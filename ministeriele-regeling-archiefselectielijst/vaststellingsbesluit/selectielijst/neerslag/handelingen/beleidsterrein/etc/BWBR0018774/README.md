<meta http-equiv='Content-Type' content='text/html; charset=utf-8' />

##Vaststellingsbesluit selectielijst neerslag handelingen beleidsterrein Auteursrecht periode (1912) 1945-2000 (Minister van Binnenlandse Zaken en Koninkrijksrelaties)

De Staatssecretaris van Onderwijs, Cultuur en Wetenschap en de Minister van Binnenlandse Zaken en Koninkrijksrelaties,  
Gelet op [artikel 5, tweede lid, onder b, van de Archiefwet 1995](../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 20 juli 2005 nr. arc-20005.02444/3);
Besluiten:    

### Artikel  1  

De bij dit besluit gevoegde ‘[selectielijst voor de neerslag van de handelingen van de Minister van Binnenlandse Zaken en Koninkrijksrelaties en de onder hem ressorterende actoren op het beleidsterrein Auteursrecht over de periode (1912) 1945–2000](../../../../../../../../ministeriele-regeling-archiefselectielijst/vaststellingsbesluit/selectielijst/neerslag/handelingen/beleidsterrein/etc/BWBR0018764/README.md)’ en de daarbij behorende toelichting worden vastgesteld. 

### Artikel  2  

De ‘Lijst houdende opgaaf van voor vernietiging in aanmerking komende stukken in de archieven van het ministerie van Binnenlandse Zaken en in de archieven van de onder dat ministerie ressorterende commissies en ambtenaren, vastgesteld januari/maart 1961; aangevuld en gewijzigd juli/september’ komt te vervallen voor zover deze betrekking heeft op het beleidsterrein Auteursrecht. 

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 
De Minister van Onderwijs, Cultuur en Wetenschap is belast met de uitvoering van dit besluit dat met de daarbij behorende [selectielijst](../../../../../../../../ministeriele-regeling-archiefselectielijst/vaststellingsbesluit/selectielijst/neerslag/handelingen/beleidsterrein/etc/BWBR0018764/README.md) en toelichting in de Staatscourant zal worden geplaatst.   

Den Haag 
15 september 2005   

De 
Staatssecretaris van Onderwijs, Cultuur en Wetenschap, namens deze: de 
Algemene Rijksarchivaris, 
M.W. van Boven   

De 
Minister van Binnenlandse Zaken en Koninkrijksrelaties, namens deze: de 
Directeur Communicatie en Informatie,
E.J. den Hoedt     

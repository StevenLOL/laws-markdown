<meta http-equiv='Content-Type' content='text/html; charset=utf-8' />

##Vaststelling selectielijst OCW en SZW

De Staatssecretaris van Onderwijs, Cultuur en Wetenschappen en de Minister van Sociale Zaken en Werkgelegenheid,  
Gelet op [artikel 5, tweede lid, onder b, van de Archiefwet 1995](../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 3 oktober 2002, nr. arc-2002.4316/2);
Besluiten:    

### Artikel  1  

De bij dit besluit gevoegde ‘ [selectielijst voor de neerslag van de handelingen van de Minister van Sociale Zaken en Werkgelegenheid en de onder hem ressorterende actoren op het beleidsterrein Overheidsinformatievoorziening over de periode 1945–1999](../../../../../../../ministeriele-regeling-archiefselectielijst/vaststelling/selectielijst/beleidsterrein/overheidsinformatievoorziening/etc/BWBR0015373/README.md) ’ en de daarbij behorende toelichting worden vastgesteld.  

### Artikel  2  

De ‘lijst van voor vernietiging in aanmerking komende stukken behorende tot de archieven van het Ministerie van Sociale Zaken en Werkgelegenheid’ (vastgesteld bij beschikking van de Minister van Sociale Zaken en Werkgelegenheid en de Minister van Cultuur, Recreatie en Maatschappelijk Werk, nrs. ON 134762 d.d. 07-03-1967 en KAZ 185111 d.d. 16-01-1967), laatstelijk gewijzigd bij beschikking van de Minister van Sociale Zaken en Werkgelegenheid en de Staatssecretaris van Onderwijs, Cultuur en Wetenschappen, nr. R&B/OSA/2002/574 d.d. 18-02-02 (gepubliceerd in de Staatscourant nr. 70 d.d. 12-04-2002)) wordt ingetrokken voorzover deze betrekking heeft op het beleidsterrein overheidsinformatievoorziening.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
De Minister van Onderwijs, Cultuur en Wetenschappen is belast met de uitvoering van dit besluit dat met de [daarbij behorende selectielijst](../../../../../../../ministeriele-regeling-archiefselectielijst/vaststelling/selectielijst/beleidsterrein/overheidsinformatievoorziening/etc/BWBR0015373/README.md) en toelichting in de Staatscourant zal worden geplaatst.   

Den Haag 
11 juli 2003    

De 
Staatssecretaris van Onderwijs, Cultuur en Wetenschappen 

namens deze: 

de 
Algemene Rijksarchivaris, 
M.W. vanBoven 

De 
Minister van Sociale Zaken en Werkgelegenheid 

namens deze: 

de 
plv. Secretaris-Generaal, 
P.Hennephof    

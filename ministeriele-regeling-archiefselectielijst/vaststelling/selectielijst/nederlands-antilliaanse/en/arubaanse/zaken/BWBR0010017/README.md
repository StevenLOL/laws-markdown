<meta http-equiv='Content-Type' content='text/html; charset=utf-8' />

##Vaststelling selectielijst Nederlands-Antilliaanse en Arubaanse Zaken

De Staatssecretaris van Onderwijs, Cultuur en Wetenschappen en de Minister van Binnenlandse Zaken en Koninkrijksrelaties;  
Gelet op [artikel 5, tweede lid, onder b, van de Archiefwet 1995](../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 3 juni 1997, nr. arc-97.932/2);
Besluiten:    

### Artikel  1  

Vast te stellen de selectielijst voor de neerslag van de handelingen van de Minister voor Nederlands-Antilliaanse en Arubaanse Zaken op het beleidsterrein staatkundige verhoudingen en samenwerking tussen de landen van het Koninkrijk der Nederlanden vanaf 1954, overeenkomstig de bij dit besluit gevoegde bijlage.  

### Artikel  2  

In te trekken de Lijst van te vernietigen archiefbescheiden van het Kabinet voor de Nederlandse Antillen, behorende bij de beschikking van de Minister van Welzijn, Volksgezondheid en Cultuur en de Minister voor Nederlands-Antilliaanse Zaken van 30 maart 1983 (kenmerk WVC MMA/Ar-6265) voorzover deze betrekking heeft op de primaire processen.  

### Artikel  3  

Dit besluit wordt gepubliceerd in de Staatscourant en treedt in werking met ingang van de tweede dag na de dagtekening van de Staatscourant waarin het is gepubliceerd.  

De 
Staatssecretaris van Onderwijs, Cultuur en Wetenschappen, 

namens deze, 

M.W. vanBoven, 
algemeen rijksarchivaris 

De 
Minister van Binnenlandse Zaken en Koninkrijksrelaties, 

namens deze, 

Het 
hoofd van de afdeling Documentair Management en Ondersteuning, 
J.A. van denBos    

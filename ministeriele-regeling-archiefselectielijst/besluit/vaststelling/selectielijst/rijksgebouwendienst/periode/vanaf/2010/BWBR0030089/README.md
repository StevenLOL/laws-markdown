<meta http-equiv='Content-Type' content='text/html; charset=utf-8' />

## Besluit vaststelling selectielijst Rijksgebouwendienst, periode vanaf 2010

De staatssecretaris van Onderwijs, Cultuur en Wetenschap en de minister van Binnenlandse Zaken en Koninkrijksrelaties,  
Gelet op [artikel 5, tweede lid, onder b, van de Archiefwet 1995](../../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 7 maart 2011, nr. bca-2010.06083/3);
Besluiten:    

### Artikel  1  

De bij dit besluit gevoegde ‘selectielijst voor de neerslag van de handelingen van de Rijksgebouwendienst op het beleidsterrein rijkshuisvesting, over de periode vanaf 2010’ en de daarbij behorende toelichting worden vastgesteld. 

### Artikel  2  

De ‘[selectielijst voor de neerslag van de handelingen van de minister van Volkshuisvesting, Ruimtelijke Ordening en Milieubeheer en de onder hem ressorterende actoren op het beleidsterrein rijkshuisvesting over de periode vanaf 1945’ (vastgesteld bij beschikking van de minister van Onderwijs, Cultuur en Wetenschap en de minister van Volkshuisvesting, Ruimtelijke Ordening en Milieubeheer](../../../../../../../../../ministeriele-regeling-archiefselectielijst/besluit/vaststelling/selectielijst/neerslag/handelingen/beleidsterrein/etc/BWBR0022281/README.md), nr. C/S&A/07/522 d.d. 12-3-2007 (gepubliceerd in de Staatscourant nr. 142, d.d. 26-7-2007)) wordt afgesloten voor de periode vanaf 2010. 

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. De staatssecretaris van Onderwijs, Cultuur en Wetenschap is belast met de uitvoering van dit besluit dat in de Staatscourant zal worden geplaatst. 

Den Haag 
9 mei 2011   

De 
staatssecretaris van Onderwijs, Cultuur en Wetenschap namens deze: 
De algemene rijksarchivaris 
M.J. Berendse   

De 
minister van Binnenlandse Zaken en Koninkrijksrelaties namens deze: 
De Directeur Personeel, Regie, ICT en Organisatie 
W. Sutherland    

###Selectielijst 

Gepubliceerd op www.archief.nl.

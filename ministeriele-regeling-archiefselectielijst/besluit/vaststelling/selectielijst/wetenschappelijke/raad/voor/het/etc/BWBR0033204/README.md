<meta http-equiv='Content-Type' content='text/html; charset=utf-8' />

##Besluit vaststelling selectielijst Wetenschappelijke Raad voor het Regeringsbeleid, over de periode vanaf 2012

De minister van Onderwijs, Cultuur en Wetenschap en de minister van Algemene Zaken,  
Gelet op [artikel 5, tweede lid, onder b, van de Archiefwet 1995](../../../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 21 december 2012, nr. aca-2012.06628/5);
Besluiten:    

### Artikel  1  

De bij dit besluit gevoegde ‘Selectielijst voor de archiefbescheiden van de Wetenschappelijke Raad voor het Regeringsbeleid op het beleidsterrein algemene wetenschappelijke beleidsvoorbereiding, opgemaakt of ontvangen vanaf 2012’, wordt vastgesteld, met inbegrip van de daarbij behorende toelichting. 

### Artikel  2  

De ‘[Selectielijst voor de neerslag van de handelingen van de Wetenschappelijke Raad voor het Regeringsbeleid vanaf 1972](../../../../../../../../../../ministeriele-regeling-archiefselectielijst/vaststelling/selectielijsten/wetenschappelijke/raad/voor/het/etc/BWBR0009664/README.md)’, vastgesteld bij beschikking van de staatssecretaris van Onderwijs, Cultuur en Wetenschappen en de voorzitter van de Wetenschappelijke Raad voor het Regeringsbeleid (kenmerk RAD/B&T/98.12/CZ, d.d. 2 juni 1998) en gepubliceerd in Staatscourant 1999, nr. 22, is niet van toepassing op de archiefbescheiden, ontvangen of opgemaakt na 31 december 2011. 

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 
De minister van Onderwijs, Cultuur en Wetenschap is belast met de uitvoering van dit besluit dat in de Staatscourant zal worden geplaatst.   

Den Haag 
31 december 2012   

De 
minister van Onderwijs, Cultuur en Wetenschap, namens deze: De algemene rijksarchivaris,,
M.J. Berendse   

De 
minister van Algemene Zaken, namens deze: 
De plaatsvervangend secretaris-generaal, 
L. van Poelgeest    

###Selectielijst 

Gepubliceerd op www.nationaalarchief.nl/waardering-selectie/selectielijsten.

<meta http-equiv='Content-Type' content='text/html; charset=utf-8' />

##Besluit vaststelling selectielijst neerslag handelingen vanaf 1995 (Bedrijfschap Afbouw en rechtsvoorgangers)

De Minister van Onderwijs, Cultuur en Wetenschap,  
Gelet op [artikel 5, tweede lid, onder b, van de Archiefwet 1995](../../../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 11 december 2007, nr. aca-2007.04229/2);
Besluit:    

### Artikel  1  

De bij dit besluit gevoegde ‘ selectielijst voor de neerslag van de handelingen van het Bedrijfschap Afbouw en zijn rechtsvoorgangers over de periode vanaf 1995 ’ en de daarbij behorende toelichting worden vastgesteld.  

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
De Minister van Onderwijs, Cultuur en Wetenschap is belast met de uitvoering van dit besluit dat met de daarbij behorende selectielijst en toelichting in de Staatscourant zal worden geplaatst.   

Den Haag 
17 december 2007   

De 
Minister van Onderwijs, Cultuur en Wetenschap, namens deze: de 
algemene rijksarchivaris, 
M.W. vanBoven  

####Basisselectiedocument voor het bedrijfschap afbouw

###Rijswijk

versie december 2007 

#### *1. Inleiding* 

Deze selectielijst is een selectielijst zoals bedoeld in [art. 2, eerste lid van het Archiefbesluit 1995](../../../../../../../../../../AMvB/archiefbesluit/1995/BWBR0007748/README.md). De lijst is opgezet als basisselectiedocument (BSD). Het BSD is het wettelijk voorgeschreven instrument voor de selectie van archiefbescheiden van het Bedrijfschap Afbouw (BA) en haar voorgangster het Hoofdbedrijfschap Afbouw en Onderhoud (2003–2006). Het bevat een voorstel voor bewaring of vernietiging van de bescheiden die het resultaat of de neerslag zijn van het handelen van het BA. De generieke vernietigingslijst voor PBO-instellingen uit 1979 (Stcrt. 1979, nr. 115, blz. 6) is van toepassing op de archiefbescheiden van de voorgangers van het Hoofdbedrijfschap Afbouw en Onderhoud.  

#### *2. Institutionele beschrijving van het BA* 

#### *2.1. Algemeen* 

Het BA maakt deel uit van de publiekrechtelijke bedrijfsorganisatie. Een bedrijfslichaam regelt voor een sector bepaalde zaken op economisch en sociaal gebied. Een sector bepaalt zelf of zij een bedrijfslichaam voor de sector wil laten instellen. Kenmerk van een bedrijfslichaam is het bindende karakter van zijn besluiten voor branchegenoten. Een schap is dan ook een openbaar bestuurslichaam, een overheid, net als de gemeentelijke, provinciale en rijksoverheid. Maar wel een bijzondere overheid, met taken voor specifieke branches. Bij de activiteiten van een bedrijfslichaam staan zowel het algemeen belang als het belang van de betrokken branche voorop. Op 1 januari 2003 is het Hoofdbedrijfschap Afbouw en Onderhoud (Stb. 2002, 394) ingesteld als opvolgster van het Bedrijfschap voor het Schilders- en Afwerkingsbedrijf en het Bedrijfschap voor het Stukadoors-, Afbouw- en Terrazzo/Vloerenbedrijf. Het BA is op 1 januari 2007 wegens de uittreding van de schilders- en afwerkingssector ingesteld als omzetting van het Hoofdbedrijfschap Afbouw en Onderhoud (Stb. 2006, 724).  

#### *2.2. Wettelijke taak* 

In [artikel 71 van de Wet op de bedrijfsorganisatie](../../../../../../../../../../wet/wet/op/de/bedrijfsorganisatie/BWBR0002058/README.md) (Wbo) wordt de taak van het bedrijfslichaam bepaald: ‘ *De bedrijfslichamen hebben tot taak een het algemeen belang dienende bedrijfsuitoefening door de ondernemingen, waarvoor zij zijn ingesteld, te bevorderen, alsmede het gemeenschappelijk belang van die ondernemingen en van de daarbij betrokken personen te behartigen* ’. Binnen de grenzen van het wettelijke kader heeft het BA zes uitgangspunten van beleid geformuleerd: 

1. Het bevorderen van onderzoek, kenniscirculatie en het stimuleren van innovatie, waaronder het geven van technische adviezen (Innovatie & Techniek).  

2. Het bevorderen van maatschappelijk verantwoord en duurzaam ondernemen inclusief milieukwaliteit, waaronder collectieve adviezen op het gebied van bedrijfsvoering (Bedrijfsvoering & Goed ondernemerschap).  

3. Het versterken van een duurzame concurrentiepositie van het bedrijfsleven in de branche, waaronder promotie en imagoverbetering (Promotie & Imagoverbetering).  

4. Het voorkomen en bestrijden van gezondheidsrisico’s en het bevorderen van arbeidsomstandigheden en goed werknemerschap (Arbeidsomstandigheden & Goed werknemerschap).  

5. Het stimuleren van werkgelegenheid, scholing en vakmanschap (Vakmanschap & Scholing).  

6. Het bewaken van eerlijke concurrentie en vrije marktwerking en het tegengaan van oneerlijke mededinging (Tegengaan van Oneerlijke Mededinging).   De activiteiten die voortvloeien uit de uitgangspunten van beleid worden in beperkte mate door het BA zelf in de branche gezet. Als de beleidsdoeleinden via een andere organisatie beter worden bereikt, dienen de middelen daar te worden ontwikkeld en ingezet. Deze organisaties ontvangen daarvoor van het BA subsidies. De kosten die het BA maakt ten behoeve van haar taak, worden omgeslagen over de bedrijfstak. Dat is de reden waarom alle bedrijven uit de branche worden geregistreerd en jaarlijks een heffing dienen af te dragen.  

#### *2.3. Het bestuur, dagelijks bestuur (presidium)* 

Het BA heeft een bestuur, een voorzitter en een dagelijks bestuur (presidium). De voorzitter wordt benoemd door de Kroon. De bestuursleden worden door ondernemers en werknemers uit de branche benoemd. Het bestuur benoemt een secretaris. De secretaris van het bestuur geeft als directeur leiding aan het secretariaat.  

#### *2.4. Commissies* 

Het bestuur is ingevolge [artikel 88 Wbo](../../../../../../../../../../wet/wet/op/de/bedrijfsorganisatie/BWBR0002058/README.md) bevoegd om voor bepaalde onderwerpen commissies in te stellen. In tegenstelling tot het voormalige Hoofdbedrijfschap Afbouw en Onderhoud heeft het BA geen sectorcommissies in de zin van [artikel 88a Wbo](../../../../../../../../../../wet/wet/op/de/bedrijfsorganisatie/BWBR0002058/README.md).  

#### *2.5. Organogram secretariaat* 

Het secretariaat bestaat uit de directie en twee afdelingen, namelijk de afdeling Bestuur en Beleid en de afdeling Techniek.   ![242965](http://wetten.overheid.nl/Illustration/242965)

#### *2.6. De directie* 

De directie wordt gevormd door de directeur, de adjunct-directeur Bestuur en Beleid en de adjunct-directeur Techniek. De directeur geeft leiding aan de werkorganisatie en is secretaris van het bestuur en van het presidium van het BA.  

#### *2.7. De afdeling Beleid en Bestuur* 

De afdeling Bestuur en Beleid is onder andere belast met het voorbereiden van de bestuursvergaderingen en met het voorbereiden en uitvoeren van het bestuursbeleid. Communicatie is eveneens een taak van deze afdeling. De beleidsmatige activiteiten zijn verdeeld tussen de directeur, de adjunct-directeur Bestuur en Beleid en de (Senior) beleidsadviseurs.  

#### *2.8. De afdeling Techniek* 

De afdeling Techniek, verricht activiteiten op het terrein van techniek en innovatie. De technisch adviseurs van de afdeling Techniek nemen deel aan verschillende in- en externe werkgroepen en commissies gericht op kennisopbouw, innovatie en regelgeving. Verder geven de technisch adviseurs voorlichting en advies op het gebied van techniek en milieu, beslechten geschillen en zijn betrokken bij het formuleren van normen en richtlijnen ter bevordering van de technische kwaliteit in de branche. De Technische Advies Commissie, bestaande uit vertegenwoordigers van ondernemers- en werknemersorganisaties, adviseert het bestuur over het beleid ten aanzien van techniek en innovatie.  

#### *3. De selectiecriteria* 

De doelstelling van het Nationaal Archief bij de selectie van overheidsarchieven is dat de belangrijkste bronnen van de Nederlandse samenleving en cultuur veilig worden gesteld voor blijvende bewaring. Met het te bewaren materiaal moet het mogelijk zijn om een reconstructie te maken van de hoofdlijnen van het handelen van de rijksoverheid ten opzichte van haar omgeving, maar ook van de belangrijkste historisch-maatschappelijke gebeurtenissen en ontwikkelingen, voor zover deze zijn te reconstrueren uit overheidsarchieven. Deze selectiedoelstelling wordt in het BSD toegepast op het betreffende terrein. Bij de selectie van handelingen is binnen het Project Invoering Verkorting Overbrengingstermijn een aantal selectiecriteria onderscheiden dat op elk beleidsterrein of taakgebied van toepassing is (zie schema). In het schema zijn alleen de criteria opgenomen voor handelingen waarvan de neerslag overgedragen dient te worden aan het Nationaal Archief. Deze handelingen worden gewaardeerd met ‘Bewaren’ (B), gevolgd door het nummer van het criterium. De neerslag van de handelingen die niet aan die selectiecriteria voldoen, zal niet worden overgebracht en wordt gewaardeerd met ‘Vernietigen’ (V). De in de lijst genoemde termijnen worden voor wat zaaksgeordende archiefbescheiden betreft, geacht in te gaan na beëindiging van de zaak waartoe de bescheiden behoren, te rekenen vanaf het jongste document in het dossier. 

#### *Selectiecriteria* 

###Handelingen die gewaardeerd worden met *B* (ewaren)

###Algemeen selectiecriterium

1. Handelingen die betrekking hebben op *voorbereiding en bepaling van beleid* op hoofdlijnen *Toelichting:* Hieronder wordt verstaan agendavorming, het analyseren van informatie, het formuleren van adviezen met het oog op toekomstig beleid, het ontwerpen van beleid of het plannen van dat beleid, alsmede het nemen van beslissingen over de inhoud van beleid en terugkoppeling van beleid. Dit omvat het kiezen en specificeren van de doeleinden en de instrumenten. 2. Handelingen die betrekking hebben op *evaluatie van beleid* op hoofdlijnen *Toelichting:* Hieronder wordt verstaan het beschrijven en beoordelen van de inhoud, het proces of de effecten van beleid. Hieruit worden niet per se consequenties getrokken zoals bij terugkoppeling van beleid. 3. Handelingen die betrekking hebben op *verantwoording van beleid* op hoofdlijnen aan andere actoren *Toelichting:* Hieronder valt tevens het uitbrengen van verslag over beleid op hoofdlijnen aan andere actoren of ter publicatie. 4. Handelingen die betrekking hebben op *(her)inrichting van organisaties* belast met beleid op hoofdlijnen *Toelichting:* Hieronder wordt verstaan het instellen, wijzigen of opheffen van organen, organisaties of onderdelen daarvan. 5. Handelingen die bepalend zijn voor de wijze waarop *beleidsuitvoering* op hoofdlijnen plaatsvindt *Toelichting:* Onder beleidsuitvoering wordt verstaan het toepassen van instrumenten om de gekozen doeleinden te bereiken. 6. Handelingen die betrekking hebben op *beleidsuitvoering* op hoofdlijnen en direct zijn gerelateerd aan of direct voortvloeien uit voor het Koninkrijk der Nederlanden bijzondere tijdsomstandigheden en incidenten *Toelichting:* Bijvoorbeeld in het geval dat de ministeriële verantwoordelijkheid is opgeheven en/of wanneer er sprake is van oorlogstoestand, staat van beleg of toepassing van noodwetgeving. Ingevolge [artikel 5, onder e, van het Archiefbesluit 1995](../../../../../../../../../../AMvB/archiefbesluit/1995/BWBR0007748/README.md) kan neerslag van bepaalde, als te vernietigen gewaardeerde handelingen betreffende personen en/of gebeurtenissen van bijzonder cultureel of maatschappelijk belang, van vernietiging worden uitgezonderd.   

#### *4. Leeswijzer handelingen* 

In het BSD worden de handelingen beschreven. Iedere handeling is voorzien van een volgnummer. Een *handeling* is een complex van activiteiten gericht op het tot stand brengen van een product, dat het BA verricht ter vervulling van een taak of op grond van een bevoegdheid. De *grondslag* geeft de wet of de regeling waarop een handeling is gebaseerd. Een groot aantal aangetroffen gelijksoortige grondslagen is soms samengevat of tot een keuze beperkt. Niet alle handelingen zijn gebaseerd op een wettelijke grondslag. De *periode* geeft aan wanneer een handeling is uitgevoerd. Als een handeling nog niet is beëindigd, is achter het eerste jaartal alleen een streepje gezet (bijvoorbeeld: 2003–). Deze handelingen waren bij het afsluiten van het onderzoek nog niet beëindigd. Het *product* vormt het resultaat van de handeling. De *waardering* geeft aan welke selectiebeslissing genomen moet worden ten aanzien van de neerslag van de handeling.  

#### *5. Afkortingen* 

Awb: [Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) BA: Bedrijfschap Afbouw BSD: Basisselectiedocument HAO: Hoofdbedrijfschap Afbouw en Onderhoud Wbo: [Wet op de bedrijfsorganisatie](../../../../../../../../../../wet/wet/op/de/bedrijfsorganisatie/BWBR0002058/README.md)  

#### *6. Vaststellingsprocedure* 

In 2006 is het ontwerp-BSD door het Hoofdbedrijfschap Afbouw en Onderhoud, later Bedrijfschap Afbouw, aan de minister van OC&W aangeboden, waarna deze het ter advisering heeft ingediend bij de Raad voor Cultuur (RvC). Van het gevoerde driehoeksoverleg over de waarderingen van de handelingen is een verslag gemaakt, dat tegelijk met het BSD naar de RvC is verstuurd. Vanaf 1 november 2007 lag de selectielijst gedurende zes weken ter publieke inzage op de website van het Nationaal Archief, op de website van het ministerie van Onderwijs, Cultuur en Wetenschap en bij de informatiebalie in de studiezaal van het Nationaal Archief, hetgeen was aangekondigd in de Staatscourant en in het Archievenblad. Op 11 december 2007 bracht de RvC advies uit (aca-2007.04229/2), hetwelk geen aanleiding heeft gegeven tot wijzigingen in de ontwerp-selectielijst. Daarop werd het BSD op 17 december door de algemene rijksarchivaris, namens de minister van Onderwijs, Cultuur en Wetenschap (C/S&A/07/3126) vastgesteld.  

#### *7. Selectielijst* 

#### *1. Het bestuur* 

###1.

Handeling: Het geven van een oordeel inzake benoeming, schorsing en het ontslag van de voorzitter Periode: 2003– Grondslag: Wbo, art. 78 lid 1 Waardering: V, 5 jaar na de geldigheid van het Koninklijk Besluit 
###2.

Handeling: Het benoemen, schorsen en ontslaan van een plaatsvervangend voorzitter Periode: 2003– Grondslag: Wbo, art. 80 lid 1 Waardering: V, 6 jaar na aftreden 
###3.

Handeling: Het aanstellen, schorsen en ontslaan van een secretaris Periode: 2003– Grondslag: Wbo, art. 86 lid 2 Product: Besluit Waardering: V, 75 jaar na geboorte 
###4.

Handeling: Het benoemen van een dagelijks bestuur Periode: 2003– Grondslag: Wbo art. 84 Product: Benoeming Waardering: V, 10 jaar na aftreden 
###5.

Handeling: Het voorbereiden en vastleggen van vergaderingen van het bestuur Periode: 2003– Product: Agenda’s en verslagen Waardering: B 1, 2 
###6.

Handeling: Het vaststellen van de begroting Periode: 2003– Grondslag: Wbo, art. 119 Product: Verordening Waardering: B 5 
###7.

Handeling: Het vaststellen van de jaarrekening Periode: 2003– Grondslag: Wbo, art. 124 Product: Verordening Waardering: B 5 
###8.

Handeling: Het vaststellen van de heffingsverordening Periode: 2003– Grondslag: Wbo, art. 126 Product: Verordening Waardering: B 5 
###9.

Handeling: Het vaststellen van de verordening vergoeding Bestuurs- en Commissieleden Periode: 2003– Grondslag: Wbo, art. 77, 83 Product: Verordening Waardering: B 5 
###10.

Handeling: Het vaststellen van de registratieverordening Periode: 2003– Grondslag: Wbo, art. 93, lid 2 onder a. Product: Verordening Waardering: B 5 
###11.

Handeling: Het vaststellen van nadere regels betreffende het verlenen van subsidies Periode: 2003– Grondslag: Wbo, art .123 Product: Verordening Waardering: B 5 
###12.

Handeling: Het mandateren van verantwoordelijkheden van het bestuur van het Hoofdbedrijfschap aan de secretaris of andere personen Periode: 2003– Grondslag: Awb, afd. 10.1.1. Product: Besluit Waardering: V, 5 jaar na vervanging 
###13.

Handeling: Het mede voorbereiden van wijzigingen van de instelling van het BA en het Hoofdbedrijfschap Afbouw en Onderhoud Periode: 2003– Waardering: B 4 
###14.

Handeling: De vereffening van het Bedrijfschap voor het Schilders- en Afwerkingsbedrijf en het Bedrijfschap voor het Stukadoors-, Afbouw- en Terrazzo/Vloerenbedrijf. Periode: 2004–2006 Grondslag: Instellingsbesluit Hoofdbedrijfschap Afbouw en Onderhoud, art. 11 t/m 22 Product: besluiten Waardering: B 4  

#### *2. Het dagelijks bestuur* 

###15.

Handeling: Het voorbereiden en vastleggen van vergaderingen van het dagelijks bestuur. Periode: 2003– Product: Agenda’s en verslagen Waardering: B 1, 2  

#### *3. Commissies* 

#### *3.1. De sectorcommissies* 

###16.

Handeling: Het benoemen, schorsen en ontslaan van een voorzitter van een commissie ex art. 88a Wbo Periode: 2003–2004 Grondslag: Instellingsbesluit HAO, art. 4, lid 5 Waardering: V, 6 jaar na afreden 
###17.

Handeling: Het voorbereiden en vastleggen van vergaderingen van de sectorcommissie voor het schilders- en afwerkingsbedrijf Periode: 2003–2004 Product: Agenda’s en verslagen Waardering: B 1, 2 
###18.

Handeling: Het voorbereiden en vastleggen van vergaderingen van de sectorcommissie voor het stukadoors-, afbouw-, terrazzo/vloerenbedrijf Periode: 2003–2004 Product: Agenda’s en verslagen Waardering: B 1, 2  

#### *3.2. De Technische Advies Commissie* 

###19.

Handeling: Het voorbereiden en vastleggen van vergaderingen van de Technisch Advies Commissie Periode: 2003– Product: Agenda’s en verslagen Waardering: B 1, 2  

#### *4. Het secretariaat* 

#### *4.1. De directie* 

###20.

Handeling: Het voorbereiden en vastleggen van vergaderingen van de directie. Periode: 2003– Product: Agenda’s en verslagen Waardering: B 1, 2  

#### *4.2. Afdeling bestuur en beleid* 

###21.

Handeling: Het voorbereiden en vastleggen van de vergaderingen van de afdeling bestuur en beleid Periode: 2003– Product: Agenda’s en verslagen Waardering: V, 5 jaar na datum vergadering 
###22.

Handeling: Het voeren van de dagelijkse correspondentie Periode: 2003– Waardering: V, 5 jaar na datum ontvangst of verzending 
###23.

Handeling: Het aangaan van overeenkomsten Periode: 2003– Waardering: V, 7 jaar na beëindiging 
###24.

Handeling: Het voorbereiden, vaststellen en evalueren van het beleid Periode: 2003– Waardering: B 1, 2 
###25.

Handeling: Het registreren van ondernemingen Periode: 2003– Grondslag: Wbo, art 93, lid 2, onder a Product: Registratiebesluit Waardering: V, 7 jaar na beëindiging van de registratie van de onderneming 
###26.

Handeling: Het vaststellen van de heffing Periode: 2003 Grondslag: Wbo, art. 126 Waardering: V, 7 jaar na opleggen van de heffing Toelichting: De vaststelling vindt plaats aan de hand van formulieren die door de ondernemers zijn ingevuld. 
###27.

Handeling: Het opleggen van de heffing Periode: 2003– Grondslag: Wbo, art. 126 Product: Heffingsbesluit Waardering: V, 7 jaar na opleggen van de heffing Toelichting: Het heffingsbesluit vermeldt het bedrag dat de ondernemer aan heffing dient te betalen. 
###28.

Handeling: Het dwanginvorderen van de heffing Periode: 2003– Grondslag: Wbo, art. 127 Product: Dwangbevelen Waardering: V, 7 jaar na uitvaardiging 29. Handeling: Het voeren van financieel beheer Periode: 2003– Waardering: V, 7 jaar na afsluiten boekjaar 
###30.

Handeling: Het uitvoeren van de salarisadministratie Periode: 2003– Waardering: V, 7 jaar na afsluiten boekjaar 
###31.

Handeling: Het verlenen van subsidies en de controle of aan de subsidievoorwaarden is voldaan Periode: 2003– Grondslag: Subsidieverordening Product: Subsidiebesluit Waardering: V, 10 jaar na het nemen van het besluit 
###32.

Handeling: Het uitvoeren van arbeidsvoorwaarden- en personeelsbeleid voor zover het individuele dienstverband niet heeft geleid tot pensioenrechten Periode: 2003– Waardering: V, 5 jaar na beëindiging dienstverband Toelichting: Collectieve arbeidsovereenkomst voor de Publiekrechtelijke Bedrijfsorganisatie is van toepassing op het personeel van het BA. 
###33.

Handeling: Het uitvoeren van arbeidsvoorwaarden- en personeelsbeleid voor zover het individuele dienstverband heeft geleid tot pensioenrechten Periode: 2003– Waardering: V, 75 jaar na geboorte 
###34.

Handeling: Het voorbereiden, vaststellen en wijzigen van het arbeidsvoorwaarden- en personeelsbeleid Periode: 2003– Waardering: V, tien jaar na de wijziging 
###35.

Handeling: Het voeren van de redactie van het tijdschrift Mebest Periode: 2003– Waardering: V, 5 jaar na verschijning 
###36.

Handeling: Het in behandeling nemen van meldingen bij het Meldpunt Oneerlijke Mededinging Periode: 2003– Waardering: V, 7 jaar na de melding 
###37.

Handeling: Het doen van projecten in het kader van de wettelijke taken van het BA Periode: 2003– Product: Agenda’s en verslagen Waardering: B 5 Toelichting: Het betreft projecten op het gebied van bedrijfvoering & goed onder-nemerschap, promotie & imagoverbetering, arbeidsomstandigheden & goed werknemerschap, vakmanschap & scholing en het tegengaan van oneerlijke mededinging.  

#### *4.3. De Afdeling Techniek* 

###38.

Handeling: Het voorbereiden en vastleggen van vergadering van de afdeling Techniek Periode: 2003– Product: Agenda’s en verslagen Waardering: V, 5 jaar na datum vergadering 
###39.

Handeling: Het geven van bindende adviezen, kwaliteitscontroles, deskundige berichten en andere technische adviezen Periode: 2003– Product: Advies Waardering: V, 10 jaar na geven van het advies 
###40.

Handeling: Het deelnemen aan vergaderingen van externe commissies en werkgroepen Periode: 2003– Product: Agenda’s en verslagen Waardering: B 5 

###37.

Handeling: Het doen van projecten in het kader van de wettelijke taken van het BA Periode: 2003– Product: Agenda’s en verslagen Waardering: B 5 Toelichting: Het betreft projecten op het gebied van techniek & innovatie.  


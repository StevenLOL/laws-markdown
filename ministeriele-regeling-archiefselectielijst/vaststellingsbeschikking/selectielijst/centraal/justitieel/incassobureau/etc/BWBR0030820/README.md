<meta http-equiv='Content-Type' content='text/html; charset=utf-8' />

##Vaststellingsbeschikking selectielijst Centraal Justitieel Incassobureau vanaf 1990

De staatssecretaris van Onderwijs, Cultuur en Wetenschap en de minister van Veiligheid en Justitie,  
Gelet op [artikel 5, tweede lid, onder b, van de Archiefwet 1995](../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 7 november, nr. arc-2011.06250/2);
Besluiten:    

### Artikel  1  

De bij dit besluit gevoegde ‘selectielijst voor de neerslag van de handelingen van de minister Justitie en Veiligheid en de onder hem ressorterende actor het Centraal Justitieel Incasso Bureau over de periode vanaf 1990’ en de daarbij behorende toelichting worden vastgesteld. 

### Artikel  2  

De ‘[lijst voor de neerslag van de handelingen van het Centraal Justitieel Incassobureau op het beleidsterrein Sanctiebeleid over de periode 1991–2001](../../../../../../../../ministeriele-regeling-archiefselectielijst/vaststellingsbesluit/selectielijst/neerslag/handelingen/beleidsterrein/etc/BWBR0019247/README.md)’ (vastgesteld bij beschikking van de staatssecretaris van Onderwijs, Cultuur en Wetenschap en de minister van Justitie, nr. C/S&A/05/2594 d.d. 12 december 2005 (gepubliceerd in de Staatscourant nr. 7 d.d. 10 januari 2006)) wordt ingetrokken. 

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 
De staatssecretaris van Onderwijs, Cultuur en Wetenschap is belast met de uitvoering van dit besluit dat in de Staatscourant zal worden geplaatst.   

Den Haag 
1 december 2011   

De 
staatssecretaris van Onderwijs, Cultuur en Wetenschap, namens deze: 
de algemene rijksarchivaris, 
M.J. Berendse   

De 
minister van Veiligheid en Justitie, namens deze: 
de Directeur Informatisering, 
R. Papenhuijzen    

### Selectielijst  

Gepubliceerd op www.nationaalarchief.nl/waardering-selectie/selectielijsten.  

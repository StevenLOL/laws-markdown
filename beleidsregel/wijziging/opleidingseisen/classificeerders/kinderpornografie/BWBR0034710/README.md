<meta http-equiv='Content-Type' content='text/html; charset=utf-8' />

##Wijziging opleidingseisen classificeerders kinderpornografie

Op grond van de [Aanwijzing opsporing en vervolging inzake seksueel misbruik](../../../../../../beleidsregel/aanwijzing/opsporing/en/vervolging/inzake/seksueel/misbruik/BWBR0029026/README.md) (2010A026) en de [Aanwijzing kinderpornografie](../../../../../../beleidsregel/aanwijzing/kinderpornografie/(artikel/240b/sr)/BWBR0029009/README.md) (2010A025) geldt voor kinderporno-onderzoeken onder andere de eis dat het onderzoek moet plaatsvinden door ten minste één opsporingsambtenaar die de complete zedenopleiding van de Politieacademie heeft gevolgd. Deze eis vervalt. Per 1 februari 2014 zijn náást de op dit moment bevoegde zedenrechercheurs ook opsporingsambtenaren die de door de Politieacademie ontwikkelde basisopleiding ‘opsporen in kinderporno en kindersekstoerisme’ en module ‘classificeren kinderporno’ gevolgd hebben, bevoegd om kinderpornozaken te beoordelen en classificeren. Opsporingsambtenaren die de complete zedenopleiding gevolgd hebben, blijven dus bevoegd. 

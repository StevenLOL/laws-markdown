<meta http-equiv='Content-Type' content='text/html; charset=utf-8' />

##Algemeen/Formeel recht, ondermandaat

De Minister van Economische Zaken heeft het volgende besloten: In dit besluit wordt het door de Minister van Economische Zaken aan de directeur-generaal Belastingdienst verleende mandaat tot aanwijzing van toezichthoudende ambtenaren van de Belastingdienst ondergemandateerd aan de voorzitter van het managementteam Belastingdienst/Holland-Midden.   
### 1  

####Ondermandaatverlening

De Minister van Economische Zaken heeft in het [besluit van 14 december 2006](../../../../../ministeriele-regeling/mandaatverlening/aanwijzing/toezichthoudende/ambtenaren/belastingdienst/BWBR0020870/README.md), Stcrt. 252, aan de directeur-generaal Belastingdienst mandaat verleend om met ingang van 1 januari 2007 namens hem ambtenaren van de Belastingdienst aan te wijzen die zijn belast met het toezicht op de naleving van de [Wet energiebesparing toestellen](../../../../../wet/wet/energiebesparing/toestellen/BWBR0003916/README.md) en de [Wet uitvoering antiboycotverordening](../../../../../wet/wet/uitvoering/antiboycotverordening/BWBR0010176/README.md). Er is voor gekozen de aanwijzing te laten plaatsvinden door de voorzitter van het managementteam Belastingdienst Holland-Midden. Gelet hierop wordt aan de voorzitter Belastingdienst/Holland-Midden ondermandaat verleend om namens de Minister van Economische Zaken ambtenaren van de Belastingdienst aan te wijzen als ambtenaren belast met het toezicht op naleving van de [Wet energiebesparing toestellen](../../../../../wet/wet/energiebesparing/toestellen/BWBR0003916/README.md) en de [Wet uitvoering antiboycotverordening](../../../../../wet/wet/uitvoering/antiboycotverordening/BWBR0010176/README.md).    
### 2  

####Toelichting

Naar aanleiding van de [regeling van de Minister van Economische Zaken van 17 augustus 1999](../../../../../ministeriele-regeling/mandaatverlening/aanwijzing/toezichthoudende/ambtenaren/BWBR0010656/README.md) (Stcrt. 161) tot mandaatverlening aanwijzing toezichthoudende ambtenaren en de Aanwijzingsregeling buitengewoon opsporingsambtenaren als toezichthouders voor diverse economische wetten van 1 september 1999 (Stcrt. 172) zijn ambtenaren van de Belastingdienst/FIOD-ECD belast met het toezicht op de naleving van diverse economische wetten. Deze toezichtstaken worden per 1 januari 2007 overgeheveld naar de Belastingdienst/Douane Noord en de Belastingdienst/Hollland-Midden. Het onderhavige besluit heeft tot doel de aanwijzing als toezichthouder van ambtenaren van de Belastingdienst/Holland-Midden te regelen. Een afzonderlijke aanwijzing van de ambtenaren van de Douane is niet noodzakelijk. De aanwijzing van douane-ambtenaren als toezichthouder is al geregeld in diverse andere besluiten ([besluit van 2 december 1991](../../../../../ministeriele-regeling/uitvoering/artikel/19/in-/en/uitvoerwet/BWBR0005302/README.md), Stcrt. 236, [besluit van 22 maart 2001](../../../../../ministeriele-regeling/aanwijzing/toezichthoudende/ambtenaren/als/bedoeld/in/de/wet/etc/BWBR0012352/README.md), Stcrt. 61 en het [besluit van 28 april 1997](../../../../../ministeriele-regeling/besluit/aanwijzing/toezichthoudende/ambtenaren/uitvoeringswet/verdrag/etc/BWBR0008665/README.md), Stcrt. 82).    
### 3  

####Inwerkingtreding

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 januari 2007.      Dit besluit zal in de Staatscourant worden geplaatst.   

Den Haag 
1 februari 2007   

De 
Minister van Economische Zaken, namens deze: De 
directeur-generaal Belastingdienst, 
J. Thunnissen     

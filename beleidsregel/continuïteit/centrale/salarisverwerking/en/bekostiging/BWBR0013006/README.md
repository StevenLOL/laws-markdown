<meta http-equiv='Content-Type' content='text/html; charset=utf-8' />

##Continuïteit centrale salarisverwerking en bekostiging

Het CASO-systeem is al 35 jaar het salarissysteem voor het onderwijsveld. Het systeem is toegesneden op de regelgeving die voor het onderwijs geldt. Zo zijn er speciale voorzieningen voor het Vervangingsfonds, het Participatiefonds, het Spaarfonds en het Risicofonds. Bovendien verzorgt het systeem de bekostigingsaanvraag in de sector primair onderwijs.Het ministerie van OCenW heeft u met brief FacB/IA/01/17135 geïnformeerd over de beslissing om aan PinkRoccade Public een exclusieve licentie te verstrekken voor het gebruik van de CASO-programmatuur ten behoeve van dienstverlening aan het onderwijsveld. De belangrijkste consequentie hiervan is dat het ministerie vanaf 1 januari 2002 geen dienstverlener meer is voor de centrale salarisverwerking met behulp van de CASO-programmatuur. Om de continuïteit van de dienstverlening te waarborgen is overeengekomen dat PinkRoccade Public de dienstverlening aanbiedt onder voorwaarden die zoveel mogelijk in lijn zijn met de huidige deelnamevoorwaarden. Dit betekent niet dat de instellingen verplicht zijn een overeenkomst met PinkRoccade Public te sluiten. De instellingen bepalen zelf hoe en door wie zij de salarissen laten berekenen.Inmiddels heeft het ministerie met brief FacB/IA/01/29792 de overeenkomst voor deelname aan het CASO-systeem opgezegd. Daarnaast is in Uitleg Gele katern nummer 20 d.d. 12 september 2001 de beleidsregel Vaststelling nieuwe bepalingen en voorwaarden voor deelname aan het CASO-systeem ingetrokken met ingang van 1 januari 2002.Nu het ministerie vanaf 1 januari 2002 geen dienstverlener meer is, moeten de instellingen die op dit moment gebruik maken van deze dienstverlening, een contract sluiten met een dienstverlener. Zonder een contract met een dienstverlener kunnen geen diensten worden verricht ten behoeve van de berekening en betaling van salarissen. De dienstverlening houdt immers onder meer in dat namens de werkgevers salarissen worden berekend, uitbetaald en afdrachten verzorgd kunnen worden aan het ABP, belastingdienst, etc. Daarnaast maakt een groot deel van de instellingen uit het primair onderwijs en (voortgezet) speciaal onderwijs gebruik van de automatische bekostigingsaanvraag. Zonder contract kan een dienstverlener deze diensten niet namens instellingen verzorgen. Gezien het belang van een verantwoorde salarisverwerking en bekostiging wil Cƒi u erop attent maken dat - voorzover een instelling dit nog niet heeft gedaan - het voor de continuïteit van de salarisverwerking en de bekostiging noodzakelijk is tijdig een overeenkomst met een dienstverlener te sluiten.

De 
plv. directeur productie centrale financiën instellingen, 
drs. S.J. vanSpijker

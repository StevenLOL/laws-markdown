<meta http-equiv='Content-Type' content='text/html; charset=utf-8' />

##Algemene wet inzake rijksbelastingen. Vaststelling modellen van uitnodigingen tot het doen van aangifte en andere formulieren (2005–2006)

De Minister van Financiën heeft het volgende besloten: Dit besluit stelt de modellen van uitnodigingen tot het doen van aangifte en een aantal andere formulieren voor de periode 2005–2006 vast. Een overzicht van de modellen is als bijlage opgenomen.   

####Inleiding

Dit besluit is een vervolg op de besluiten van 27 december 2000, nr. RTB2000/3358M, 9 januari 2002, nr. CPP2002/49M, 4 maart 2003, nr. CPP2003/636M en [5 november 2004 nr. CPP2004/2142M](../../../../../../../../../../beleidsregel/algemene/wet/inzake/rijksbelastingen/vaststelling/modellen/van/etc/BWBR0017446/README.md), Stcrt. nr. 224. Met de vaststelling wordt aangegeven dat de Belastingdienst van een belastingplichtige of inhoudingsplichtige verlangt dat alleen van deze modellen gebruik wordt gemaakt. De modellen liggen ter inzage bij de afdeling Bibliotheek en documentatie van het Ministerie van Financiën, Prinses Beatrixlaan 512, 2595 BL Den Haag.    

####Vaststelling

De modellen worden met ingang van 1 januari 2001 niet meer vastgesteld bij ministeriële regeling. In het besluit van 27 december 2000 is aangegeven dat de in gebruik zijnde modellen ook na 31 december 2000 worden gehanteerd. In vervolg daarop is bij besluit van 9 januari 2002, 4 maart 2003 en 5 november 2004 opnieuw een aantal modellen vastgesteld. Dit besluit is het zesde in deze reeks en vindt toepassing vanaf 1 januari 2006 respectievelijk 1 januari 2005 voor zover het modellen betreft die in de loop van het jaar 2005 in gebruik zijn genomen. Ook voor de in dit besluit genoemde modellen geldt dat zij een aanvulling vormen dan wel dat zij eerder vastgestelde modellen vervangen.    

####Toepassing

In geval de inspecteur de (vermoedelijk) belastingplichtige of inhoudingsplichtige uitnodigt tot het doen van aangifte dan wel een gestructureerde aanlevering van gegevens of informatie voorschrijft, maakt hij gebruik van het in de bijlage opgenomen toepasselijke model. Bij de aangifte mogen geen andere specificaties, toelichtingen en bijlagen worden gevoegd dan in het model worden gevraagd en in de gebruiksaanwijzing is aangegeven. Als de belastingplichtige een standpunt wenst over een (niet in het model gevraagde) schriftelijke toelichting op de aangifte, kan hij deze afzonderlijk toezenden aan de inspecteur waaronder hij ressorteert. Dit geldt ook voor die communicatie waarvoor vooralsnog geen model is voorgeschreven (zoals bezwaarschriften). De Belastingdienst verwerkt een groot deel van de aangiften en formulieren geautomatiseerd via centrale invoer. In dit geautomatiseerde proces worden slechts aangiften en formulieren verwerkt die fysiek geheel overeenkomen met de modellen die door de Belastingdienst zijn vastgesteld. Ook het gebruik van hechtmiddelen als nietjes en paperclips dient achterwege te blijven. In verband met de aanlevering van informatie merk ik ten aanzien van elektronisch berichtenverkeer het volgende op. In het besluit van 27 april 2005, nr. CPP2004/2807M, Stcrt. 2004, 87 is bekendgemaakt dat, en voor welke berichten, de elektronische weg tussen burgers en de Belastingdienst openstaat en welke eisen de Belastingdienst daaraan stelt. Tegelijkertijd is daarbij een aantal elektronische formulieren vastgesteld.    

####Inwerkingtreding

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 januari 2005.      Dit besluit zal in de Staatscourant worden geplaatst.   

Den Haag 
16 november 2006   

De 
Minister van Financiën, namens deze: de 
Directeur-GeneraalBelastingdienst, 
J.Thunnissen  

### Bijlage  

####Overzicht

| Document code  | Middel/Onderwerp  | Functie van het document  |
|:---|:---|:---|
| --- |  *Accijns en verbruiksbelasting*   | --- |
| ACC 14  | Aanvraag ter verkrijging van accijnszegels voor sigaren  | Formulier  |
| ACC 15  | Aanvraag ter verkrijging van accijnszegels voor rooktabak  | Formulier  |
| ACC 16  | Aanvraag ter verkrijging van accijnszegels voor sigaretten  | Formulier  |
| ACC 17  | Aanvraag ter verkrijging van belastingzegels voor pruimtabak en snuiftabak  | Formulier  |
| ACC 18  | Retourzending van accijnszegels voor sigaretten  | Formulier  |
| ACC 19  | Retourzending van accijnszegels voor sigaren  | Formulier  |
| ACC 20  | Retourzending van accijnszegels voor rooktabak  | Formulier  |
| ACC 21  | Retourzending van belastingzegels voor pruimtabak en snuiftabak  | Formulier  |
| ACC 47  | Aangifte Accijns/Verbruiksbelastingen, Periodieke aangifte  | Aangifte  |
| ACC 66  | Aangifte Accijns artikel 53a tweede lid van de Wet op de accijns (Engels)  | Aangifte  |
| ACC 77  | Verzoek om teruggaaf Heffingen op minerale oliën commerciële luchtvaart Voor Nederlandse ondernemers (excl. Toelichting) Nederlands/Engels  | Verzoek  |
| ACC 80  | Aangifte Accijns/Verbruiksbelasting Dag- weekaangifte  | Aangifte  |
| IUD 72  | Certificaat inzake goederenvervoer EUR 1.  | Formulier  |
| DV 140  | Aangifte Oppervlakterecht  | Aangifte  |
| --- | --- | --- |
| --- |  *Centrale verwerking Uitstelregeling belastingconsulenten*   | --- |
| Vpb 101  | Verzoek Uitstel aangiften Uitstelregeling belastingconsulenten  | Verzoek  |
| Vpb 102  | Verzoek Bijzonder/Incidenteel uitstel aangiften belastingconsulenten  | Verzoek  |
| Vpb 105  | Opgaaf (So)Fi-nummers Uitstelregeling belastingconsulenten  | Formulier  |
| Vpb 107  | Opgaaf Aanwijzen aangiften Uitstelregeling belastingconsulenten  | Formulier  |
| --- | --- | --- |
| --- |  *Dividendbelasting*   | --- |
| DIV 1  | Aangifte Dividendbelasting  | Aangifte  |
| DIV 2  | Opgaaf Dividendbelasting Vrijstelling EG-moeder-dochter-richtlijn  | Formulier  |
| DIV 11  | Aangifte Dividendbelasting terruggaaf voor niet aan Vpb onderworpen rechtspersonen  | Aangifte  |
| DIV 12  | Aangifte Dividendbelasting teruggaaf voor beleggingsinstellingen  | Aangifte  |
| DIV 13  | Aangifte dividendbelasting Teruggaaf aan een lichaam dat een (oneigenlijke) deelneming heeft in een ander lichaam  | Aangifte  |
| --- | --- | --- |
| --- |  *Milieu*   | --- |
| ML 11  | Aangifte Brandstoffenbelasting Kolen  | Aangifte  |
| ML 15  | Verzoek Brandstoffenbelasting Teruggaaf (duaal gebruik)  | Verzoek  |
| ML 16  | Verzoek Brandstoffenbelasting Teruggaaf (opwekken elektriciteit)  | Verzoek  |
| ML 26  | Aangifte Afvalstoffenbelasting  | Aangifte  |
| ML 27  | Aangifte Grondwaterbelasting  | Aangifte  |
| ML 31  | Opgaaf Grondwaterbelasting, Vaststelling aangifteplicht  | Formulier  |
| ML 40  | Aangifte Energiebelasting  | Aangifte  |
| ML 41  | Aangifte Belasting op leidingwater  | Aangifte  |
| ML 43  | Verzoek Teruggaaf energiebelasting instellingen (toezenden)  | Verzoek  |
| ML 44  | Verzoek Teruggaaf energiebelasting instellingen (uitreiken)  | Verzoek  |
| --- | --- | --- |
| --- |  *Belasting personenauto's en motorrijwielen*   | --- |
| BPM 3  | Aangifte Belasting personenauto's en motorrijwielen  | Aangifte  |
| BPM 13  | Aangifte BPM  | Aangifte  |
| BPM 14  | Berekening BPM bij de aangifte BPM  | Formulier  |
| BPM 14  | Berekening BPM bij de aangifte BPM (vanaf 1 juli 2006)  | Formulier  |
| BPM 32  | Verzoek om teruggaaf BPM Gehandicaptenregeling  | Verzoek  |
| BPM 34  | Verzoek BPM Gesloten-beurzenregeling ondernemers/gehandicapten  | Verzoek  |
| BPM 35  | Aangifte BPM Beëindiging ondernemersregeling of gehandicaptenregeling  | Aangifte  |
| BPM 36  | Bijlage bij Verzoek om teruggaaf BPM Gesloten-beurzenregeling BPM Medische verklaring  | Formulier  |
| BPM 37  | Bijlage bij verzoek BPM Gesloten-beurzenregeling gehandicapten Nieuwe situatie  | Formulier  |
| BPM 38  | Aangifte BPM Beëindiging ondernemersregeling of gehandicaptenregeling (berekening BPM op basis van verkoopwaarde)  | Aangifte  |
| --- | --- | --- |
| --- |  *Omzetbelasting 2006*   | --- |
| CBA 16  | Opgaaf Omzetbelasting Rekeningnummer voor teruggaaf  | Opgaaf  |
| OB 3  | Verzoek om inlichtingen Ondernemers met een ontheffing administratieve verplichtingen  | Verzoek  |
| OB 4  | Verzoek om inlichtingen Omzetbelasting Vrijgestelde ondernemers  | Verzoek  |
| OB 5  | Verzoek om inlichtingen Omzetbelasting Ondernemers die onder de landbouwregeling vallen  | Verzoek  |
| OB 6  | Verzoek om inlichtingen Omzetbelasting Verenigingen/stichtingen  | Verzoek  |
| OB 60  | Opgaaf Omzetbelasting rekeningnummer voor teruggaaf aan buitenlandse ondernemers  | Opgaaf  |
| OB 63  | EU Certificaat van uitvoer voor Omzetbelasting  | Opgaaf  |
| OB 64  | Teruggaaf Omzetbelasting Verzoek liefdadige, opvoedkundige of menslievende instellingen  | Verzoek  |
| OB 65  | Verzoek Omzetbelasting/Accijns Teruggaaf voor diplomatieke doeleinden (Nederlands-talig)  | Verzoek  |
| OB 68  | Verzoek om teruggaaf niet in het land gevestigde belastingplichtige  | Verzoek  |
| OB 69  | Aangifte Omzetbelasting, tijdvak  | Aangifte  |
| OB 97  | Aangifte Omzetbelasting Intracomm. levering en verwerving van nieuwe vervoermiddelen  | Aangifte  |
| OB 100  | Verzoek om teruggaaf Omzetbelasting voor diplomatieke doeleinden (/Engels/Frans-talig)  | Verzoek  |
| OB 125  | Opgaaf Omzetbelasting Intracommuncautaire leveringen  | Opgaaf  |
| OB 130  | Elektronische Aangifte Omzetbelasting  | Aangiftebrief  |
| OB 140  | Aangifte omzetbelasting over verstreken tijdvakken  | Aangifte  |
| OB 160  | Verzoek OB en EB Teruggaaf belasting voor tuinbouwers 2006  | Verzoek  |
| --- | --- | --- |
| --- |  *BTW compensatiefonds*   | --- |
| OB 77  | Opgaaf (excl toelichting)  | Formulier  |
| --- | --- | --- |
| --- |  *Kansspelbelasting*   | --- |
| KA 1  | Aangifte Kansspelbelasting voor organisatoren  | Aangifte  |
| KA 2  | Aangifte Kansspelbelasting (prijzen en buitenlandse kansspelen)  | Aangifte  |
| --- | --- | --- |
| --- |  *Loonbelasting (2006 e.v.)*   | --- |
| LH 8  | Loonbelastingverklaring 2006 (werknemer aan werkgever, uitkeringsinstantie)  | Formulier  |
| LH 24  | Gageverklaring Loonheffingen Artiesten en beroepsporters  | Formulier  |
| LH 44  | Aanvraag Loonheffingen Kostenvergoedingsbeschikking voor artiesten en beroepssporters  | Formulier  |
| LH 202  | Loonbelastingverklaring Bijlage studenten- en scholierenregeling  | Formulier  |
| LH 500  | Aangifte Loonheffingen Voorblad  | Aangifte  |
| LH 501  | Collectiefbladen voor de aangifte loonheffingen  | Aangifte  |
| LH 502  | Werknemersbladen voor de aangifte loonheffingen  | Aangifte  |
| LH 510  | Opgaaf Loonheffingen Elektronische berichten  | Formulier  |
| LH 590  | Melding Loonheffingen Aanmelding werkgever  | Formulier  |
| LH 591  | Melding Loonheffingen Afdrachtplicht premies werknemersverzekeringen  | Formulier  |
| LH 592  | Verklaring Loonheffingen Overdracht van activiteiten  | Formulier  |
| LH 593  | Melding Loonheffingen Werkgever van huispersoneel  | Formulier  |
| LH 594  | Melding Loonheffingen Werkgever van meewerkende kinderen  | Formulier  |
| LH 595  | Melding Loonheffingen Inhoudingsplichtige van artiesten of beroepssporters met inlegvel  | Formulier  |
| LH 597  | Opgaaf Loonheffingen Uitzenden  | Formulier  |
| LH 602  | Verklaring Pensioenregelingen  | Formulier  |
| LH 620  | Opgaaf Loonheffingen Eerstedagsmelding  | Formulier  |
| --- | --- | --- |
| --- |  *Overige 2006 e.v.*   | --- |
| AL 703  | Melding/Verzoek om verklaring Energie-investeringsaftrek (EIA) IB/Vpb excl. Toelichting  | Formulier  |
| AL 705  | Melding Milieu-investeringsaftrek/Willekeurige afschrijving (MIA/VAMIL) excl. Toelichting 2006  | Formulier  |
| IB 155  | Melding Willekeurige afschrijving Farbo IB/Vpb excl. Toelichting  | Formulier  |
| AL 93  | Aanvraag Verklaring arbeidsrelatie  | Aanvraag  |
| --- | --- | --- |
| --- |  *Belastingdienst/UWV*   | --- |
| CPT 158  | Verzoek Deblokkering G rekening  | Verzoek  |
| CPT 237  | Verzoek Opheffing G rekening  | Verzoek  |
| OV 94  | Melding Betalingsproblemen bij belastingen en premies  | Formulier  |
| OV 135  | Verzoek Betalingsregeling en uitstel van betaling van belasting/premie onderneming  | Formulier  |
| OV 140  | Aanvraagformulier Verkaring betalingsgedrag keten- en inlenersaansprakelijkheid  | Formulier  |
| OV 145  | Aanvraag G rekening  | Formulier  |
| OV 600  | Exploot akte van betekening  | Formulier  |
| OV 601  | Exploot Proces-verbaal van een executoriaal beslag roerende zaken (geen registergoederen)  | Formulier  |
| OV 602  | Exploot Proces-verbaal inventarisatie in beslag genomen roerende zaken  | Formulier  |
| OV 605  | Exploot van een executoriaal beslag onder derden  | Formulier  |
| OV 606  | Verklaring Bij derdenbeslag  | Formulier  |
| OV 609  | Exploot Akte van betekening van een dwangbevel en bevel tot betaling  | Formulier  |
| OV 612  | Exploot Hernieuwd bevel tot betaling  | Formulier  |
| --- | --- | --- |
| --- |  *Invordering*   | --- |
| OV 10  | Kwijtschelding van belasting en/of premie Voor ondernemingen  | Verzoek  |
| OV 11  | Kwijtschelding van belasting en/of premie Voor particulieren  | Verzoek  |
| OV 14  | Informatie bij een verzoek tot toetreding in een buitengerechtelijk akkoord  | Formulier  |
| OV 24  | Verzoek Betalingsregeling en uitstel van betaling van belasting/premie particulieren  | Verzoek  |
| CBA 40  | Wijziging Rekeningnummer Particulieren  | Formulier  |
| CBA 41  | Wijziging Rekeningnummer Ondernemers  | Formulier  |
| --- | --- | --- |
| --- |  *Overdrachtsbelasting/Assu.Bel.*   | --- |
| RV 4  | Overdrachtsbelasting  | Aangifte  |
| RV 5  | Overdrachtsbelasting, Aandelen  | Aangifte  |
| RV 6  | Overdrachtsbelasting, Lidmaatschapsrechten  | Aangifte  |
| RV 7  | Overdrachtsbelasting, Voor teruggaaf  | Aangifte  |
| RV 27  | Overdracht Economisch eigendom  | Formulier  |
| RV 30  | Aangifte Assurantiebelasting  | Aangifte  |
| --- | --- | --- |
| --- |  *Schenking en Successie*   | --- |
| SUC 5  | Opgaaf Registratie sterfgevallen  | Formulier  |
| SUC 37  | Aangifte Recht van successie/Recht van schenking/Recht van overgang  | Aangifte  |
| SUC 60  | Aangifte Recht van successie  | Aangifte  |
| SUC 63  | Aangifte Recht van schenking  | Aangifte  |
| SUC 65  | Aangifte Recht van overgang, (schenking)  | Aangifte  |
| SUC 66  | Aangifte Recht van overgang (overlijden) excl. Toelichting  | Aangifte  |
| --- | --- | --- |
| --- |  *Belasting zware motorrijtuigen*   | --- |
| EV 3  | Aangifte Belasting zware motorrijtuigen  | Aangifte  |
| EV 4  | Aangifte Belasting zware motorrijtuigen/versnelde procedure  | Aangifte  |
| EV 7  | Verzoek Belasting zware motorrijtuigen/versnelde procedure  | Formulier  |
| MB 87  | Verzoek Belasting zware motorrijtuigen/teruggaaf gecombineerd vervoer  | Formulier  |
| --- | --- | --- |
| --- |  *Motorrijtuigenbelasting*   | --- |
| MB 1  | Aangifte MRB Autobus, buitenlands kenteken, aanhangwagen  | Aangifte  |
| MB 2  | Aangifte MRB, Verandering aan het motorrijtuig  | Aangifte  |
| MB 6  | Verzoek MRB, Verrekening of teruggaaf  | Verzoek  |
| MB 58  | Verzoek teruggaaf BPM/ Laag tarief MRB voor ondernemers  | Verzoek  |
| MB 59  | Verzoek Motorrijtuigenbelasting Bestelautotarief voor gehandicapten  | Verzoek  |
| MB 60  | Verzoek teruggaaf BPM/ Laag tarief MRB voor maten en vennoten  | Verzoek  |
| MB 75  | Definitieve opgaaf MRB/Regeling besloten busvervoer  | Formulier  |
| MB 76  | Aangifte MRB Voorschot regeling besloten busvervoer  | Aangifte  |
| MB 77  | Bijlage bij MB 075  | Aangifte  |
| MB 85  | Verklaring MRB Stallingsadres tijdens schorsing  | Formulier  |
| MB 86  | Machtiging MRB Automatisch betalen  | Formulier  |
| MB 101  | Bezwaar MRB beschikking of naheffing  | Formulier  |
| MB 102  | Verzoek MRB Bijzonder tarief/vrijstelling  | Verzoek  |
| --- | --- | --- |
| --- |  *Inkomstenbelasting 2006*   | --- |
| IB 8  | Bezwaarschrift Inkomstenbelasting Premie volksverzekeringen Voorlopige aanslag 2006  | Formulier  |
| IB 151  | Verzoek inkomsten- vennootschapsbelasting Vaststelling aftrekbaarheid restauratie- en onderhoudskosten voor monumentenpanden  | Verzoek  |
| IB 319  | Aangifte Inkomstenbelasting Premie volksverzekeringen Inkomensafhankelijke bijdrage Zvw Bij overlijden (F) 2006  | Aangifte  |
| IB 377  | Voorblad Aangifte Inkomstenbelasting Premie volksverzekeringen Inkomensafhankelijke bijdrage Zvw Bij overlijden (F) 2006  | Aangifte  |
| IB 383  | Jaarstukken bij de aangifte Inkomstenbelasting Premie volksverzekeringen Inkomensafhankelijke bijdrage Zvw Bij overlijden (F) 2006  | Aangifte  |
| IB 400  | Schatting voor ondernemers Inkomstenbelasting Premie volksverzekeringen Premie ziekenfondsverzekering 2005/2006 Voorblad  | Formulier  |
| IB 401  | Schatting voor ondernemers Inkomstenbelasting Premie volksverzekeringen Premie ziekenfondsverzekering 2005/2006 Formulierbladen  | Formulier  |
| IB 422  | Verzoek of wijziging Inkomstenbelasting Premie volksverzekeringen 2006 Voorlopige teruggaaf  | Formulier  |
| IB 425  | Bijlage bij verzoek of wijziging Voorlopige teruggaaf Belgische grensarbeiders bij VT 2006  | Formulier  |
| IB 430  | Opgaaf elektronische handtekening Particulier (2* A5)  | Formulier  |
| IB 470  | Verzoek of wijziging Inkomstenbelasting Premie volksverzekeringen Voorlopige teruggaaf voor buitenlandse belastingplichtingen 2006  | Formulier  |
| --- | --- | --- |
| --- |  *Opgaven starters*   | --- |
| ON 24  | Opgaaf Startende onderneming eenmanszaak, vof, cv of maatschap  | Formulier  |
| ON 25  | Opgaaf Startende onderneming BV, NV of andere rechtspersoon  | Formulier  |
| ON 26  | Opgaaf Startende rechtspersoon Vereniging, stichting of kerkgenootschap  | Formulier  |
| --- | --- | --- |
| --- |  *Verplichte Elektronische aangifte 2006*   | --- |
| OB 351  | Verzoek Omzetbelasting Ontheffing van elektronisch aangifte doen  | Verzoek  |
| IB 351  | Verzoek Inkomstenbelasting Vennootschapsbelasting Ontheffing van elektronisch aangifte doen  | Verzoek  |
| LH 531  | Verzoek Loonheffingen Ontheffing van elektronisch aangifte doen  | --- |
| OB 062  | Opgaaf handtekening Niet-Particulieren  | Formulier  |
| --- | --- | --- |
| --- |  *Belastingdienst Toeslagen 2006*   | --- |
| TG 101  | Aanvragen Kinderopvangtoeslag Formulierenbladen 2006  | Aanvraag  |
| TG 102  | Aanvragen Kinderopvangtoeslag 2006 antwoordnr  | Aanvraag  |
| TG 104  | Aanvragen Kinderopvangtoeslag 2006 extra formulierenblad bij TG 101  | Aanvraag  |
| TG 106  | Wijziging Kinderopvangtoeslag 2006 Formulierenbladen  | Aanvraag  |
| TG 107  | Wijzigen Kinderopvangtoeslag 2006 antwoordnr  | Aanvraag  |
| TG 108  | Aanvragen Kinderopvangtoeslag 2006 extra formulierenblad bij TG 106  | Aanvraag  |
| TG 115  | Aanvragen Kinderopvangtoeslag 2006 postbus  | Aanvraag  |
| TG 116  | Wijzigen Kinderopvangtoeslag 2006 postbus  | Aanvraag  |
| TG 118  | Uitnodiging definitieve opgaaf tegemoetkoming kinderopvang 2005  | Formulier  |
| TG 140  | Aanvragen Huurtoeslag en Zorgtoeslag 2006  | Aanvraag  |
| TG 141  | Aanvragen Zorgtoeslag 2006  | Aanvraag  |
| TG 142  | Aanvragen of wijzigen Huurtoeslag Zorgtoeslag 2006 formulierenbladen  | Aanvraag  |
| TG 143  | Aanvragen of wijzigen Zorgtoeslag 2006  | Aanvraag  |
| TG 144  | Aanvragen of wijzigen Huurtoeslag 2006  | Aanvraag  |
| TG 145  | Extra formulierblad Huurtoeslag en Zorgtoeslag 2006 bij TG 140  | Aanvraag  |
| TG 147  | Aanvragen of wijzigen Huurtoeslag en Zorgtoeslag 2006  | Aanvraag  |
| TG 148  | Aanvragen of wijzigen Huurtoeslag 2006  | Aanvraag  |
| TG 149  | Opgaaf Aanvullende gegevens zorg  | Formulier  |
| TG 226  | Verzoek Betalingsregeling Toeslagen  | Verzoek  |
| TG 250  | Opgaaf rekeningnummer voor uitbetaling (voorschotten) toeslagen  | Formulier  |
| TG 312  | Overeenkomst tot opschorting van een executoriale verkoop  | Formulier  |
| TG 430  | Opgaaf Elektronische handtekening A5 formaat  | Formulier  |
| TG 500  | Opgaaf Elektronische handtekening verzending antwoordnummer  | Formulier  |
| TG 502  | Opgaaf Elektronische handtekening verzending vanuit buitenland  | Formulier  |


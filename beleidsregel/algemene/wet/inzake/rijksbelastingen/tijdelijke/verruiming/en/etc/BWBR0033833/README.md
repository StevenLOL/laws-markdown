<meta http-equiv='Content-Type' content='text/html; charset=utf-8' />

##Algemene wet inzake rijksbelastingen, tijdelijke verruiming en daaropvolgende aanscherping inkeerregeling

De Staatssecretaris van Financiën heeft het volgende besloten.     *Dit besluit betreft een wijziging van het Besluit Bestuurlijke Boeten Belastingdienst door een tijdelijke verruiming en een daaropvolgende aanscherping van de inkeerregeling van artikel 67n van de AWR. Deze maatregelen houden verband met het wetsvoorstel Wet vereenvoudiging formeel verkeer Belastingdienst.*    
### 1  

####Inleiding

In het wetsvoorstel Wet vereenvoudiging formeel verkeer Belastingdienst wordt onder meer de navorderingstermijn in geval van kwade trouw verlengd van 5 jaren naar 12 jaren. Deze verlengde termijn voor navordering geldt direct op het moment dat het wetsvoorstel tot wet verheven wordt en de wet in werking treedt. Dit betekent dat kwaadwillende belastingplichtigen direct worden geconfronteerd met de verlenging van de navorderingstermijn. Vooruitlopend daarop is besloten hen bij wijze van overgangsmaatregel een laatste kans te bieden om schoon schip te maken en de gevolgen van de voorgestelde wijzigingen te vermijden. Daarom wordt de inkeerregeling voor aanslagbelastingen tijdelijk verruimd tot 1 juli 2014. Vanaf 1 juli 2014 tot 1 juli 2015 herleeft de huidige inkeerregeling. Daarna wordt de inkeerregeling verder aangescherpt. Deze verdere aanscherping is in lijn met het wetsvoorstel waarin enerzijds voor goedwillende belastingplichtigen de regels worden versoepeld maar anderzijds de mogelijkheden voor de Belastingdienst om kwaadwillenden aan te pakken worden uitgebreid. Bovengenoemd wetsvoorstel kent geen onderscheid meer in navorderingstermijnen voor binnenlandsituaties en buitenlandsituaties. Ook in dit besluit wordt dat onderscheid niet gemaakt. Het besluit ziet dus tevens op zwartspaarders met buitenlandse tegoeden.    
### 2  

####Vervallen van het [tweede lid van paragraaf 7 BBBB](../../../../../../../../../../beleidsregel/besluit/bestuurlijke/boeten/belastingdienst/BWBR0030974/README.md)

Het [tweede lid van paragraaf 7 van het Besluit Bestuurlijke Boeten Belastingdienst](../../../../../../../../../../beleidsregel/besluit/bestuurlijke/boeten/belastingdienst/BWBR0030974/README.md) over de inkeerregeling vervalt met ingang van datum van dagtekening van dit besluit.    
### 3  

####Tijdelijke verruiming van de inkeerregeling van [artikel 67n van de AWR](../../../../../../../../../../wet/algemene/wet/inzake/rijksbelastingen/BWBR0002320/README.md)

1. De op te leggen vergrijpboete in geval van inkeer in de zin van [artikel 67n, tweede lid, van de Algemene wet inzake rijksbelastingen](../../../../../../../../../../wet/algemene/wet/inzake/rijksbelastingen/BWBR0002320/README.md), die plaatsvindt vanaf datum dagtekening van dit besluit tot 1 juli 2014 wordt gematigd tot nihil.  

2. Het vorige lid is van toepassing op alle aanslagbelastingen.  

3. Het eerste lid is ook van toepassing op alle gevallen van inkeer voor datum van dagtekening van dit besluit die nog niet hebben geleid tot onherroepelijk vaststaande boetebeschikkingen.      
### 4  

####Herleving huidige inkeerregeling

In geval van inkeer in de zin van [artikel 67n, tweede lid, van de Algemene wet inzake rijksbelastingen](../../../../../../../../../../wet/algemene/wet/inzake/rijksbelastingen/BWBR0002320/README.md), die plaatsvindt vanaf 1 juli 2014 tot 1 juli 2015 geldt het volgende. Er is sprake van een strafverminderende omstandigheid wanneer een belastingplichtige tot inkeer komt en er twee jaren of meer zijn verstreken na het beboetbare feit ([artikel 67n, tweede lid, van de AWR](../../../../../../../../../../wet/algemene/wet/inzake/rijksbelastingen/BWBR0002320/README.md)). De vergrijpboete kan in zo’n geval worden gematigd tot 10 procent van het wettelijk maximum (300 procent) indien een vergrijpboete wordt opgelegd op grond van [artikel 67d, vijfde lid](../../../../../../../../../../wet/algemene/wet/inzake/rijksbelastingen/BWBR0002320/README.md), of [artikel 67e, zesde lid, van de AWR](../../../../../../../../../../wet/algemene/wet/inzake/rijksbelastingen/BWBR0002320/README.md) (10 procent van 300 procent is 30 procent). In overige gevallen kan de vergrijpboete worden gematigd tot 30 procent van het wettelijk maximum. Dit lid heeft alleen betrekking op aanslagbelastingen.    
### 5  

####Verdere aanscherping inkeerregeling

In geval van inkeer in de zin van [artikel 67n, tweede lid, van de Algemene wet inzake rijksbelastingen](../../../../../../../../../../wet/algemene/wet/inzake/rijksbelastingen/BWBR0002320/README.md), die plaats vindt vanaf 1 juli 2015 geldt het volgende. Er is sprake van een strafverminderende omstandigheid wanneer een belastingplichtige tot inkeer komt en er twee jaren of meer zijn verstreken na het beboetbare feit ([artikel 67n, tweede lid, van de AWR](../../../../../../../../../../wet/algemene/wet/inzake/rijksbelastingen/BWBR0002320/README.md)). De vergrijpboete kan in zo’n geval worden gematigd tot 20 procent van het wettelijk maximum (300 procent) indien een vergrijpboete wordt opgelegd op grond van [artikel 67d, vijfde lid](../../../../../../../../../../wet/algemene/wet/inzake/rijksbelastingen/BWBR0002320/README.md), of [artikel 67e, zesde lid, van de AWR](../../../../../../../../../../wet/algemene/wet/inzake/rijksbelastingen/BWBR0002320/README.md) (20 procent van 300 procent is 60 procent). In overige gevallen kan de vergrijpboete worden gematigd tot 60 procent van het wettelijk maximum. Dit lid heeft alleen betrekking op aanslagbelastingen.    
### 6  

####Inwerkingtreding

Dit besluit treedt in werking op 2 september 2013.      Dit besluit zal in de Staatscourant worden geplaatst.   

Den Haag 
2 september 2013   

De 
Staatssecretaris van Financiën,
F.H.H.Weekers   

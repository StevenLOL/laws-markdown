<meta http-equiv='Content-Type' content='text/html; charset=utf-8' />

##Besluit van 9 december 2008, nr. BJZ2008117284, houdende vaststelling van beleidsregels voor het bestuur van de Nederlandse emissieautoriteit inzake het bepalen van de hoogte van een last onder dwangsom of een bestuurlijke boete bij de handhaving van de regels voor de handel in emissierechten

De Minister van Volkshuisvesting, Ruimtelijke Ordening en Milieubeheer,  
Gelet op [artikel 4:81, eerste lid, van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md);

Op grond van de [hoofdstukken 2](../../../../../../../../../../../../wet/wet/milieubeheer/BWBR0003245/README.md), [16](../../../../../../../../../../../../wet/wet/milieubeheer/BWBR0003245/README.md) en [18 van de Wet milieubeheer](../../../../../../../../../../../../wet/wet/milieubeheer/BWBR0003245/README.md) heeft het bestuur van de emissieautoriteit taken en bevoegdheden met betrekking tot de handel in broeikasgasemissierechten en de handel in NO <sub>x</sub> -emissierechten. De beleidsregels inzake de handel in emissierechten bevatten bepalingen voor het bestuur van de emissieautoriteit bij de uitoefening van de taken en bevoegdheden als bedoeld in de [artikel 18.2f](../../../../../../../../../../../../wet/wet/milieubeheer/BWBR0003245/README.md) en de [artikelen 18.16a tot en met 18.16q van de Wet milieubeheer](../../../../../../../../../../../../wet/wet/milieubeheer/BWBR0003245/README.md);
Besluit:    

### Artikel  1  

In deze beleidsregels wordt verstaan onder: 

a. *de emissieautoriteit:* de Nederlandse emissieautoriteit, bedoeld in [hoofdstuk 2, § 2.1 van de Wet milieubeheer](../../../../../../../../../../../../wet/wet/milieubeheer/BWBR0003245/README.md);  

b. *wet:*[Wet milieubeheer](../../../../../../../../../../../../wet/wet/milieubeheer/BWBR0003245/README.md).    

### Artikel  2  

Bij het bepalen van de hoogte van de dwangsom houdt het bestuur van de emissieautoriteit in ieder geval rekening met de indicatie van de hoogte van de dwangsom per soort overtreding in de bij deze beleidsregels behorende bijlage I.  

### Artikel  3  

1.  Bij het bepalen van de hoogte van de bestuurlijke boete houdt het bestuur van de emissieautoriteit in ieder geval rekening met: 

a. de indicatie van de hoogte van de bestuurlijke boete per soort overtreding in de bij deze beleidsregels behorende bijlage II;  

b. de omstandigheid dat de onderneming de overtreding uit eigen beweging heeft beëindigd;  

c. de omstandigheid dat de emissieautoriteit reeds eerder onherroepelijk een vergelijkbare overtreding door de onderneming heeft vastgesteld;  

d. de omvang van de schade voor het systeem van handel in broeikasgasemissie-rechten, of het systeem van handel in NO <sub>x</sub> -emissierechten, en  

e. het eigen voordeel voor de onderneming bij de overtreding.     
2.  Het eerste lid is niet van toepassing bij overtreding van [artikel 16.37, eerste lid, van de wet](../../../../../../../../../../../../wet/wet/milieubeheer/BWBR0003245/README.md).   

### Artikel  4  

Indien een inrichting in de Nederlandse exclusieve economische zone, waarvan één of meer NO <sub>x</sub> -installaties als bedoeld in [artikel 13, eerste lid, van het Besluit handel in emissierechten](../../../../../../../../../../../../AMvB/besluit/handel/in/emissierechten/BWBR0017779/README.md) deel uitmaken, en waarvoor op grond van [artikel 13b van het Besluit handel in emissierechten](../../../../../../../../../../../../AMvB/besluit/handel/in/emissierechten/BWBR0017779/README.md) een opt-out is verleend, niet voldoet aan de voorwaarde, bedoeld in [artikel 13b, aanhef en onder b, van dat besluit](../../../../../../../../../../../../AMvB/besluit/handel/in/emissierechten/BWBR0017779/README.md), wordt een bestuurlijke boete opgelegd die overeenstemt met het economisch voordeel dat is behaald door de overtreding van [artikel 16.5, eerste lid, van de wet](../../../../../../../../../../../../wet/wet/milieubeheer/BWBR0003245/README.md), in verbinding met het [tweede lid](../../../../../../../../../../../../wet/wet/milieubeheer/BWBR0003245/README.md), dan wel [artikel 16.49, tweede lid, van de wet](../../../../../../../../../../../../wet/wet/milieubeheer/BWBR0003245/README.md).  

### Artikel  5  

Deze beleidsregels komen in de plaats van de [Beleidsregels voor het bestuur van de emissieautoriteit inzake de handel in emissierechten](../../../../../../../../../../../../beleidsregel/beleidsregels/voor/het/bestuur/van/de/emissieautoriteit/inzake/de/handel/etc/BWBR0018311/README.md) (Stcrt. 2005, 91), die op 1 juni 2005 in werking zijn getreden. Laatstbedoelde beleidsregels komen hiermee te vervallen.  

### Artikel  6  

Deze beleidsregels treden in werking met ingang van 1 januari 2009.  

### Artikel  7  

Deze beleidsregels worden aangehaald als: Beleidsregels voor het bestuur van de Nederlandse emissieautoriteit inzake het bepalen van de hoogte van een last onder dwangsom of een bestuurlijke boete bij de handhaving van de regels voor de handel in emissierechten.  
Deze beleidsregels zullen met de toelichting in de Staatscourant worden geplaatst.   

Den Haag 
9 december 2008   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer  

### Bijlage  I  

| Overtreding van artikel van de [Wet milieubeheer](../../../../../../../../../../../../wet/wet/milieubeheer/BWBR0003245/README.md)  | Omschrijving  | Richtinggevend bereik dwangsom per dag in €  |
|:---|:---|:---|
| [16.5, eerste lid](../../../../../../../../../../../../wet/wet/milieubeheer/BWBR0003245/README.md), al dan niet in verbinding met het [tweede lid](../../../../../../../../../../../../wet/wet/milieubeheer/BWBR0003245/README.md), of [artikel 16.49, eerste lid](../../../../../../../../../../../../wet/wet/milieubeheer/BWBR0003245/README.md)  | 1. Vergunningplicht  | 500–4500  |
| [16.12, tweede lid,](../../../../../../../../../../../../wet/wet/milieubeheer/BWBR0003245/README.md) al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 2. Eisen aan monitoring en emissieverslag in amvb of regeling  | 50–4500  |
| --- | Essentiële verplichtingen:  | 500–4500  |
| --- | – Beschrijving van alle emissiebronnen in de vergunning  | --- |
| --- | – Monitoringsmethodiek: het meten van de emissies  | --- |
| --- | – Continu meten conform NEN-EN 14181  | --- |
| --- | – Correcte bepaling van kentallen  | --- |
| --- | – Eisen aan meetinstanties en hun werkzaamheden  | --- |
| --- | – Alle vereisten aan het emissieverslag:  | --- |
| --- | – Voldoen aan format  | --- |
| --- | – Verificatie  | --- |
| --- | – Tijdig indienen  | --- |
| --- | Belangrijke verplichtingen:  | 100–2500  |
| --- | – Procedure ‘validatie van meters’  | --- |
| --- | – Procedure ‘van meten tot rapporteren’ (waaronder registratie gegevens)  | --- |
| --- | Overige verplichtingen:  | 50–1000  |
| --- | – Nakomen organisatiebeschrijving ‘taken + bevoegdheden’  | --- |
| --- | – Kwaliteitsborging en opslag van informatie  | --- |
| [16.13](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 3. Actualisatieplicht monitoringsprotocol  | 50–4500  |
| [16.14](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 4. Verificatie  | 100–2500  |
| [16.21](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.48, tweede lid](../../../../../../../../../../../../wet/wet/milieubeheer/BWBR0003245/README.md)  | 5. Bij of krachtens amvb gestelde nadere regels, nodig voor goede werking systeem emissiehandel  | 50–4500  |
|  [18.18](../../../../../../../../../../../../wet/wet/milieubeheer/BWBR0003245/README.md)   | 6. Voorschrift verbonden aan vergunning  | 50–4500  |
| artikel 52, eerste lid, EG-Verordening register handel in broeikasgas- emissierechten  | 7. Wijze van inleveren CO <sub>2</sub> - emissierechten  | 50–1000  |

### Bijlage  II  

| Overtreding van artikel van de [Wet milieubeheer](../../../../../../../../../../../../wet/wet/milieubeheer/BWBR0003245/README.md)  | Omschrijving  | Richtinggevend bereik boete per overtreding in €  |
|:---|:---|:---|
| [16.5, eerste lid](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [tweede lid](../../../../../../../../../../../../wet/wet/milieubeheer/BWBR0003245/README.md), of [16.49, eerste lid](../../../../../../../../../../../../wet/wet/milieubeheer/BWBR0003245/README.md)  | 1. Vergunningplicht  | 10.000–450.000*  |
| [16.12, tweede lid](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 2. Eisen aan monitoring en emissieverslag in amvb of regeling  | 1.000–450.000*  |
| --- | Essentiële verplichtingen:  | 10.000–450.000*  |
| --- | – Beschrijving van alle emissiebronnen in de vergunning  | --- |
| --- | – Monitoringsmethodiek: het meten van de emissies  | --- |
| --- | – Continu meten conform  | --- |
| --- | NEN-EN 14181  | --- |
| --- | – Correcte bepaling van kentallen  | --- |
| --- | – Eisen aan meetinstanties en hun werkzaamheden  | --- |
| --- | – Alle vereisten aan het emissieverslag:  | --- |
| --- | – Voldoen aan format  | --- |
| --- | – Verificatie  | --- |
| --- | – Tijdig indienen  | --- |
| --- | Belangrijke verplichtingen:  | 5.000–250.000  |
| --- | – Procedure ‘validatie van meters’  | --- |
| --- | – Procedure ‘van meten tot rapporteren’ (waaronder registratie gegevens)  | --- |
| --- | Overige verplichtingen:  | 1.000–100.000  |
| --- | – Nakomen organisatiebeschrijving ‘taken + bevoegdheden’  | --- |
| --- | – Kwaliteitsborging en opslag van informatie  | --- |
| [16.13](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 3. Actualisatieplicht monitoringsprotocol  | 1.000–450.000*  |
| [16.14](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.49, tweede lid](../../../../../../../../../../../../wet/wet/milieubeheer/BWBR0003245/README.md)  | 4. Verificatie  | 5.000–250.000  |
| [16.21 Wm](../../../../../../../../../../../../wet/wet/milieubeheer/BWBR0003245/README.md), al dan niet in verbinding met [artikel 16.48, tweede lid](../../../../../../../../../../../../wet/wet/milieubeheer/BWBR0003245/README.md)  | 5. Bij of krachtens amvb gestelde nadere regels, nodig voor goede werking systeem emissiehandel  | 1.000–450.000*  |
|  [16.37, eerste lid](../../../../../../../../../../../../wet/wet/milieubeheer/BWBR0003245/README.md)   | 6a. Inleverplicht (CO <sub>2</sub>)  | € 100 per ton CO <sub>2</sub> waarvoor geen emissierechten zijningeleverd. **  |
|  [16.51, eerste of tweede lid](../../../../../../../../../../../../wet/wet/milieubeheer/BWBR0003245/README.md)   | 6b. Inleverplicht en saldoplicht (NO <sub>x</sub>)  | 2008: € 5 per kg NO <sub>x</sub>  |
| --- | --- | 2009: € 6 per kg NO <sub>x</sub>  |
| --- | --- | 2010: € 7 per kg NO <sub>x</sub>  |
| --- | --- | waarvoor geen rechten zijn ingeleverd, resp. waarvoor het saldo op de rekening ontoereikend is  |
|  [18.18](../../../../../../../../../../../../wet/wet/milieubeheer/BWBR0003245/README.md)   | 7. Voorschrift verbonden aan vergunning  | 1.000–450.000*  |
|  [artikel 5:20 Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md)   | 8. Medewerkingsplicht  | 500–4.500  |

* Indien de omzet van de betrokken onderneming in het boekjaar voorafgaand aan het jaar waarin de beschikking tot oplegging van de bestuurlijke boete is gegeven, meer dan € 4.500.000 bedraagt, kan een boete van ten hoogste 10% van die omzet worden opgelegd. ** Hierbij gaat het niet om een richtinggevend bedrag, maar om het bedrag dat dwingend voortvloeit uit artikel 16, derde lid, van Richtlijn 2003/87/EG van het Europees Parlement en de Raad van 13 oktober 2003 tot vaststelling van een regeling voor de handel in broeikasgasemissierechten binnen de Gemeenschap en tot wijziging van Richtlijn 96/61/EG van de Raad (Pb. EU L 275). 

<meta http-equiv='Content-Type' content='text/html; charset=utf-8' />

##Beleidsregels aanwijzing beschermde monumenten op verzoek

De Staatssecretaris van Onderwijs, Cultuur en Wetenschappen;  
Gelet op [artikel 4:81 van de Algemene wet bestuursrecht](../../wet/algemene/wet/bestuursrecht/BWBR0005537/README.md) en [artikel 3 van de Monumentenwet 1988](../../wet/monumentenwet/1988/BWBR0004471/README.md);

De Raad voor cultuur gehoord,
Besluit:    

### Artikel  1  

In deze beleidsregels wordt verstaan onder:   a. MSP:  het door de Minister van Welzijn, Volksgezondheid en Cultuur vastgestelde Monumenten Selectie Project, bedoeld in de Nota inzake selectie en registratie van jongere stedebouw en bouwkunst (brief d.d. 28-1-1992, kenmerk: RdMz/U-195.729);    b. MRP:  de door de Minister van Welzijn, Volksgezondheid en Cultuur vastgestelde Monumenten Registratie Procedure, bedoeld in de in onderdeel a genoemde Nota inzake selectie en registratie van jongere stedebouw en bouwkunst.     

### Artikel  2  

1.  Een verzoek tot aanwijzing als beschermd monument van een monument dat is vervaardigd vóór 1850 wordt afgewezen.   
2.  In afwijking van het eerste lid kan een verzoek tot aanwijzing als beschermd monument worden toegewezen, indien het verzoek een monument betreft dat: 

a. niet eerder is beoordeeld,  

b. eerder is beoordeeld en ten aanzien waarvan daarna nieuwe feiten of veranderde omstandigheden zijn gebleken, of  

c. een onderdeel vormt van een complex dat voor het overige of voor een aantal onderdelen reeds is aangewezen als beschermd monument.     

### Artikel  3  

1.  Een verzoek tot aanwijzing als beschermd monument van een monument dat is vervaardigd in de periode van 1850 tot 1940 en dat is gelegen in een gebied waar de MRP is afgerond, wordt afgewezen.   
2.  Artikel 2, tweede lid, is van overeenkomstige toepassing.   

### Artikel  4  

1.  Een verzoek tot aanwijzing als beschermd monument van een monument dat is vervaardigd in de periode van 1850 tot 1940 en dat is gelegen in een gebied waar het MSP of de MRP nog niet is afgerond, wordt afgewezen.   
2.  In afwijking van het eerste lid kan een verzoek tot aanwijzing als beschermd monument worden toegewezen, indien het aannemelijk is dat het monument met inachtneming van de richtlijnen, bedoeld in de circulaire van 1 juli 1994, kenmerk DGCZ/DBC-U-943999, wordt aangewezen als beschermd monument, en bovendien: 

a. bij of krachtens de [Woningwet](../../wet/woningwet/BWBR0005181/README.md) een aanvraag is ingediend om het monument te wijzigen of te slopen,  

b. plannen in ontwikkeling zijn, die indien uitgevoerd het voortbestaan van het monument in gevaar zouden brengen, of  

c. door het niet terstond aanwijzen als beschermd monument een concreet plan tot instandhouding van het monument niet of niet direct zal worden uitgevoerd.     

### Artikel  5  

1.  Een verzoek tot aanwijzing als beschermd monument van een monument dat is vervaardigd in de periode van 1940 tot 1965 wordt afgewezen.   
2.  In afwijking van het eerste lid kan een verzoek tot aanwijzing als beschermd monument worden toegewezen, indien: 

a. het desbetreffende monument vanuit een oogpunt van de geschiedenis in de twintigste eeuw kan worden aangemerkt als een nationaal of internationaal erkend kenmerkend monument van de Nederlandse architectuur, stedenbouw, landinrichting of ruimtegebonden kunst, en bovendien  

b. zich een van de omstandigheden, bedoeld in artikel 4, tweede lid, onder a, b of c voordoet.     

### Artikel  6  

De circulaire Selectie en registratie van jongere stedebouw en bouwkunst en de gevolgen voor het beschermingsbeleid (Stcrt. 1996, nr. 233) wordt ingetrokken.  

### Artikel  7  

Deze beleidsregels treden in werking met ingang van de tweede dag na de dagtekening van de Staatscourant waarin zij worden geplaatst.  

### Artikel  8  

Deze beleidsregels worden aangehaald als: Beleidsregels aanwijzing beschermde monumenten op verzoek.  
Deze beleidsregels zullen met de toelichting in de Staatscourant worden geplaatst.   

De 
Staatssecretaris van Onderwijs, Cultuur en Wetenschappen, 
F. van derPloeg    

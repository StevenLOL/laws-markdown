<meta http-equiv='Content-Type' content='text/html; charset=utf-8' />

##Regeling van de Inspecteur-generaal van de Nederlandse Voedsel- en Warenautoriteit namens de Minister van Volksgezondheid, Welzijn en Sport van 13 februari 2014, NVWA/14/1430/AtC, houdende vaststelling van de beleidsregels bemonsteringsplannen sanitaire monitoring

De Minister van Volksgezondheid, Welzijn en Sport,  
Gelet op artikel 4:81, eerste lid, van de Algemene wet bestuursrecht, artikel 3, tweede lid onderdeel c, van het Warenwetbesluit hygiëne van levensmiddelen, artikel 6, eerste lid, van de Warenwetregeling levende tweekleppige weekdieren en artikel 13, onder a, van de Mandaatregeling VWS;
Besluit:    

### Artikel  1  

De beleidsregels volgens welke de Nederlandse Voedsel- en Warenautoriteit uitvoering geeft aan de taken en bevoegdheden als bevoegde autoriteit bedoeld in bijlage II, hoofdstuk II van verordening (EG) nr. 854/2004 zijn opgenomen in de Bijlage.  

### Artikel  2  

Deze beleidsregels treden in werking op het tijdstip waarop de Warenwetregeling levende tweekleppige weekdieren in werking treedt.  

### Artikel  3  

Deze beleidsregels worden aangehaald als: Beleidsregels bemonsteringsplannen sanitaire monitoring.  
Deze beleidsregels zullen met de toelichting in de Staatscourant worden geplaatst.  

De 
Minister van Volksgezondheid, Welzijn en Sport,Namens deze:
H.Paul,
De Inspecteur-generaal van de Nederlandse Voedsel- en Warenautoriteit   

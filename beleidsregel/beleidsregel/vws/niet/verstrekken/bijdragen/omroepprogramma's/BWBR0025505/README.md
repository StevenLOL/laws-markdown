<meta http-equiv='Content-Type' content='text/html; charset=utf-8' />

##Beleidsregel van de minister van Volksgezondheid, Welzijn en Sport van 12 februari 2009, nr. DWJZ/BWJP-2885174, inzake het niet verstrekken van financiële bijdragen ten behoeve van programma's van omroepinstellingen

De minister van Volksgezondheid, Welzijn en Sport,  
Gelet op [artikel 32, eerste lid, van de Comptabiliteitswet 2001](../../../../../../../../wet/comptabiliteitswet/2001/BWBR0013891/README.md), [artikel 2 van de Kaderwet VWS-Subsidies](../../../../../../../../wet/kaderwet/vws-subsidies/BWBR0009455/README.md) en [artikelen 4:23, derde lid](../../../../../../../../wet/algemene/wet/bestuursrecht/BWBR0005537/README.md), en [4:81 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

De Minister van Volksgezondheid, Welzijn en Sport verstrekt geen financiële bijdragen met het oog op de aankoop, totstandkoming dan wel uitzending van een programma als bedoeld in [artikel 1.1, eerste lid, van de Mediawet 2008](../../../../../../../../wet/mediawet/2008/BWBR0025028/README.md), indien een zodanig programma inhoudelijk de behandeling van één of meer onderwerpen op het terrein van het ministerie tot onderwerp heeft. 

### Artikel  2  

Deze beleidsregel is niet van toepassing op het verstrekken van financiële bijdragen die voor de datum van inwerkingtreding van deze beleidsregel zijn verstrekt of toegezegd. 

### Artikel  3  

Deze beleidsregel treedt in werking met ingang van de tweede dag na de dagtekening van de Staatscourant waarin zij wordt geplaatst. 

### Artikel  4  

Deze beleidsregel wordt aangehaald als: Beleidsregel VWS niet verstrekken bijdragen omroepprogramma’s. 
Deze beleidsregel zal met de toelichting in de Staatscourant worden geplaatst.  

De 
minister van Volksgezondheid, Welzijn en Sport, 
A. Klink     

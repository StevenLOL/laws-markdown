<meta http-equiv='Content-Type' content='text/html; charset=utf-8' />

##Beleidsregel van de Minister van Onderwijs, Cultuur en Wetenschap van 17 december 2009, nr. HO&S/BS/2009/178030, inzake de ‘Uitzondering verblijfsvereiste voor studenten in de grensgebieden’ op grond van artikel 11.5 Wet studiefinanciering 2000

### Artikel  1  

####Begripsbepalingen

In deze beleidsregel wordt verstaan onder: 

*WSF 2000:*[Wet studiefinanciering 2000](../../../../../../../../../../wet/wet/studiefinanciering/2000/BWBR0011453/README.md);    

### Artikel  2  

####Reikwijdte en inhoud maatregel

[Artikel 2.14, tweede lid, onderdeel c, WSF 2000](../../../../../../../../../../wet/wet/studiefinanciering/2000/BWBR0011453/README.md) is niet van toepassing op studenten die in aanmerking wensen te komen voor studiefinanciering voor opleidingen in het hoger onderwijs in Vlaanderen, het gewest Brussel, Noordrijn-Westfalen, Nedersaksen en Bremen.  

### Artikel  3  

####Cohortgarantie

Studenten, die op het moment van vervallen van deze beleidsregel op grond van deze beleidsregel studiefinanciering genieten, behouden hun aanspraak, zolang zij zonder onderbreking studiefinanciering genieten.  

### Artikel  4  

####Intrekking

De [beleidsregel ‘Internationale aspecten studiefinanciering Vlaanderen, Noordrijn Westfalen, Nedersaksen en Bremen](../../../../../../../../../../zbo/beleidsregel/internationale/aspecten/studiefinanciering/vlaanderen/etc/BWBR0018717/README.md) van 1 september 2005, kenmerk AGOCW/MT/05.059’, komt te vervallen per 1 september 2007. Studenten die op dat moment op grond van die beleidsregel studiefinanciering genieten, behouden hun aanspraak, zolang zij zonder onderbreking studiefinanciering genieten.  

### Artikel  5  

####Bekendmaking

Deze beleidsregel treedt in werking op 1 januari 2010 en vervalt uiterlijk op 1 januari 2014. Deze beleidsregel zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A.Plasterk   

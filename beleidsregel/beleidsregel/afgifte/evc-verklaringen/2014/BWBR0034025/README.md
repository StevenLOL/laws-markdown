<meta http-equiv='Content-Type' content='text/html; charset=utf-8' />

##Beleidsregel van de Minister van Onderwijs, Cultuur en Wetenschap van 4 oktober 2013, nr. BVE/489764, houdende een nadere beschrijving van de wijze waarop en de voorwaarden waaronder EVC-verklaringen worden afgegeven (Beleidsregel afgifte EVC-verklaringen 2014)

De Minister van Onderwijs, Cultuur en Wetenschap,  
Gelet op [artikel 4:81 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md), [artikel 8.2 van de Uitvoeringsregeling Loonbelasting 2011](../../../../../../ministeriele-regeling/uitvoeringsregeling/loonbelasting/2011/BWBR0028236/README.md), [artikel 40a van de Uitvoeringsregeling inkomstenbelasting 2001](../../../../../../ministeriele-regeling/uitvoeringsregeling/inkomstenbelasting/2001/BWBR0012031/README.md) en [artikel 12bb van de Uitvoeringsregeling afdrachtvermindering](../../../../../../ministeriele-regeling/uitvoeringsregeling/afdrachtvermindering/BWBR0007780/README.md);
Besluit:    

### Artikel  1  

####Begripsbepalingen

In deze beleidsregel wordt verstaan onder: 

a. *Minister:* de Minister van Onderwijs, Cultuur en Wetenschap;  

b. *beoordelende organisatie:* de organisatie die de kwaliteit van een EVC-aanbieder, diens EVC-procedures, de uitvoering van die procedures en de uitgereikte ervaringscertificaten beoordeelt en hierover een advies uitbrengt;  

c. *domein:* alle EVC-standaarden behorende tot: 

I. een opleidingsdomein als bedoeld in [artikel 1.1.1, onder t2, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) en zoals vastgesteld in [artikel 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md), of  

II. een onderdeel voor de gebieden van onderwijs in het hoger beroepsonderwijs, zoals opgenomen in bijlage 2 van deze beleidsregel, of  

III. een onderdeel voor de gebieden van onderwijs in het wetenschappelijk onderwijs, zoals opgenomen in bijlage 3 van deze beleidsregel, of  

IV. een branche waarvoor één of meerdere branchestandaarden als EVC-standaard zijn goedgekeurd door de Stichting van de Arbeid te Den Haag;    

d. *DUO:* Dienst Uitvoering Onderwijs te Groningen;  

e. *EVC:* Erkenning Verworven Competenties;  

f. *EVC-aanbieder:* een organisatie die volgens de principes en uitgangspunten van de Kwaliteitscode EVC een of meerdere EVC-procedures aanbiedt en is opgenomen in het register van afgegeven EVC-verklaringen;  

g. *EVC-procedure:* de door de EVC-aanbieder geprogrammeerde processtappen, instrumenten en werkwijzen voor, tijdens en na een EVC-onderzoek om conform de eisen in de normtekst bij de Kwaliteitscode EVC te handelen;  

h. *EVC-standaard:* landelijk erkend profiel dat de EVC-aanbieder in zijn EVC-procedure als beoordelingskader gebruikt;  

i. *ervaringscertificaat:* het document waarin het resultaat, van een individu in een EVC-procedure, van het EVC-onderzoek aan de hand van de desbetreffende EVC-standaard is beschreven;  

j. *EVC-verklaring:* de verklaring als bedoeld in [artikel 6.27, tweede lid, van de Wet op de inkomstenbelasting 2001](../../../../../../wet/wet/inkomstenbelasting/2001/BWBR0011353/README.md), [artikel 31a, tweede lid, onderdeel d, van de Wet op de loonbelasting 1964](../../../../../../wet/wet/op/de/loonbelasting/1964/BWBR0002471/README.md) en [artikel 14, eerste lid, onderdeel h, van de Wet vermindering afdracht loonbelasting en premie voor de volksverzekeringen](../../../../../../wet/wet/vermindering/afdracht/loonbelasting/en/premie/voor/de/etc/BWBR0007746/README.md);  

k. *kandidaat:* de kandidaat als bedoeld in de Kwaliteitscode EVC;  

l. *Kwaliteitscode EVC:* code waarin de principes en uitgangspunten voor de kwaliteit van EVC-procedures zijn bepaald;  

m. *normtekst:* vertaling van de in de Kwaliteitscode EVC geformuleerde richtlijnen naar een instrument, waarin de criteria voor de beoordeling van EVC-procedures bij een of meerdere EVC-standaarden expliciet en meetbaar zijn geformuleerd, zoals opgenomen in bijlage 1 van deze beleidsregel.    

### Artikel  2  

####Reikwijdte

Deze beleidsregel heeft betrekking op de wijze waarop en de voorwaarden waaronder de Minister EVC-verklaringen afgeeft.  

### Artikel  3  

####Evc-register

1.  De Minister draagt er zorg voor dat alle afgegeven EVC-verklaringen worden geregistreerd in een register, waarbij per verklaring wordt opgenomen: de (handels)naam van de EVC-aanbieder, het domein waarop de verklaring ziet, de daaronder ressorterende EVC-standaarden waarvoor de EVC-aanbieder in ieder geval EVC-procedures verzorgt en de datum waarop de afgegeven EVC-verklaring van rechtswege vervalt dan wel is ingetrokken op grond van artikel 8.   
2.  Indien een EVC-verklaring wordt verlengd wordt dit zo spoedig mogelijk voordat de geldigheidsduur van de daaraan ten grondslag liggende EVC-verklaring van rechtswege eindigt, vermeld in het register.   
3.  Indien een EVC-verklaring komt te vervallen, wordt de verklaring doorgehaald in het register.   

### Artikel  4  

####Voorwaarden EVC-verklaring

1.  De Minister geeft een EVC-verklaring af nadat is voldaan aan de volgende voorwaarden: 

a. het verzoek is schriftelijk of elektronisch ingediend bij DUO;  

b. het verzoek bevat de (handels)naam van de beoogde EVC-aanbieder, de aanduiding van het desbetreffende domein en de aanduiding voor welke EVC-standaarden binnen dit domein de (beoogde) EVC-aanbieder in elk geval EVC-procedures aan gaat bieden;  

c. bij het verzoek wordt een deugdelijk beoordelingsrapport van een beoordelende organisatie overgelegd, dat op het tijdstip van overlegging niet ouder is dan 3 maanden;  

d. de EVC-procedure voldoet voor het desbetreffende domein aan alle onderdelen van de normtekst, met uitzondering van de onderdelen 3.10, 4.4, onder b, en 5.2; en  

e. het verzoek is niet eerder is ingediend dan 12 maanden na het afwijzen van een verzoek als bedoeld in artikel 6 voor het zelfde domein, dan wel 12 maanden na het vervallen van het besluit tot afgifte van de EVC-verklaring als bedoeld in artikel 5 of het vervallen van het besluit tot afgifte van de verlenging van een EVC-verklaring als bedoeld in artikel 7 voor het zelfde domein.     
2.  Indien de Minister ten aanzien van een verzoek vaststelt dat niet wordt voldaan aan alle in het eerste lid genoemde voorwaarden wijst hij het verzoek af.   
3.  Met een verzoek kan voor meerdere domeinen een EVC-verklaring aangevraagd worden.   
4.  Indien een EVC-aanbieder reeds over een EVC-verklaring beschikt wordt de EVC-aanbieder als organisatie geacht te hebben voldaan aan de onderdelen 1.1 tot en met 1.3, 2.1 tot en met 2.7, 3.1, 3.3 tot en met 3.9, 4.1, 4.2, 4.5, 4.6 en 5.1 van de normtekst. De EVC-procedure dient nog wel te voldoen aan de onderdelen 3.2, 4.3 en 4.4, onder a, van de normtekst.   
5.  Indien het verzoek meerdere domeinen omvat dient voldaan te worden aan de in het eerste lid genoemde voorwaarden, met dien verstande dat: 

a. per domein de EVC-procedure moet voldoen aan de onderdelen 3.2, 4.3 en 4.4, onder a, van de normtekst;  

b. de organisatie moet voldoen aan de onderdelen 1.1 tot en met 1.3, 2.1 tot en met 2.7, 3.1, 3.3 tot en met 3.9, 4.1, 4.2, 4.5, 4.6 en 5.1 van de normtekst.  

c. per domein een EVC-verklaring wordt afgegeven.     
6.  Indien een EVC-verklaring voor een domein is afgegeven is de EVC-aanbieder niet gehouden alle standaarden ressorterend onder dat domein te verzorgen.   

### Artikel  5  

####Besluit tot afgifte van een EVC-verklaring

1.  Het besluit tot afgifte van een EVC-verklaring, als bedoeld in artikel 4, bevat de aanduiding van het domein en de daaronder vallende EVC-standaarden waarop de verklaring betrekking heeft, de (handels)naam van de EVC-aanbieder aan wie de verklaring wordt verstrekt en de geldigheidsduur van de EVC-verklaring.   
2.  Het besluit tot afgifte van een EVC-verklaring vervalt 18 maanden na de datum waarop het besluit is genomen.   
3.  Een EVC-aanbieder kan tot uiterlijk twee maanden voor de datum waarop het besluit tot afgifte van een EVC-verklaring vervalt een verzoek tot verlenging, als bedoeld in artikel 6, eerste lid, indienen.   

### Artikel  6  

####Voorwaarden verlenging van een EVC-verklaring

1.  De Minister geeft een verlenging van de EVC-verklaring af nadat is voldaan aan de volgende voorwaarden: 

a. het verzoek om verlenging is schriftelijk of elektronisch ingediend bij DUO;  

b. het verzoek bevat de (handels)naam van de EVC-aanbieder, de aanduiding van het desbetreffende domein en voor welke standaarden binnen dit domein de EVC-aanbieder in elk geval EVC-procedures gaat aanbieden;  

c. bij het verzoek wordt een deugdelijk beoordelingsrapport van een beoordelende organisatie overgelegd, dat op het tijdstip van overlegging niet ouder is dan 3 maanden;  

d. de EVC-procedure voldoet voor het desbetreffende domein, waarvoor de verlenging van de EVC-verklaring wordt gevraagd, aan de onderdelen 3.10, 4.3, 4.4, 4.5, 5.1 tot en met 5.3 van de normtekst; en  

e. de EVC-verklaring als bedoeld in artikel 4 is niet vervallen.     
2.  Indien de Minister ten aanzien van een verzoek om verlenging vaststelt dat niet wordt voldaan aan alle in het eerste lid genoemde voorwaarden wijst hij het verzoek af.   
3.  De beoordeling van de in het eerste lid, onder d, bedoelde onderdelen van de normtekst vindt plaats op basis van de daadwerkelijk uitgevoerde EVC-procedures.   
4.  Met een verzoek om verlenging kan voor meerdere domeinen een verlenging van de EVC-verklaring aangevraagd worden. In dat geval dient per domein voldaan te worden aan de in het eerste lid genoemde voorwaarden. Per domein wordt een verlenging van de EVC-verklaring afgegeven.   
5.  Indien een EVC-verklaring voor een domein is afgegeven is de EVC-aanbieder niet gehouden alle standaarden ressorterend onder dat domein te verzorgen.   

### Artikel  7  

####Besluit tot afgifte van verlenging van een EVC-verklaring

1.  Het besluit tot afgifte van een verlenging van een EVC-verklaring, als bedoeld in artikel 6, bevat de aanduiding van het domein en de daaronder vallende EVC-standaarden waarop de verklaring betrekking heeft, de (handels)naam van de EVC-aanbieder aan wie de verklaring wordt verstrekt en de geldigheidsduur van de verlenging.   
2.  Het besluit tot afgifte van een verlenging van een EVC-verklaring vervalt 18 maanden na de datum waarop het besluit is genomen.   
3.  Een EVC-aanbieder kan tot uiterlijk twee maanden voor de datum waarop het besluit tot afgifte van verlenging van een EVC-verklaring vervalt opnieuw een verzoek tot verlenging, als bedoeld in artikel 6, eerste lid, indienen.   

### Artikel  8  

####Intrekken EVC-verklaring

De Minister kan het besluit tot afgifte van (een verlenging van) een EVC-verklaring intrekken. Dat is in ieder geval mogelijk indien naar zijn oordeel: 

a. de door de EVC-aanbieder verstrekte gegevens achteraf zodanig onjuist blijken te zijn dat op het verzoek een ander besluit zou zijn genomen, indien bij de beoordeling daarvan de juiste gegevens bekend waren geweest;  

b. gebleken is dat een EVC-procedure niet langer voldoet aan de normtekst; of  

c. sprake is van gewijzigde omstandigheden of gewijzigde inzichten, die het intrekken van het besluit tot afgifte van een EVC-verklaring rechtvaardigen.    

### Artikel  9  

####Reeds gestarte EVC-procedures

Indien een EVC-verklaring van rechtswege is komen te vervallen dan wel is ingetrokken op grond van artikel 8 wordt de verklaring geacht van toepassing te blijven op die EVC-procedures die zijn gestart voordat de EVC-verklaring is komen te vervallen dan wel is ingetrokken. Een EVC-procedure wordt geacht te zijn gestart op het moment dat een overeenkomst tussen de EVC-aanbieder en de kandidaat is gesloten.  

### Artikel  10  

####Overdracht en fusie

1.  De EVC-verklaring wordt verleend aan een organisatie.   
2.  Als de relatie tussen de organisatie, die de EVC-verklaring voor een domein heeft verkregen en de uitvoering van alle EVC-procedure voor dat domein verbroken worden, vervalt daarmee de EVC-verklaring en wordt deze doorgehaald in het EVC-register.   
3.  Elke fusie of overdracht van de organisatie, die een EVC-verklaring heeft, wordt ter toetsing voorgelegd aan DUO.   
4.  Indien DUO oordeelt dat de relatie tussen de organisatie en alle EVC-procedures voor het betreffende domein verbroken zijn, komt de EVC-verklaring te vervallen.   
5.  Indien na de toetsing, bedoeld in het derde lid, de EVC-verklaring niet komt te vervallen, vermeldt DUO in het EVC-register de meest actuele (handels)naam van de organisatie, die als rechtsopvolger in de plaats treedt van de organisatie aan wie de EVC-verklaring is verleend.   

### Artikel  11  

####Overgangsbepaling

1.  Een besluit tot afgifte van een EVC-verklaring, dat is afgegeven voor inwerkingtreding van deze beleidsregel, vervalt eerst na de termijn zoals vermeld in voornoemd besluit.   
2.  Een besluit tot afgifte van een EVC-verklaring, dat is afgegeven voor inwerkingtreding van deze beleidsregel op grond van [artikel 5 van de Beleidsregel afgifte EVC-verklaringen](../../../../../../beleidsregel/beleidsregel/afgifte/evc-verklaringen/BWBR0027469/README.md) van 18 maart 2010, wordt gelijkgesteld met een EVC-verklaring als bedoeld artikel 5 voor het domein waartoe de betreffende standaard behoort, met dien verstande dat het besluit eerst vervalt na ommekomst van de termijn genoemd in dat besluit.   
3.  Een besluit tot afgifte van een voorlopige EVC-verklaring als bedoeld in [artikel 6, tweede lid](../../../../../../beleidsregel/beleidsregel/afgifte/evc-verklaringen/BWBR0027469/README.md) of artikel 6, derde lid of artikel 6, vierde lid of artikel 6, zevende lid van de Beleidsregel afgifte EVC-verklaringen van 18 maart 2010 wordt gelijkgesteld met een besluit tot afgifte van een EVC-verklaring als bedoel in artikel 5 voor het domein waartoe de betreffende standaard behoort, met dien verstande dat het besluit eerst vervalt na ommekomst van de termijn genoemd in dat besluit.   
4.  Een ervaringscertificaat dat is uitgegeven door een erkende EVC-aanbieder waarvan de verklaring later is komen te vervallen dan wel is ingetrokken, blijft zijn waarde en geldigheid behouden.   

### Artikel  12  

####Intrekken beleidsregel

De [Beleidsregel afgifte EVC-verklaringen](../../../../../../beleidsregel/beleidsregel/afgifte/evc-verklaringen/BWBR0027469/README.md) wordt ingetrokken.  

### Artikel  13  

####Inwerkingtreding

Deze beleidsregel treedt in werking op 1 januari 2014.  

### Artikel  14  

####Citeertitel

Deze beleidsregel wordt aangehaald als: Beleidsregel afgifte EVC-verklaringen 2014.  
Deze beleidsregel zal met de bijlagen en de toelichting in de Staatscourant worden geplaatst.  

De 
Minister van Onderwijs, Cultuur en Wetenschap,
M.Bussemaker  

### Bijlage  1  

Deze bijlage behoort bij artikel 1, onderdeel m. 

####Normtekst Kwaliteitscode EVC

### Code  1  

####Doel

*Het doel van EVC is het zichtbaar maken, waarderen en erkennen van individuele competenties. Het erkennen van verworven competenties heeft een waarde in zichzelf en draagt bij aan employability. EVC leidt in veel gevallen tot verdere loopbaangerelateerde persoonlijke ontwikkeling.*  

1.1 De EVC-aanbieder richt zijn EVC-procedures in om competenties van kandidaten te beoordelen aan de hand van een landelijke standaard en de erkenning die daarvan het resultaat is te vertalen in een overdraagbaar ervaringscertificaat.  

1.2 Scholing en diplomering maken geen deel uit van EVC-procedures.  

1.3 De EVC-aanbieder is verantwoordelijk voor iedere EVC-procedure waarvoor hij een ervaringscertificaat afgeeft.   

####Toelichting

Een EVC-aanbieder moet de procedures zo inrichten dat de kandidaat uiteindelijk een ervaringscertificaat ontvangt, waarmee hij kan aantonen dat hij voldoet aan de desbetreffende competenties, zowel in het onderwijs als op de arbeidsmarkt. Een EVC-procedure leidt niet tot een diploma. Ook is het niet de bedoeling dat scholing onderdeel uitmaakt van de procedure. Scholing of onderwijs kan, na het voltooien van de procedure en het verkrijgen van een ervaringscertificaat, een vervolgstap zijn, indien het uiteindelijke doel van de kandidaat het behalen van een diploma is. Of met het ervaringscertificaat vrijstellingen verkregen kunnen worden voor een opleiding of cursus is aan (de examencommissie van) de school of de instelling.  

### Code  2  

####Rechten

*EVC beantwoordt aan de behoefte van het individu. Rechten en afspraken zijn duidelijk verwoord.*  

2.1 Informatie over EVC-procedures is vastgelegd, voor iedereen toegankelijk en bevat ten minste een beschrijving van de onderdelen van de procedure, de methode van onderzoek, een indicatie van de benodigde investering in tijd en middelen, de maximale doorlooptijd van een EVC-procedure, voorwaarden voor deelname en de rechten van de kandidaat. De kandidaat wordt helder voorgelicht over de waarde en mogelijkheden van het ervaringscertificaat.  

2.2 De EVC-aanbieder neemt in zijn vastgelegde afspraken met de kandidaat de benodigde investeringen in tijd en middelen, de maximale doorlooptijd van de EVC-procedure, de toe te passen standaard(en) en de doelstelling(en) van de kandidaat op. Deze afspraken tussen kandidaat en EVC-aanbieder zijn voor aanvang van een EVC-procedure vastgelegd en door beide partijen ondertekend.  

2.3 De EVC-aanbieder biedt iedere kandidaat de mogelijkheid tot een afsluitend gesprek met de EVC-aanbieder ter evaluatie van het EVC-traject.  

2.4 De EVC-aanbieder waarborgt dat iedere kandidaat zich kan beroepen op een specifieke en deugdelijke klachtenprocedure.  

2.5 De EVC-aanbieder rapporteert bevindingen uit een EVC-procedure uitsluitend aan de EVC-kandidaat. Het mede verstrekken van bevindingen of het ervaringscertificaat aan derden vindt alleen plaats met schriftelijke toestemming van de kandidaat.  

2.6 De EVC-aanbieder heeft, wanneer hij zijn bedrijfsactiviteiten beëindigt, de plicht om de kandidaat de mogelijkheid te bieden het EVC-traject af te ronden. Overdracht naar een andere erkende EVC-aanbieder is mogelijk.  

2.7 De EVC-aanbieder heeft, wanneer de EVC-verklaring komt te vervallen, voor de kandidaat die de EVC-procedure gestart is vóór het vervallen van de verklaring, de plicht om te borgen dat het ervaringscertificaat van voldoende kwaliteit is. Deze borging dient vastgelegd te worden.   

####Toelichting

De EVC-procedure moet voor het ondertekenen van de overeenkomst de kandidaat duidelijk zijn. De EVC-aanbieder moet dus transparant zijn naar de kandidaat toe en ervoor zorgen dat deze de EVC-procedure kan afronden met een ervaringscertificaat, ook als de aanbieder zijn verklaring verliest. De EVC-aanbieder moet voorafgaand aan het aanbieden van EVC-procedures borgen dat deze kunnen worden afgerond, ook in geval de EVC-verklaring van de EVC-aanbieder komt te vervallen of wordt ingetrokken. Bovendien moet de EVC-aanbieder zorgen dat de kandidaat weet waar hij een klacht kan indienen en moet een ordentelijke klachtenprocedure hebben.  

### Code  3  

####Onderzoek

*EVC-procedures zijn gebaseerd op landelijke standaarden. De EVC-aanbieder maakt gebruik van betrouwbare instrumenten. Vertrouwen is het sleutelbegrip. Vertrouwen heeft te maken met civiel effect, goed gedefinieerde standaarden, duidelijke informatie over de manier waarop assessments worden uitgevoerd en op basis van welke argumenten conclusies zijn getrokken.*  

3.1 Taken, verantwoordelijkheden en bevoegdheden van functionarissen binnen de EVC-aanbieder zijn vastgelegd, bekend aan alle betrokkenen en functioneel in de praktijk.  

3.2 De in de EVC-procedure te hanteren landelijke standaard is een actuele CREBO- of CROHO-standaard of een door de Stichting van de Arbeid als EVC-standaard goedgekeurde branchestandaard.  

3.3 In de EVC-procedure wordt al het bewijs dat een kandidaat aandraagt in behandeling genomen.  

3.4 Het in de EVC-procedure gebruikte bewijs voldoet aan de zogenoemde vraak-criteria (variatie, relevantie, actualiteit, authenticiteit en kwantiteit).  

3.5 De instrumenten en beoordelingscriteria in een EVC-procedure zijn afgestemd op en dekkend voor de toe te passen landelijke standaard.  

3.6 De EVC-procedure is leerwegonafhankelijk.  

3.7 De beoordeling bevat waarborgen voor een optimale transparantie, betrouwbaarheid en onafhankelijkheid.  

3.8 De inhoudelijke afwegingen die deel uitmaken van een beoordeling (zoals de beoordeling van bewijzen en de keuze voor beoordelingsinstrumenten) worden tijdens de EVC-procedure overzichtelijk vastgelegd en blijven daarna gedurende drie jaar beschikbaar binnen de organisatie van de EVC-aanbieder.  

3.9 De EVC-aanbieder bewaart gedurende drie jaar een afschrift van het relevante bewijsmateriaal van de kandidaat op basis waarvan een ervaringscertificaat is afgegeven.  

3.10 Een EVC-procedure resulteert in een ervaringscertificaat waarin ten minste zijn opgenomen: de doelstelling van de kandidaat, de toegepaste landelijke standaard, de doorlopen stappen van de EVC-procedure en de daarin gehanteerde instrumenten, de erkende competenties, een duidelijke onderbouwing van deze erkenningen en een conclusie die past bij de doelstelling van de kandidaat. Een onderbouwing van de erkenningen in een ervaringscertificaat bevat de volgende drie elementen die leesbaar en begrijpelijk zijn geschreven: 

a. een specifieke opgave voor welke onderdelen van de gehanteerde landelijke standaard erkenningen worden verstrekt. Deze onderdelen worden apart benoemd (voor mbo-standaarden bijvoorbeeld per kerntaak of werkproces);  

b. op basis van welke bewijzen de kandidaat per onderdeel van de landelijke standaard aantoont of en zo ja, in hoeverre hij competent is?  

c. de relatie tussen a en b: waarom leidt het bewijs dat de kandidaat aandraagt bij de assessor(en) per onderdeel van de landelijke standaard tot de overtuiging dat er reden is voor erkenning?     

####Toelichting

In een EVC-procedure moet al het relevante bewijs worden meegenomen. In het ervaringscertificaat worden alle erkende competenties opgenomen en dient de relatie tussen bewijs en erkende competenties helder te zijn. Competenties kunnen ook buiten het formele onderwijs zijn verworven, bijvoorbeeld via informeel en non-formeel leren. De validering van deze leerresultaten is dus leerwegonafhankelijk. Bovendien moeten de instrumenten die gehanteerd worden in voldoende mate aansluiten bij de standaarden waarvoor ze gebruikt worden. EVC-aanbieders kunnen gebruik maken van een format en schrijfwijzer ervaringscertificaat die op te vragen zijn bij het Kenniscentrum EVC. Door het gebruik van het format wordt een eenduidige vormgeving van het ervaringscertificaat gestimuleerd wat de herkenbaarheid naar de arbeidsmarkt en de scholen c.q. instellingen toe bevordert.  

### Code  4  

####Assessoren en begeleiders

*Assessoren en begeleiders zijn competent, onafhankelijk en onpartijdig.*   *Onafhankelijkheid en onpartijdigheid zijn cruciale factoren binnen de beoordeling en zijn ingebed in de rollen en verantwoordelijkheden van de betrokken assessoren. Het is van groot belang om onnodige vermenging van rollen te voorkomen. Deskundigheid kan versterkt worden door training en het gebruik van netwerken.*  

4.1 In de EVC-procedure zijn de rollen van begeleiders en assessoren strikt gescheiden, zowel op papier als in de praktijk. In een overzicht is vastgelegd wat de taken, verantwoordelijkheden en bevoegdheden zijn van elk van de assessoren en begeleiders die de EVC-procedure uitvoeren.  

4.2 Kandidaten worden door een begeleider begeleid bij het inzichtelijk maken van hun competenties.  

4.3 De EVC-aanbieder waarborgt dat alle begeleiders en assessoren worden geworven en geschoold overeenkomstig de competentieprofielen, zoals opgesteld door het Kenniscentrum EVC en in ieder geval over de volgende competenties beschikken: 

a. zij hebben voldoende vakinhoudelijke kennis van en inzicht in de gehanteerde standaard en de EVC-procedure;  

b. zij maken gebruik van bronnen om op de hoogte te blijven van de laatste ontwikkelingen op het vakgebied;  

c. zij blijven op de hoogte van de ontwikkelingen in de sector en het beroep; en  

d. zij hebben voldoende kennis van en inzicht in de criteria die gelden voor deugdelijk bewijs.    

4.4 Voorts dient de EVC-aanbieder te waarborgen dat de assessoren over de volgende aanvullende competenties te beschikken: 

a. zij zijn voldoende vaardig in het gebruik van de toegepaste beoordelingsvormen en de bijbehorende instrumenten; en  

b. zij dragen bevindingen zowel mondeling als schriftelijk effectief over.    

4.5 De EVC-aanbieder dient aantoonbaar te maken dat de assessoren en begeleiders beschikken over de aan hen gestelde competenties middels dossiervorming.  

4.6 Tussen assessor en kandidaat is geen relatie anders dan die onvermijdelijk en voor de werkzaamheden van assessoren noodzakelijk is.   

####Toelichting

Assessoren en begeleiders dienen over zodanige bekwaamheden te beschikken dat zonder twijfel uitgegaan kan worden van hun kennis en kunde. EVC-aanbieders moeten borgen dat de assessoren en de begeleiders die zij inschakelen hun taak naar behoren kunnen uitvoeren. Dat laat onverlet dat EVC-aanbieders gebruik kunnen maken van elkaars functionarissen. Ook is het denkbaar dat EVC-aanbieders nieuwe assessoren en begeleiders gedurende de looptijd van een EVC-verklaring aantrekken dan wel om hen moverende redenen laten gaan. Om die reden is er niet voor gekozen om in de normtekst een verplichting op te nemen dat alleen met assessoren en begeleiders gewerkt mag worden die vooraf beoordeeld zijn door de beoordelende organisaties. Dit zou de flexibiliteit van de organisatie en procedure niet ten goede komen. Omdat een EVC-verklaring op domeinniveau wordt afgegeven moet de EVC-aanbieder aantonen dat hij op een kwalitatieve wijze alle standaarden binnen het betreffende domein kan uitvoeren. Bij de beoordeling ten behoeve van de domeinerkenning zal de nadruk worden gelegd op de werving, selectie en scholing van assessoren en de werkprocessen daaromtrent. Op die manier is systematisch geborgd dat een EVC-aanbieder alle standaarden binnen een domein zou kunnen aanbieden. In het kader van de verlenging zal met name de output worden beoordeeld, specifiek de competentie van een assessor om een goed ervaringscertificaat te schrijven. Assessoren en begeleiders zijn niet verplicht kennis te hebben van alle standaarden binnen een domein.  

### Code  5  

####Kwaliteitszorg

*De kwaliteit van EVC-procedures is geborgd en wordt continu verbeterd.*   *De kwaliteit en het bij de procedure gehanteerde instrumentarium zijn geborgd. Er vinden regelmatig (zelf)evaluaties plaats. De resultaten daarvan worden verwerkt in verbeteracties.*  

5.1 De EVC-aanbieder evalueert op deugdelijke en systematische wijze: 

a. de eigen EVC-procedures onder alle betrokkenen, waaronder in ieder geval kandidaten, opdrachtgevers, begeleiders en assessoren,  

b. de kwaliteit van de assessoren, en  

c. de kwaliteit van de ervaringscertificaten.   Standaard onderdelen van de evaluaties zijn de kwaliteit van de informatie, gemaakte afspraken, gehanteerde beoordelingsinstrumenten, de mate van competentie van begeleiders en assessoren, de verzilvering van het ervaringscertificaat, het verloop van de EVC-procedure, de afwikkeling van eventuele klachten, beheer en administratie.  

5.2 De EVC-aanbieder zet de uitkomsten van de evaluaties om in verbeteracties en ziet toe op de effectiviteit daarvan. Dit geheel legt hij vast in rapportagevorm. De bewaartermijn voor deze rapportages is ten minste drie jaar.  

5.3 De EVC-aanbieder legt op systematische wijze het aantal afgegeven ervaringscertificaten per domein vast. Daarbij wordt opgenomen welke assessor(en) betrokken is bij het afgeven van het ervaringscertificaat. Op verzoek van de beoordelende organisatie kan de EVC-aanbieder voornoemde gegevens overleggen op een transparante wijze.   

####Toelichting

De EVC-aanbieder moet over een kwaliteitszorgsysteem beschikken. Op die manier kan de EVC-aanbieder tijdig ingrijpen indien er onvolkomenheden optreden. Het zelfsturend vermogen van een aanbieder is hiermee voldoende gegarandeerd. Een EVC-aanbieder dient een overzicht bij te houden van het aantal afgegeven ervaringscertificaten per domein. In het overzicht moet ook opgenomen worden welke assessor betrokken is geweest bij het ervaringscertificaat. Dit overzicht kunnen beoordelende organisaties gebruiken om vast te stellen of de kwaliteit van de gebruikte assessoren en de afgegeven ervaringscertificaten van voldoende kwaliteit is dan wel of de aanbieder in staat is geweest zichzelf te corrigeren indien dit niet het geval was.  

### Bijlage  2  

Deze bijlage behoort bij artikel 1, onderdeel c, onder II. 

####Sectoren Hoger Beroepsonderwijs

De volgende sectoren, met de daaronder vallende opleidingen/standaarden uit het CROHO, worden vastgesteld voor het Hoger Beroepsonderwijs: 

1. Economie  

2. Gedrag en maatschappij  

3. Gezondheidszorg  

4. Landbouw en natuurlijke omgeving  

5. Onderwijs  

6. Taal en cultuur  

7. Techniek   Lijst met opleidingen/standaarden per sector: 

1.  *Economie*  Accountancy Advanced Business Creation Bedrijfseconomie Bestuurskunde / overheidsmanagement Business Administration in Hotel Management Business IT & Management Commercieel Management Commerciële Economie Communicatie Communicatiesystemen European Studies Facility Management Financial Services Management Fiscaal Recht en Economie Food And Business Functiegerichte Bachelor in Toerisme en Recreatie Hbo-Rechten Hogere Juridische opleiding Hoger Hotelonderwijs Hoger Toeristisch en Recreatief Onderwijs Informatiedienstverlening en -management Informationmanagement Information Security Management Integrale Veiligheid Integrale Veiligheidskunde International Business International Business and Languages International Business and Management Studies Journalistiek Kunst en Economie Lifestyle Logistiek en Economie Management, Economie en Recht, opleiding voor Media and Entertainment Management Media, Informatie en Communicatie Oriëntaalse Talen en Communicatie People & Business management Security Management Small Business & Retail Management Sport, Management en Ondernemen Toegepaste Bedrijfskunde Trade Management Azië Vastgoed en Makelaardij Vertaalacademie Vitaliteitsmanagement & Toerisme Vrijetijdsmanagement Windesheim Honours College  

2.  *Gedrag en maatschappij*  Creatieve Therapie Culturele en Maatschappelijke Vorming Godsdienst-pastoraal werk Human Resource Management Imam / Islamitisch geestelijk werker Integrale Veiligheidskunde Maatschappelijk werk en dienstverlening Pedagogiek Pedagogisch Management Kinderopvang Sociaal-Juridische Dienstverlening Sociaal Pedagogische Hulpverlening Social work Sport en Bewegen Sport en Bewegingseducatie Toegepaste psychologie  

3.  *Gezondheidszorg*  Audiologie Ergotherapie, opleiding voor Farmakunde Fysiotherapeut, opleiding tot Huidtherapie Kunstzinnige Therapie Logopedie, opleiding voor Management in de zorg Medische Beeldvormende en Radiotherapeutische Technieken Medische Hulpverlening Mondzorgkunde, opleiding Oefentherapie Cesar Oefentherapeut Mensendieck, opleiding tot Optometrie Orthoptie Podotherapie, opleiding Psychomotorische Therapie en Bewegingsagogie Sport, Gezondheid en Management Toegepaste gerontologie Verloskunde Verpleegkundige, opleiding tot Voeding en Diëtetiek  

4.  *Landbouw en natuurlijke omgeving*  Bedrijfskunde en Agribusiness Biotechnologie Bos- en Natuurbeheer Dier- en Veehouderij Diermanagement Educatie en Kennismanagement groene sector Food Commerce & Technology Food design and Innovation Greenport Business & Retail Kust- en Zeemanagement Land-, en Watermanagement Landscape and Environment Management Milieukunde Plattelandsvernieuwing Toegepaste Biologie Tropische Landbouw Tuinbouw en Akkerbouw Tuin- en Landschapsinrichting Voedingsmiddelentechnologie Watermanagement  

5.  *Onderwijs*  Aardrijkskunde Algemene Economie Basisonderwijs, opleiding tot leraar Beeldende kunst en vormgeving, docent Bedrijfseconomie Biologie Bouwkunde I en II Bouwtechniek I en II Consumptieve techniek I en II Dans, docent Duits Economie Elektrotechniek I en II Engels Frans Fries Geschiedenis Gezondheidszorg en welzijn Godsdienst Informatie en communicatie technologie, docent Installatietechniek I en II Islam-godsdienst Lichamelijke opvoeding Maatschappijleer Mechanische techniek I en II Mens en maatschappij Mens en Technologie Motorvoertuigentechniek I en II Muziek, docent Natuurkunde Nederlands Omgangskunde Opleiding tot Leraar Nederlandse Gebarentaal (NGT) / Bacheloropleiding tot Tolk NGT Opleidingskunde Pedagogiek Scheikunde Spaans Techniek Technisch Beroepsonderwijs Theater, docent Verzorging/ huishoudkunde Verzorging/ gezondheidskunde Werktuigbouwkunde I en II Wiskunde  

6.  *Taal en cultuur*  Autonome beeldende kunst Circus and Performance Art Circus Arts Cultureel Erfgoed Dans Film en televisie Muziek Muziektherapie Theater Vormgeving  

7.  *Techniek*  Advanced Sensor Applications Applied science Aquatische ecotechnologie Archeologie Autotechniek Automotive Aviation Bedrijfsmanagement MKB Bedrijfswiskunde Bewegingstechnologie Bio-informatica Biologie en medisch laboratoriumonderzoek Biometrie Biotechnologie Bouwkunde Bouwmanagement en vastgoed Bouwtechnische Bedrijfskunde Built Environment Business engineering Business Management Chemie Chemische technologie Civiele techniek Climate & Management Communication and multimedia design Elektrotechniek Embedded Systems Engineering Energie- en Procestechnologie (AOT) Engineering, design and innovation Forensisch onderzoek Game architecture and design Geodesie Gezondheidszorgtechnologie Human technology Industrieel produkt ontwerpen Industriële automatisering Informatica International Maintenance Management Kunst en techniek Logistiek en technische vervoerskunde Luchtvaarttechnologie Maritiem officier Mechatronica Mediatechnologie Milieugerichte materiaaltechnologie Milieukunde Mobiliteit Netwerk infrastructuur design Ocean Technology Orthopedische technologie Ruimtelijke ordening en planologie Scheepsbouwkunde Stedenbouwkundig Ontwerpen Technische Bedrijfskunde Technische commerciële confectiekunde Technische commerciële textielkunde Technische informatica Technische natuurkunde Werktuigbouwkunde    

### Bijlage  3  

Deze bijlage behoort bij artikel 1, onderdeel c, onder III. 

####Sectoren Wetenschappelijk Onderwijs

De volgende sectoren, met de daaronder vallende opleidingen/standaarden uit het CROHO, worden vastgesteld voor het Wetenschappelijk Onderwijs: 

1. Economie  

2. Gedrag en Maatschappij  

3. Gezondheidszorg  

4. Landbouw en natuurlijke omgeving  

5. Natuur  

6. Recht  

7. Taal en Cultuur  

8. Techniek   Lijst met opleidingen/standaarden per sector: 

1.  *Economie*  Actuariële wetenschappen Bedrijfseconomie Bedrijfskunde Econometrie en Operationele research Economie Economie en Bedrijfseconomie Economie en Bedrijfskunde Fiscale economie International Business International Business Administration  

2.  *Gedrag en Maatschappij*  Algemene sociale wetenschappen Bestuurs- en Organisatiewetenschap Bestuurskunde Communicatiewetenschap Criminologie Culturele Antropologie en Ontwikkelingssociologie Europese Studies Geografie, Planologie en Milieu International Bachelor's Programme in Communication and Media Milieu-maatschappij-wetenschappen Onderwijskunde Organisatiewetenschappen Pedagogische wetenschappen Personeelwetenschappen Politicologie Psychologie Sociale Geografie en Planologie Sociologie Technische Planologie Vrijetijdwetenschappen  

3.  *Gezondheidszorg*  Bewegingswetenschappen Biomedische wetenschappen Diergeneeskunde European Public Health Geneeskunde Gezondheid en leven Gezondheidswetenschappen Klinische technologie Medische Informatiekunde Tandheelkunde  

4.  *Landbouw en natuurlijke omgeving*  Agrotechnologie Bedrijfs- en Consumentenwetenschappen Biologie Biotechnologie Bodem, Water, Atmosfeer Bos- en natuurbeheer Dierwetenschappen Economie en Beleid Gezondheid en Maatschappij Internationaal Land- en Waterbeheer Internationale Ontwikkelingsstudies Landschapsarchitectuur en ruimtelijke planning Levensmiddelentechnologie Milieuwetenschappen Moleculaire Levenswetenschappen Plantenwetenschappen Toegepaste Communicatiewetenschap Voeding en Gezondheid  

5.  *Natuur*  Aarde en economie Aardwetenschappen Beta-gamma Biofarmaceutische Wetenschappen Biologie Business Analytics Farmaceutische Wetenschappen Farmacie Informatica Informatie, Multimedia en Management Informatiekunde Kennistechnologie Kunstmatige Intelligentie Life Science and Technology Lyfestyle Informatics Medische Natuurwetenschappen Milieu-natuurwetenschappen Moleculaire Levenswetenschappen Molecular Science and Technology Natuur- en Sterrenkunde Natuurkunde Natuurwetenschap en Innovatiemanagement Psychobiologie Scheikunde Science Science, Business & Innovation Sterrenkunde Wiskunde  

6.  *Recht*  Bestuurskunde European Law School Fiscaal recht Global Law Internationaal en Europees Recht Notarieel Recht Ondernemingsrecht Recht en Bestuur Recht en ICT Rechtsgeleerdheid  

7.  *Taal en Cultuur*  Afrikaanse talen en culturen Algemene Cultuurwetenschappen American Studies Arabische Taal en Cultuur Archeologie Archeologie en Prehistorie Chinastudies Communicatie- en Informatiewetenschappen Culturele Informatiewetenschap Cultuurwetenschappen Duitse Taal en Cultuur Engelse Taal en Cultuur Europese Studies Film- en Literatuurwetenschap Finoegrische Talen en Culturen Franse Taal en Cultuur Friese Taal en Cultuur Geschiedenis Godgeleerdheid Godsdienstwetenschap Griekse en Latijnse Taal en Cultuur Hebreeuwse en Joodse Studies Hebreeuwse Taal en Cultuur Humanistiek Internationale betrekkingen en internationale organisatie Islam en Arabisch Islamitische theologie Italiaanse Taal en Cultuur Japanstudies Keltische Talen en cultuur Koreastudies Kunsten, Cultuur en Media Kunstgeschiedenis Latijns-Amerikastudies Latijnse Taal en Cultuur Liberal Arts en Sciences Literatuurwetenschap Media en Cultuur Midden-Oostenstudies Muziekwetenschap Nederlandkunde/ Dutch studies Nederlandse Taal en Cultuur Nieuwgriekse Taal en Cultuur Oude Culturen van de Mediterrane Wereld Oudheidkunde Portugese Taal en Cultuur Religie in Samenleving en Cultuur Religie en levensbeschouwing Religiestudies Roemeense Taal en Cultuur Romaanse Talen en Culturen Russische Studies Scandinavische Talen en Culturen Slavische Talen en Culturen Spaanse Taal en Cultuur Taal en Cultuurstudies Taalwetenschap Theater- Film en Televisiewetenschap Theaterwetenschap Theologie Theologie Klassiek Theologie Plus Wereldgodsdiensten Wijsbegeerte Wijsbegeerte van een bepaald wetenschapsgebied Zuid- en Zuidoost-Aziëstudies  

8.  *Techniek*  Advanced Technology Bedrijfsinformatietechnologie Biomedische technologie Bouwkunde Civiele Techniek Creative Technology Electrical Engineering Industrial Design Industrieel Ontwerpen Life Science & Technology Luchtvaart- en Ruimtevaarttechniek Maritieme Techniek Nanobiologie Scheikundige Technologie Molecular Science and Technology Technische Aardwetenschappen Technische Bedrijfskunde Technische Bestuurskunde Technische Informatica Technische Innovatiewetenschappen Technische Natuurkunde Technische Wiskunde Werktuigbouwkunde    


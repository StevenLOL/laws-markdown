<meta http-equiv='Content-Type' content='text/html; charset=utf-8' />

##Beleidsregel nr. S 1997/1 omtrent de toepassing van artikel 53, eerste lid, van het Schepelingenbesluit (Beleidsregel verlichting bemanningsverblijven)

Directoraat-Generaal Goederenvervoer  
Het Hoofd van de Scheepvaartinspectie,

Gelet op [artikel 53, eerste lid, van het Schepelingenbesluit](../../../../../KB/schepelingenbesluit/BWBR0001985/README.md);
Besluit:    

### Artikel  1  

Verblijven van schepelingen zijn voor de toepassing van [artikel 53, eerste lid, van het Schepelingenbesluit](../../../../../KB/schepelingenbesluit/BWBR0001985/README.md) behoorlijk verlicht, indien de verlichtingssterkte van: 

a. de algemene verlichting in dagverblijven, ontspanningsruimten en nachtverblijven ten minste 50 lux bedraagt;  

b. de algemene verlichting in lees- en schrijfruimten, in sanitaire ruimten en wasplaatsen en in eetruimten ten minste 100 lux bedraagt;  

c. bedleeslampen en bijzondere verlichting van tafels en bureaus in dagverblijven, ontspanningsruimten, nachtverblijven en eetruimten ten minste 150 lux bedraagt, en  

d. bijzondere verlichting van schrijfbureaus in lees- en schrijfruimten en van spiegels in nachtverblijven, sanitaire ruimten en wasplaatsen ten minste 200 lux bedraagt.    

### Artikel  2  

1.  De verlichtingssterkte van de algemene verlichting, bedoeld in artikel 1, onderdelen a en b, wordt gemeten op een hoogte van 1 meter boven de vloer, op de verticale lijn door de navolgende punten: 

a. op de helft van alle afstanden tussen opeenvolgende lichtpunten in een bepaalde ruimte;  

b. op de helft van de afstand tussen elk lichtpunt en de dichtstbijzijnde wand waarvoor dat lichtpunt het dichtstbijzijnde lichtpunt is, en  

c. op de helft van alle afstanden tussen de afgeschermde gedeelten van een bepaalde ruimte en de wanden waarvan door weerkaatsing van licht indirecte verlichting van de desbetreffende gedeelten wordt verkregen.     
2.  De verlichtingssterkte van bedleeslampen, bureaulampen en van bijzondere verlichting als bedoeld in artikel 1, onderdelen c en d, wordt gemeten op het te verlichten vlak.   

### Artikel  3  

Deze beleidsregel treedt in werking met ingang van de tweede dag na de dagtekening van de Staatscourant waarin hij wordt geplaatst.  

### Artikel  4  

Deze beleidsregel wordt aangehaald als: Beleidsregel verlichting bemanningsverblijven.  
Deze beleidsregel zal met de toelichting in de Staatscourant, in de Cura√ßaosche Courant en in de Landscourant van Aruba worden geplaatst.   

Het 
Hoofd van de Scheepvaartinspectie, 
H.G.H. tenHoopen    

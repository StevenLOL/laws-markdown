<meta http-equiv='Content-Type' content='text/html; charset=utf-8' />

##Beleidsregel Uurloonschatting 2008

Het Uitvoeringsinstituut werknemersverzekeringen,  
Gelet op de [artikelen 4](../../../../../wet/wet/werk/en/inkomen/naar/arbeidsvermogen/BWBR0019057/README.md) en [5 van de Wet WIA](../../../../../wet/wet/werk/en/inkomen/naar/arbeidsvermogen/BWBR0019057/README.md), [18 van de WAO](../../../../../wet/wet/op/de/arbeidsongeschiktheidsverzekering/BWBR0002524/README.md), [2 van de WAZ](../../../../../wet/wet/arbeidsongeschiktheidsverzekering/zelfstandigen/BWBR0008656/README.md) en [2 van de Wajong](../../../../../wet/wet/werk/en/arbeidsondersteuning/jonggehandicapten/BWBR0008657/README.md) en het [Schattingsbesluit arbeidsongeschiktheidswetten](../../../../../AMvB/schattingsbesluit/arbeidsongeschiktheidswetten/BWBR0011478/README.md);
Besluit:    

### Artikel  1  

####Begripsomschrijvingen

In dit besluit wordt verstaan onder: 

a. aan de schatting ten grondslag gelegde arbeid: arbeid als bedoeld in [artikel 9 van het Schattingsbesluit arbeidsongeschiktheidswetten](../../../../../AMvB/schattingsbesluit/arbeidsongeschiktheidswetten/BWBR0011478/README.md).  

b. maatgevende arbeid: arbeid verricht door de gelijksoortige gezonde persoon als bedoeld in de [artikelen 4](../../../../../wet/wet/werk/en/inkomen/naar/arbeidsvermogen/BWBR0019057/README.md) en [5](../../../../../wet/wet/werk/en/inkomen/naar/arbeidsvermogen/BWBR0019057/README.md) juncto [artikel 1 WIA](../../../../../wet/wet/werk/en/inkomen/naar/arbeidsvermogen/BWBR0019057/README.md), [artikel 18 WAO](../../../../../wet/wet/op/de/arbeidsongeschiktheidsverzekering/BWBR0002524/README.md), [artikel 2 WAZ](../../../../../wet/wet/arbeidsongeschiktheidsverzekering/zelfstandigen/BWBR0008656/README.md) en [artikelen 2:2](../../../../../wet/wet/werk/en/arbeidsondersteuning/jonggehandicapten/BWBR0008657/README.md), [2:5](../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:1 van de Wet Wajong](../../../../../wet/wet/werk/en/arbeidsondersteuning/jonggehandicapten/BWBR0008657/README.md).  

c. mediane uurloon: uurloon als bedoeld in [artikel 10, eerste lid, onderdeel b, van het Schattingsbesluit arbeidsongeschiktheidswetten](../../../../../AMvB/schattingsbesluit/arbeidsongeschiktheidswetten/BWBR0011478/README.md)  

d. SBC code: een Standaard Beroepenclassificatie, waarin soortgelijke functies worden gekoppeld.    

### Artikel  2  

####Berekening resterende verdiencapaciteit

1.  Is de urenomvang van de aan de schatting ten grondslag gelegde arbeid kleiner dan de urenomvang van de maatgevende arbeid, dan wordt het mediane uurloon vermenigvuldigd met een factor a/b. Hierbij is a gelijk aan de urenomvang van de aan de schatting ten grondslag gelegde arbeid en is b gelijk aan de urenomvang van de maatgevende arbeid.   
2.  Bij de toepassing van het eerste lid wordt de urenomvang van de aan de schatting ten grondslag gelegde arbeid als volgt vastgesteld: 

a. De urenomvang wordt per SBC-code gesteld op de grootste urenomvang van de binnen de SBC-code geselecteerde functies.  

b. Vervolgens wordt van de drie bij de schatting gehanteerde SBC-codes de kleinste urenomvang aangehouden.     
3.  Is betrokkene op medische gronden minder dan het aantal uren van de maatgevende arbeid belastbaar, dan wordt het eerste lid pas toegepast nadat het mediane uurloon overeenkomstig [artikel 6 van het Schattingsbesluit arbeidsongeschiktheidswetten](../../../../../AMvB/schattingsbesluit/arbeidsongeschiktheidswetten/BWBR0011478/README.md) is gemaximeerd op het maatmaninkomen per uur.   

### Artikel  3  

####Feitelijk verrichte arbeid

Wordt bij het bepalen van hetgeen nog kan worden verdiend uitgegaan van feitelijk verrichte arbeid met een urenomvang kleiner dan de urenomvang van de maatgevende arbeid, dan wordt het uurloon van de feitelijk verrichte arbeid vermenigvuldigd met een factor a/b, waarbij a gelijk is aan de urenomvang van de feitelijk verrichte arbeid en b is gelijk aan de urenomvang van de maatgevende arbeid.  

### Artikel  4  

####Toepassingsbereik

Dit Besluit is niet van toepassing op personen die voor of op 1 juli 1959 geboren zijn en voor wie het recht op uitkering voor 1 oktober 2004 is ingegaan en niet op personen op wie het tot 1 januari 1987 of het tot 1 augustus 1993 geldende arbeidsongeschiktheidscriterium van toepassing is.  

### Artikel  5  

####Intrekking besluit

Het [Besluit beleidsregels uurloonschatting 2004](../../../../../zbo/besluit/beleidsregels/uurloonschatting/2004/BWBR0017195/README.md) wordt ingetrokken.  

### Artikel  6  

####Inwerkingtreding

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot en met 2 maart 2007.  

### Artikel  7  

####Citeertitel

Dit besluit wordt aangehaald als: Beleidsregel uurloonschatting 2008.  
Dit besluit zal met de toelichting in de Staatscourant worden geplaatst.   

Amsterdam 
12 augustus 2008   

Voorzitter Raad van BestuurUWV, 
J.M.Linthorst   

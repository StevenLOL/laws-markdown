<meta http-equiv='Content-Type' content='text/html; charset=utf-8' />

##Beleidsregel onvoldoende gegevens bij veiligheidsonderzoeken op de burgerluchthavens

De Minister van Binnenlandse Zaken en Koninkrijksrelaties, handelende in overeenstemming met de Minister van Justitie, Gelet op de [artikelen 4](../../../../../../../../../../wet/wet/veiligheidsonderzoeken/BWBR0008277/README.md), [7](../../../../../../../../../../wet/wet/veiligheidsonderzoeken/BWBR0008277/README.md) en [8, tweede lid, van de Wet veiligheidsonderzoeken](../../../../../../../../../../wet/wet/veiligheidsonderzoeken/BWBR0008277/README.md); Besluit:    

### Artikel  1  

Het weigeren van een verklaring van geen bezwaar vanwege onvoldoende gegevens, als bedoeld in [artikel 8, tweede lid, van de Wet veiligheidsonderzoeken](../../../../../../../../../../wet/wet/veiligheidsonderzoeken/BWBR0008277/README.md), zal plaatsvinden: 

a. indien de kandidaat-vertrouwensfunctionaris direct voorafgaand aan de aanmelding voor een vertrouwensfunctie niet gedurende een aaneengesloten periode van vijf jaar in Nederland verbleef; en  

b. het voor de Binnenlandse Veiligheidsdienst niet mogelijk is over de ontbrekende periode, wegens het niet aanwezig zijn van een daartoe geÃ«igende samenwerkingsrelatie op beveiligingsgebied met een zusterdienst van het land of de landen waar de kandidaat-functionaris verblijf heeft gehouden, voldoende gegevens over de betreffende persoon te verkrijgen.    

### Artikel  2  

Deze beleidsregel treedt in werking met ingang van 1 april 2001.  

### Artikel  3  

Deze beleidsregel wordt aangehaald als: Beleidsregel onvoldoende gegevens bij veiligheidsonderzoeken op de burgerluchthavens.  
Deze beleidsregel zal met de toelichting in afschrift worden gezonden aan belanghebbende functionarissen. Deze beleidsregel zal met de toelichting in de Staatscourant worden geplaatst.   

De 
Minister van Binnenlandse Zaken en Koninkrijksrelaties, 
K.G. deVries    

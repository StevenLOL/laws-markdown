<meta http-equiv='Content-Type' content='text/html; charset=utf-8' />

##Beleidsregel tegemoetkoming schade bij aangewezen besmettelijke dierziekten

De Minister van Landbouw, Natuurbeheer en Visserij,  
Gelet op [artikel 86, tweede lid, van de Gezondheids- en welzijnswet voor dieren](../../../../../../../../../wet/gezondheids-/en/welzijnswet/voor/dieren/BWBR0005662/README.md) en [artikel 4:81 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In dit besluit wordt verstaan onder: 

a. *wet:*[Gezondheids- en welzijnswet voor dieren](../../../../../../../../../wet/gezondheids-/en/welzijnswet/voor/dieren/BWBR0005662/README.md);  

b. *tegemoetkoming:* tegemoetkoming in de schade als bedoeld in [artikel 86, eerste lid, van de wet](../../../../../../../../../wet/gezondheids-/en/welzijnswet/voor/dieren/BWBR0005662/README.md);  

c. *maatregelen:* maatregelen als bedoeld in [artikel 22 van de wet](../../../../../../../../../wet/gezondheids-/en/welzijnswet/voor/dieren/BWBR0005662/README.md).    

### Artikel  2  

Dit besluit is van toepassing op het toekennen van tegemoetkomingen voor zover deze voortvloeien uit maatregelen, die zijn getroffen na 20 januari 2003.  

### Artikel  3  

Het bedrag van de tegemoetkoming wordt vastgesteld zonder verlaging als bedoeld in [artikel 86, tweede lid, van de wet](../../../../../../../../../wet/gezondheids-/en/welzijnswet/voor/dieren/BWBR0005662/README.md).  

### Artikel  4  

Dit besluit kan worden aangehaald als: Beleidsregel tegemoetkoming schade bij aangewezen besmettelijke dierziekten.  
Deze beleidsregel zal met de toelichting in de Staatscourant worden geplaatst.   

's-Gravenhage 
16 mei 2003    

De 
Minister van Landbouw, Natuurbeheer en Visserij, 
C.P.Veerman    

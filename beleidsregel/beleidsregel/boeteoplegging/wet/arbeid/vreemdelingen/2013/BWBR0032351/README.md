<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 29 november 2012, AV/AR/2012/16926, tot vaststelling van de beleidsregel in het kader van de bestuursrechtelijke handhaving van de Wet arbeid vreemdelingen (Beleidsregel boeteoplegging Wet arbeid vreemdelingen 2013)

De Minister van Sociale Zaken en Werkgelegenheid,  
Gelet op [artikel 19d, zesde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md);
Besluit:    

### Artikel  1  

Bij de berekening van een bestuurlijke boete als bedoeld in [artikel 19a, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) wordt voor alle overtredingen als uitgangspunt gehanteerd de normbedragen die zijn neergelegd in de ‘Tarieflijst boetenormbedragen bestuurlijke boete [Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) ’ die als bijlage bij deze beleidsregels is gevoegd.  

### Artikel  2  

Voor de werkgever als natuurlijk persoon wordt bij een overtreding van de [Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) als uitgangspunt voor de berekening van de op te leggen bestuurlijke boete gehanteerd: 0,5 maal het boetenormbedrag.  

### Artikel  3  

Indien sprake is van een overtreding van de [Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) door een rechtspersoon kan tevens een bestuurlijke boete worden opgelegd aan hen die tot de overtreding opdracht hebben gegeven, als mede aan hen die feitelijk leiding hebben gegeven aan de verboden gedraging. Als uitgangspunt voor de berekening van de op te leggen bestuurlijke boete wordt gehanteerd: 0,5 maal het boetenormbedrag.  

### Artikel  4  

Een overtreding van [artikel 15, tweede en derde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) wordt beboet alsof sprake was van slechts één overtreding per persoon ten aanzien van wie deze overtredingen zijn begaan.  

### Artikel  5  

De totale bij een boetebeschikking op te leggen bestuurlijke boete bestaat, ingeval er sprake is van meer overtredingen, uit de som van de per overtreding berekende boetebedragen.  

### Artikel  6  

1.  Bij de vaststelling of sprake is van herhaling van dezelfde of soortgelijke overtredingen wordt bij zelfstandig opererende nevenvestigingen van rechtspersonen gehandeld alsof deze afzonderlijke ondernemingen zijn.   
2.  Indien rechtspersonen langer dan zes aaneengesloten maanden op dezelfde bouwlocatie werkzaamheden verrichten, wordt die bouwlocatie beschouwd als nevenvestiging als bedoeld in het eerste lid.   
3.  Het eerste en tweede lid zijn niet van toepassing op ernstige overtredingen, als bedoeld in [artikel 4b, derde lid, van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md).   

### Artikel  7  

1.  Bij een overtreding van [artikel 15, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij niet tevens ten aanzien van dezelfde of een andere vreemdeling een overtreding van [artikel 2, eerste lid](../../../../../../../../wet/wet/arbeid/vreemdelingen/BWBR0007149/README.md) of [artikel 2a, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) wordt geconstateerd, wordt de bestuurlijke boete gematigd tot € 2250 voor het totaal van deze overtredingen.   
2.  Bij overtreding van [artikel 15, tweede of derde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij niet tevens ten aanzien van dezelfde of een andere vreemdeling een overtreding van [artikel 2, eerste lid](../../../../../../../../wet/wet/arbeid/vreemdelingen/BWBR0007149/README.md), of [artikel 2a, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) wordt geconstateerd, wordt de bestuurlijke boete gematigd tot € 2250 voor het totaal van deze overtredingen.   
3.  Voor de werkgever als natuurlijk persoon wordt voor de berekening van de op te leggen boete gehanteerd: 0,5 maal de in het eerste en tweede lid genoemde boetebedragen.   
4.  Indien sprake is van recidive of herhaalde recidive wordt per overtreding een bestuurlijke boete opgelegd waarbij de regels van [artikel 19d, tweede tot en met vierde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) in acht worden genomen.   

### Artikel  8  

1.  Bij een overtreding van [artikel 2a, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij niet tevens ten aanzien van dezelfde of een andere vreemdeling een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) wordt geconstateerd, wordt de bestuurlijke boete gematigd tot € 2.250,– voor het totaal van deze overtredingen.   
2.  Voor de werkgever als natuurlijk persoon wordt voor de berekening van de op te leggen boete gehanteerd: 0,5 maal het in het eerste lid genoemde boetebedrag.   
3.  Indien sprake is van recidive of herhaalde recidive wordt per overtreding een bestuurlijke boete opgelegd waarbij de regels van [artikel 19d, tweede tot en met vierde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) in acht worden genomen.   

### Artikel  9  

1.  Bij de tewerkstelling van een kennismigrant als bedoeld in [artikel 1d van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md), waarvoor nog geen verblijfsvergunning voor bepaalde tijd als bedoeld in [artikel 14 van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) is aangevraagd, maar wel aan alle overige voorwaarden voor de tewerkstelling als kennismigrant is voldaan, wordt de bestuurlijke boete voor de overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md), gematigd tot € 2250 per overtreding.   
2.  Voor de werkgever als natuurlijk persoon wordt voor de berekening van de op te leggen boete gehanteerd: 0,5 maal het in het eerste lid genoemde boetebedrag.   
3.  Indien sprake is van recidive of herhaalde recidive wordt per overtreding een bestuurlijke boete opgelegd waarbij de regels van [artikel 19d, tweede tot en met vierde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) in acht worden genomen.   

### Artikel  10  

In alle andere gevallen waar sprake is van een overtreding van [artikel 2 van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md), kan de berekende bestuurlijke boete per overtreding met 25%, 50% of 75% worden gematigd afhankelijk van de aard en ernst van de overtreding, de mate van verwijtbaarheid en de evenredigheid.  

### Artikel  11  

1.  De [Beleidsregels boeteoplegging Wet arbeid vreemdelingen 2012](../../../../../../../../beleidsregel/beleidsregels/boeteoplegging/wet/arbeid/vreemdelingen/2012/BWBR0031513/README.md) wordt ingetrokken.   
2.  In afwijking van het eerste lid blijven de Beleidsregels Wet arbeid vreemdelingen 2012van toepassing voor zover het oude recht op grond van [artikel XXV van de Wet aanscherping handhaving en sanctiebeleid SZW-wetgeving](../../../../../../../../wet/wet/aanscherping/handhaving/en/sanctiebeleid/szw-wetgeving/BWBR0032087/README.md) toepassing is.   

### Artikel  12  

Deze beleidsregel treedt in werking met ingang van 1 januari 2013.  

### Artikel  13  

Deze beleidsregel wordt aangehaald als: Beleidsregel boeteoplegging Wet arbeid vreemdelingen 2013.  
Deze beleidsregel zal met de toelichting en de bijlage in de Staatscourant worden geplaatst.   

Den Haag 
29 november 2012   

De 
Minister van Sociale Zaken en Werkgelegenheid,
L.F.Asscher.  

### Bijlage  

####bij artikel 1  van de Beleidsregel boeteoplegging Wet arbeid vreemdelingen 2013

Tarieflijst Boetenormbedragen Bestuurlijke Boete Wet arbeid vreemdelingen 

| Artikel  | Lid  | Overtreding  | Boetenormbedrag  |
|:---|:---|:---|:---|
|  [2](../../../../../../../../wet/wet/arbeid/vreemdelingen/BWBR0007149/README.md)   | 1  | Het is een werkgever verboden een vreemdeling in Nederland arbeid te laten verrichten zonder tewerkstellingsvergunning;  | € 12000  |
|  [2a](../../../../../../../../wet/wet/arbeid/vreemdelingen/BWBR0007149/README.md)   | 1  | Een werkgever die een vreemdeling arbeid in Nederland laat verrichten, ten aanzien waarvan het verbod, bedoeld in [artikel 2 van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) niet geldt, is verplicht dit gegeven schriftelijk te melden ten minste twee werkdagen voor aanvang van de werkzaamheden aan een bij ministeriële regeling aan te wijzen instantie, onder overlegging van een verklaring en bewijsstukken.  | € 2250  |
|  [15](../../../../../../../../wet/wet/arbeid/vreemdelingen/BWBR0007149/README.md)   | 1  | Indien de werkgever door een vreemdeling arbeid laat verrichten waarbij die arbeid feitelijk wordt verricht bij een andere werkgever, draagt de eerstgenoemde werkgever er bij aanvang van de arbeid onverwijld zorg voor dat de andere werkgever een afschrift van het document, bedoeld in [artikel 1 van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md), van de vreemdeling ontvangt;  | € 2250  |
|  [15](../../../../../../../../wet/wet/arbeid/vreemdelingen/BWBR0007149/README.md)   | 2  | De werkgever die het afschrift van het document, bedoeld in het eerste lid ontvangt, stelt de identiteit van de vreemdeling vast aan de hand van het genoemde document en neemt het afschrift op in de administratie;  | € 2250  |
|  [15](../../../../../../../../wet/wet/arbeid/vreemdelingen/BWBR0007149/README.md)   | 3  | De werkgever bedoeld in het tweede lid, bewaart het afschrift tot tenminste vijf jaren na het einde van het kalenderjaar waarin de arbeid door de vreemdeling is beëindigd;  | € 2250  |
|  [15](../../../../../../../../wet/wet/arbeid/vreemdelingen/BWBR0007149/README.md)   | 4  | De vreemdeling verstrekt een op hem betrekking hebbend document als bedoeld in [artikel 1 van de Wet op de Identificatieplicht](../../../../../../../../wet/wet/op/de/identificatieplicht/BWBR0006297/README.md) aan de werkgever, die het afschrift van het document, bedoeld in het eerste lid, ontvangt, en stelt die werkgever in de gelegenheid een afschrift van dit document te maken;  | € 225  |
|  [18](../../../../../../../../wet/wet/arbeid/vreemdelingen/BWBR0007149/README.md)   | 2  | Het door de werkgever niet naleven van [artikel 5:20 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) voor zover het betreft het door de toezichthouder uitoefenen van bevoegdheden ter vaststelling van de identiteit van degene die voor de werkgever arbeid verricht of heeft verricht.  | € 12000  |


<meta http-equiv='Content-Type' content='text/html; charset=utf-8' />

##Omzetbelasting, intrekking diverse besluiten

De minister van Financiën heeft het volgende besloten.    In dit besluit wordt een aantal besluiten over de omzetbelasting ingetrokken, omdat ze hun belang hebben verloren of beschrijvend/casuïstisch zijn.   
### 1  

####Inleiding

Het is wenselijk om de toegankelijkheid van het geldende beleid op het gebied van de omzetbelasting te vergroten en het aantal beleidsbesluiten te verminderen. Om dit te bereiken wordt een aantal beleidsbesluiten ingetrokken die hun belang hebben verloren of beschrijvend/casuïstisch zijn.    
### 2  

####Ingetrokken regelingen

De volgende besluiten zijn ingetrokken met ingang van de inwerkingtreding van dit besluit:  

| Nummer  | Datum  | Verkorte titel  | Reden van intrekking  |
|:---|:---|:---|:---|
| VB 93/22  | 18 januari 1993  | Heffing van omzetbelasting ten aanzien van de diensten van schade-expertisebureaus  | Belang verloren.  |
| CPP 2002/602M  | 28 februari 2002  | Wijzigingen in de omzetbelastingwetgeving per 1 januari 2002  | Belang verloren.  |
| CPP2001/3086M  | 10 december 2001  | Toepassing artikel 3, eerste lid, onderdeel g, van de Wet op de omzetbelasting 1968  | Beschrijvend/casuïstisch.  |
| VB92/2487  | 20 november 1992  | Transport- en hypotheekakten voor buiten EG wonende particulieren  | Beschrijvend/casuïstisch  |
| VB93/585  | 22 maart 1993  | Plaats van dienst van het verlijden van transport- en hypotheekakten met betrekking tot onroerende zaken in Nederland  | Beschrijvend/casuïstisch  |
| VB89/1865  | 18 mei 1990  | Plaats van dienst. Vertaalwerkzaamheden.  | Belang verloren.  |
| CPP2001/2402M  | 23 oktober 2001  | Heffing van omzetbelasting met betrekking tot werkzaamheden in het kader van de omschakeling naar de chartale euro  | Belang verloren.  |
| CPP2001/3083M  | 10 december 2001  | Winstdeling  | Casuïstisch/beschrijvend  |
| VB97/3003  | 19 januari 1998  | Heffing van omzetbelasting met betrekking tot het reinigen van tankauto’s  | Belang verloren  |
| VB94/1759  | 26 oktober 1994  | Intracommunautaire levering, toepassing nultarief. Identificatienummer Belgische binnenschippers  | Belang verloren  |

### 3  

####Inwerkingtreding

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met de dagtekening van het besluit.      Dit besluit zal in de Staatscourant worden geplaatst.   

Den Haag 
24 juni 2010   

De 
Minister van Financiën, 
J.C. de Jager     

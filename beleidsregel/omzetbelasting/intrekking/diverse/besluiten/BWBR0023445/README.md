<meta http-equiv='Content-Type' content='text/html; charset=utf-8' />

##Omzetbelasting, intrekking diverse besluiten

De Staatssecretaris van Financiën heeft het volgende besloten. In dit besluit trek ik een aantal besluiten over de omzetbelasting in, omdat ze zijn achterhaald of omdat ze beschrijvend en/of casuïstisch van aard zijn.   
### 1  

####Inleiding

Om de toegankelijkheid van het geldende beleid op het gebied van de omzetbelasting te vergroten trek ik een aantal beleidsbesluiten in die achterhaald zijn. Het gaat hierbij om besluiten waarin standpunten zijn ingenomen die door jurisprudentie zijn achterhaald of hun belang hebben verloren door en vanaf de datum van inwerkingtreding van gewijzigde wetgeving. Ook komt het voor dat de specifieke situatie waar een besluit betrekking op heeft, zich niet meer voordoet. Daarnaast trek ik besluiten in die slechts beschrijvend en/of casuïstisch van aard zijn. Dit is bijvoorbeeld het geval bij besluiten waarin standpunten zijn ingenomen die rechtstreeks volgen uit bestaande regelgeving of jurisprudentie van de Hoge Raad of het Hof van Justitie van de Europese Gemeenschappen. Voor zover in de ingetrokken besluiten aanwijzingen zijn opgenomen die praktische waarde hebben voor ondernemers, zal ik deze op de site van de Belastingdienst publiceren (www.belastingdienst.nl). 
### ** 

### 2  

####Ingetrokken regelingen

De onderstaande besluiten zijn met ingang van de dagtekening van dit besluit ingetrokken.  

| Nummer  | Datum  | Verkorte inhoud  | Reden  |
|:---|:---|:---|:---|
|  [B70/14973](../../../../../../beleidsregel/exploitanten/van/stationsrijwielstallingen/en/stationskruierijen/BWBR0002723/README.md)   | 31-07-1970  | Stationsrijwielstallingen en stationskruierijen  | achterhaald  |
|  [277-4704](../../../../../../beleidsregel/toepassing/van/artikel/38/van/de/wet/op/de/omzetbelasting/1968/BWBR0003099/README.md)   | 01-04-1977  | Toepassing [artikel 38 Wet op de omzetbelasting 1968](../../../../../../wet/wet/op/de/omzetbelasting/1968/BWBR0002629/README.md)  | beschrijvend  |
| VB88/1755  | 01-11-1988  | Heffing omzetbelasting mbt schadeloosstellingen voor het afmaken van vee  | beschrijvend  |
|  [VB89/13](../../../../../../beleidsregel/verwijderen/van/zijruiten/bij/bestelauto's/BWBR0004595/README.md)   | 12-07-1989  | Verwijderen van zijruiten bij bestelauto’s  | achterhaald  |
| VB89/1585  | 15-09-1989  | Verwijderen van zijruiten bij bestelauto’s  | achterhaald  |
|  [VB92/1540](../../../../../../beleidsregel/heffing/van/omzetbelasting/ten/aanzien/van/de/handel/in/oude/materialen/en/etc/BWBR0005588/README.md)   | 07-07-1992  | Heffing omzetbelasting mbt oude materialen en afvalstoffen  | achterhaald  |
| RTB2000/1197M  | 02-08-2000  | Stichting derdengelden  | achterhaald  |
|  [CPP2003/2085M](../../../../../../beleidsregel/omzetbelasting/gebruik/van/munten/in/een/cafédancing/BWBR0015776/README.md)   | 23-10-2003  | Gebruik van munten in een café/dancing  | casuïstisch/ beschrijvend  |
|  [CPP2004/993M](../../../../../../beleidsregel/omzetbelasting/vertraagde/uitreiking/van/btw-identificatienummers/door/etc/BWBR0016662/README.md)   | 29-04-2004  | Vertraagde uitreiking BTW-identificatienummers door nieuwe lidstaten  | achterhaald  |
|  [CPP2007/285M](../../../../../../beleidsregel/omzetbelasting/overgangsregeling/heffing/van/omzetbelasting/over/etc/BWBR0021524/README.md)   | 08-03-2007  | Overgangsregeling arbitragediensten  | achterhaald  |

### 3  

####Inwerkingtreding en vervaldatum

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met de dagtekening van het besluit. Dit besluit vervalt op de dag van publicatie in de Staatscourant.      Dit besluit zal in de Staatscourant worden geplaatst.   

Den Haag 
29 januari 2008   

De 
Staatssecretaris van Financiën, namens deze: de 
directeur-generaalBelastingdienst, 
J.Thunnissen   

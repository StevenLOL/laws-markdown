<meta http-equiv='Content-Type' content='text/html; charset=utf-8' />

##Instellingsbesluit Commissie Feiten en Tarieven

Datum vaststelling door het College van procureurs-generaal 28 januari 2013   

####Taken

*De commissie heeft de volgende taken:*  

1. Advisering aan het College van procureurs-generaal over: 

a. de Richtlijn voor strafvordering feitgecodeerde misdrijven en overtredingen, respectievelijk de bijlage daarbij; en  

b. overig strafvorderingsbeleid van het openbaar ministerie inzake (kanton) overtredingen, waaronder de [Aanwijzing feitgecodeerde misdrijven, overtredingen en gedragingen als bedoeld in de Wet administratiefrechtelijke handhaving verkeersvoorschriften](../../../../../../../beleidsregel/aanwijzing/feitgecodeerde/misdrijven/overtredingen/en/gedragingen/als/etc/BWBR0032702/README.md).    

2. Advisering – via het College van procureurs-generaal – aan de Minister van Veiligheid en Justitie over: 

a. de [Wet administratiefrechtelijke handhaving verkeersvoorschriften](../../../../../../../wet/wet/mulder/BWBR0004581/README.md), respectievelijk de bijlage daarbij;  

b. het [Besluit OM-afdoening](../../../../../../../AMvB/besluit/om-afdoening/BWBR0022233/README.md) / [Transactiebesluit 1994](../../../../../../../AMvB/transactiebesluit/1994/BWBR0006664/README.md), respectievelijk de bijlage(n) daarbij.    

3. De advisering als bedoeld onder 1 en 2 betreft vooral: 

a. de feiten die dienen te worden opgenomen in de bijlage van de [Wet administratiefrechtelijke handhaving verkeersvoorschriften](../../../../../../../wet/wet/mulder/BWBR0004581/README.md), het [Besluit OM-afdoening](../../../../../../../AMvB/besluit/om-afdoening/BWBR0022233/README.md) / [Transactiebesluit 1994](../../../../../../../AMvB/transactiebesluit/1994/BWBR0006664/README.md);  

b. de omschrijvingen van deze feiten;  

c. de bijbehorende tarieven;  

d. de tariefstructuur;  

e. de periodieke indexering van de tarieven op basis van het prijsindexcijfer voor de gezinsconsumptie.    

4. Vaststelling van de tekst van de *Tekstenbundel voor misdrijven, overtredingen en Muldergedragingen*, het *Feitenboekje, Feitenboekje Parkeren en Overlast* en het *Feitenboekje Bestuurlijke strafbeschikking milieu- en keurfeiten*.  

5. Toetsing van de adviezen aan College van procureurs-generaal over de richtlijnen voor het strafvorderingsbeleid van het openbaar ministerie inzake misdrijven.  

6. De toetsing als betreft vooral: 

a. de omschrijvingen van deze feiten;  

b. de bijbehorende tarieven;  

c. de tariefstructuur.    

7. Advisering (rechtstreeks) aan de Minister van Veiligheid en Justitie over de tekst van de formulieren die nodig zijn voor de afhandeling binnen het openbaar ministerie en de verschillende opsporingsinstanties van misdrijven, (kanton)overtredingen en gedragingen als bedoeld in [artikel 2, eerste lid van de Wet administratiefrechtelijke handhaving verkeersvoorschriften](../../../../../../../wet/wet/mulder/BWBR0004581/README.md). Tevens wordt in dit kader rechtstreeks vanuit de Commissie geadviseerd over het [Besluit administratiefrechtelijke handhaving verkeersvoorschriften](../../../../../../../AMvB/besluit/administratiefrechtelijke/handhaving/verkeersvoorschriften/1994/BWBR0006847/README.md).  

8. Vaststelling van feitgecodeerde gegevens ten behoeve van de geautomatiseerde systemen van de verschillende opsporingsinstanties en het openbaar ministerie.   Bovenstaande taken zullen, voor zover nodig, worden uitgeoefend in nauw overleg met andere adviesorganen binnen het openbaar ministerie, de opsporingsinstanties en andere betrokken ketenpartners.     

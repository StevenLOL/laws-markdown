<meta http-equiv='Content-Type' content='text/html; charset=utf-8' />

##Financiële arbeidsvoorwaarden per 1 januari 2004

####Inleiding

Met deze publicatie wil ik u op de hoogte stellen van de met ingang van 1 januari 2004 gewijzigde bedragen die betrekking hebben op het Besluit tegemoetkoming ziektekosten en inkomenstoeslag onderwijs- en onderzoekspersoneel (ZKOO). Voor de duidelijkheid wijs ik u er op dat de bedragen zoals hier worden vermeld alleen van toepassing zijn voor het Primair (PO) en Voortgezet (VO) onderwijs.

####Tegemoetkoming [ZKOO](../../../../../../../../AMvB/besluit/tegemoetkoming/ziektekosten/en/inkomenstoeslag/onderwijs-/en/etc/BWBR0007326/README.md) per 1 januari

In de CAO sector onderwijs (PO, VO, BVE) 2000-2002 is overeengekomen om de tegemoetkoming in de ziektekosten nominaal te handhaven op het niveau van 2000 tot het moment is bereikt dat de vergoeding gelijk is aan 50 procent van de gemiddelde ziektekosten (particuliere verzekeringspremies + wettelijke bijdragen [MOOZ](../../../../../../../../wet/wet/medefinanciering/oververtegenwoordiging/oudere/ziekenfondsverzekerden/BWBR0003933/README.md) en [WTZ](../../../../../../../../wet/wet/op/de/toegang/tot/ziektekostenverzekeringen/1998/BWBR0009750/README.md)), zoals berekend door het Centraal Planbureau. De middelen die als gevolg van deze maatregel vrijvielen, zijn toegevoegd aan de arbeidsvoorwaardenruimte ten behoeve van de eindejaarsuitkering/13e maand. In de CAO sector onderwijs (PO en VO) 2003 is overeengekomen de bedragen versneld te bevriezen. Met ingang van 1 april 2003 zijn de bedragen hierop aangepast en zijn de hieruit voortkomende vrijvallende middelen benut voor de verhoging van het incidentele gedeelte van de eindejaarsuitkering voor het jaar 2003. Nu de tegemoetkoming vanaf 1 april 2003 gelijk is aan 50 procent van de gemiddelde ziektekosten kunnen de betreffende bedragen weer volgens de gebruikelijke systematiek worden geïndexeerd overeenkomstig de ontwikkeling van de verzekeringspremies.Uit de gegevens van het CPB blijkt dat de verzekeringspremies gemiddeld met 7,36% zijn gestegen met ingang van 1 januari 2004. Gelijktijdig zijn de MOOZ-bijdrage en de WTZ-pooling verhoogd. Rekeninghoudend met deze verhogingen gelden de volgende bedragen vanaf 1 januari 2004:

(mede) betrokkene €  76,26

Kind < 16 jaar €  38,13

Kind 16 jaar of ouder €  48,83De bedragen voor de inkomenstoeslag, €  12,03 per maand, en de aanvullende inkomenstoeslag, €  5,45 per maand, zijn per 1 januari 2004 niet gewijzigd.Ik verzoek u het personeel in dienst van uw instelling van deze publicatie op de hoogte te stellen. 

De 
minister van onderwijs, cultuur en wetenschap, 

namens deze,

mr. J.A.P. Veringa  
directeur directie arbeidsmarkt en personeelsbeleid 

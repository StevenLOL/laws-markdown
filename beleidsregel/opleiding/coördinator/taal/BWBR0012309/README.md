<meta http-equiv='Content-Type' content='text/html; charset=utf-8' />

##Opleiding coördinator taal

####Inleiding

In het opleidingsjaar 2001-2002 wordt voor het eerst de post-hbo opleiding ’Coördinator Taal’ uitgevoerd. Voorafgaand daaraan vindt vanaf april 2001 de intake plaats, evenals twee voorbereidingsbijeenkomsten in demaanden mei en juni. Het ministerie van OCenW stelt faciliteiten beschikbaar voor 200 cursisten per jaar.    

####Algemeen

De coördinator taal kan een centrale rol spelen op de basisschool bij het doorvoeren van vernieuwingen en verbeteringen op het gebied van taalonderwijs. De coördinator taal voert in overleg met management en leerkrachten van de school en in overleg met de inspectie stapsgewijs de verbeteringen in die ertoe leiden dat: 

het taalonderwijs (meer) interactief en adaptief wordt;  

de mondelinge en schriftelijke productieve taalontwikkeling van leerlingen verbetert;  

de resultaten op het gebied van taal op de basisschool vooruitgaan.   Naast het individuele leertraject van deelnemers is de opleiding direct van belang voor de processen in de school-praktijk van de deelnemer. Het management en het team van de school worden nadrukkelijk betrokken bij de opleiding. De directeur is enkele keren aanwezig bij de opleiding. In de school dient ruimte te zijn om activiteiten vanuit de opleiding uit te voeren.    

####Doel

De opleiding beoogt leraren op te leiden tot coördinator taal. De coördinator taal vervult op school een rol als initiator van processen waarbij hij zijn collega’s enthousiasmeert en een bijdrage levert aan het taalbeleid van de school. Als coördinator zal hij zijn collega’s moeten kunnen coachen in het omgaan met de leer- en toetsmaterialen die worden gebruikt. Aan het eind van de opleiding beschikt de school over een uitgelijnd taalbeleidsplan, waarin elementen van interactief taalonderwijs zijn verwerkt.    

####Opzet en duur

Bij de start van de opleiding vindt met elke deelnemer en bij voorkeur ook met de schoolleider een intakegesprek plaats. De opleiding wordt verzorgd in vijftien bijeenkomsten, waarvan twee plaatsvinden vóór de zomervakantie. De opleiding duurt een jaar (voorafgegaan door een intake en twee voorbereidingsbijeenkomsten).    

####Inhoud

In de opleiding komen de volgende onderwerpen geïntegreerd aan de orde: 

interactief taalonderwijs, waaronder aandacht voor individuele verschillen en tweedetaalonderwijs;  

taalbeleid;  

coaching en begeleiding.   Interactief taalonderwijs gaat ervan uit dat kinderen taal leren in een krachtige leeromgeving die authentiek, sociaal, strategisch leren van taal bevordert, die kinderen aanzet tot zelfstandig leren en rekening houdt met individuele verschillen. Taalbeleid wordt opgesteld vanuit een door het team gedragen visie op (taal)onderwijs en is gericht op alle activiteiten binnen een school waarbij taal een rol speelt. Taalbeleid analyseert goede en minder goede aspecten van (taal)onderwijs en leidt tot maatregelen ter verbetering. De opleiding steunt op de volgende uitgangspunten: 

constructivisme;  

kleinschalige, schoolnabije implementatie vanuit collegiale samenwerking;  

praktijkgerichtheid;  

functioneel gebruik van (innovatieve) ICT.      

####Doelgroep

De opleiding is bestemd voor leraren in het primair onderwijs die een centrale rol binnen hun team (gaan) vervullen bij het doorvoeren van vernieuwingen en verbeteringen op het gebied van taalonderwijs in ruime zin. De deelnemers komen namens de eigen school en worden door het management gesteund bij het uitvoeren van activiteiten die voortvloeien uit de opleiding.    

####Criteria voor facilitering

Leraren in het primair onderwijs komen in aanmerking voor faciliteiten van het rijk. De deelnemer wordt door de school bij voorkeur één dagdeel per week vrijgeroosterd voor het bijwonen van de bijeenkomsten en voor het uitwerken van praktijkervaringen. Het management ondersteunt de veranderingen die door decoördinator taal geïnitieerd worden. Tijdens teamvergaderingen komt het taalbeleid regelmatig aan de orde. In verband met de rol die ICT in de opleiding inneemt verdient het aanbeveling de deelnemer te faciliteren op dit gebied.    

####De faciliteiten

Het ministerie zal voor de uitvoering van de opleiding aan de hogescholen een financiële bijdrage leveren van ƒ 1250,-per deelnemer per jaar. Vervangingsgelden worden niet beschikbaar gesteld. Per cursusjaar kunnen tweehonderd deelnemers van de faciliteiten gebruik maken. Over de wijze waarop deze bedragen beschikbaar worden gesteld volgt nog een nadere regeling.    

####Kosten deelnemer

De subsidiebijdrage van het ministerie dekt niet de totale uitvoeringskosten; daarom zullen de uitvoerende hogescholen aan de deelnemer een eigen bijdrage van f 1250,-per opleidingsjaar in rekening brengen (de helft van de totale opleidingskosten)    

####Kwaliteitszorg

Door het Landelijk Platform Nascholingsinstellingen (LPN) wordt een interne evaluatie uitgevoerd. De opleiding wordt extern geëvalueerd door de Stichting Post HBO/CEDEO.    

####Certificering

De deelnemers ontvangen na afloop van de opleiding een certificaat.    

####Aanmelding

Belangstellenden kunnen zich aanmelden bij één van de in de bijgevoegde lijst genoemde hogescholen. De aanmelding van de deelnemer dient vergezeld te gaan van een handtekening van het bevoegd gezag of de directeur van de school. Deelnemers wordt verzocht bij aanmelding bij een hogeschool het BRIN-nummer van hun school te vermelden. Aanmelding voor de opleiding vindt plaats uiterlijk vóór 1 mei voorafgaand aan het opleidingsjaar waarin de opleiding wordt gevolgd. Plaatsing geschiedt op volgorde van binnenkomst.      

De 
staatssecretaris van onderwijs, cultuur en wetenschappen, 
drs. K.Y.I.J.Adelmund 

Namens deze,  

Mr. J.P. van Ham   

Directeur Primair Onderwijs    

####Aanbieders Opleiding Coördinator Taal

Hogeschool Brabant Centrum voor Onderwijsontwikkeling Dr. J.Ingenhouszplein 24814 EH Breda inlichtingen: dhr. H.J. Renders, 076-5236700,e-mail: renders.hj@hsbrabant.nl   Hogeschool IPABO Amsterdam/Alkmaar Jan Tooropstraat 136, 1061 AD Amsterdam Inlichtingen bij dhr. H. Olde, tel. 020 - 6137079, e-mail:h.olde@hs-ipabo.edu dhr. T. van der Steeg, coörd. Nascholing, email:t.van.der.steeg@hs-ipabo.edu Uitvoeringslocatie locatie Amsterdam,   Marnix Academie, P.C. Hogeschool afd. Onderwijscentrum Vogelsanglaan 1 3571 ZM Utrecht Inlichtingen: de heer H. Drost 030- 2753434   Hogeschool Domstad Post HBO/Contractactiviteiten Postbus 25113500 GM Utrecht inlichtingen 030-2943072   Hogeschool Iselinge, Educatieve Faculteit Bachlaan 11 Postbus 2777000 AG Doetinchem Inlichtingen bij de heer E Besselink0314-374141   Hogeschool Leiden Twee uitvoeringslocaties: Pabo Leiden Zernikedreef 11,2333 CK Leiden tel. 071 5188720 Pabo Thomas More, Stationssingel 80, 3033 HJ Rotterdam, tel. 010-4657066.Inlichtingen: C.W. van Wijk ,coordinator nascholing van de hogeschool Leiden.   Ichthus Hogeschool Postbus 23145 3001 KC Rotterdam Inlichtingen drs.P Dijkxhoorn, Ichthus Academie Den Haag, telefoon 070 - 3120126. Uitvoeringslocaties Rotterdam en Den Haag.   Hogeschool Rotterdam en omstreken Transferpunt Rotterdam & omstreken Postbus 420 3000 AK Rotterdam Inlichtingen: Agnes de Raaf of Irene van der Leer, 010-2414440   Hogeschool Alkmaar Postbus 403 1800 AK Alkmaar Inlichtingen: Mevr. M. Kruithof, Tel.: 072-5183581   Katholieke PABO Zwolle (In samenwerking met Chr.Hs Windesheim) Ten Oeverstraat 68 8012 EW Zwolle Inlichtingen: Mevr. I Pauw telefoon 038-4217425 e-mail:i.pauw@kpz.nl   Hogeschool van Arnhem en Nijmegen Faculteit Educatie, afdeling NDO Postbus 30011 6503 HN Nijmegen Inlichtingen: Bureau NDO, Mevr. M. Mark, tel. 024-3459739 Fax. 024-3459899 e-mail:ndo.po@fe.han.nl Uitvoeringslocatie: Pabo Groenewoud, Nijmegen   Pabo Hogeschool Haarlem afdeling nascholing Santpoorterplein 28 2021BN Haarlem Informatie: Dhr. T. van Rijn 023-5412123 e-mail: a.v.rijn@hshaarlem.nl   Fontys Hogescholen , Pabo Eindhoven Bezoekadres: de Lismortel 25 Eindhoven Postadres Postbus 3475600 AH Eindhoven Inlichtingen secretariaat Post HBO 08778-78011 bij voldoende belangstelling ook op Fontys Hogescholen lokaties Tilburg, Den Bosch en Limburg   GIDS (Gereformeerde Hogeschool/ GPC) Grasdorpstraat 2 Postbus 10030 8000 GA ZWOLLE 038-4225831, mevr. A. van der Kolk   Hogeschool Edith Stein / OCT bezoekadres: M.A. de Ruyterstraat 3 Postbus 568 7550 AN Hengelo tel:074-2559124, de heer F.M.M. Konings   Hogeschool Zeeland Postbus 364 4380 AJ Vlissingen algemeen tel.nr. 0118 489151 of H.J. Drayer, tel 0118-489159   Hogeschool Drenthe Sector Onderwijs Zeemanstraat 19406 BZ Assen Inlichtingen: Dhr. J.Nicolaï, 0592-853300e-mail: j.nicolai@hsdrenthe.nl   Noordelijke Hogeschool Leeuwarden In samenwerking met Hanzehogeschool Groningen Educatief Centrum Noord Oost (ECNO) Ubbo Emmiussingel 1A, Groningen. Inlichtingen: dhr. A. Walsweer, Telefoon: 050 312 00 22. e-mail: a.walsweer@ecno.nluitvoering in Leeuwarden en/of Groningen   Christelijke Hogeschool Noord Nederland Postbus 1298 8900 CG Leeuwarden Inlichtingen: Bureau Nascholing en Dienstverlening Mevr. R.Schaap-Paauw, 058-2330440, e-mail: rschaap@chn Uitvoeringslokatie is Leeuwarden, bij voldoende aanmeldingen ook in Groningen en/of Emmen   Christelijke Hogeschool Windesheim In samenwerking met Katholieke Pabo Zwolle Centrum voor onderwijsontwikkeling Postbus 10090 8000 GB Zwolle Inlichtingen: Dhr. B Keuper; tel. 038-4699463 e-mail: Lt.Keuper@windesheim.nl.   Hogeschool Domstad Koningsbergerstraat 93531 AJ Utrecht Inlichtingen: J.J. van Dijk; tel. 030-2943072   

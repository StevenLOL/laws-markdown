<meta http-equiv='Content-Type' content='text/html; charset=utf-8' />

##Richtlijn voor strafvordering oplichting

####Beschrijving

Deze richtlijn ziet op de meest voorkomende vormen van oplichting, zoals omschreven in art 326, lid 1 Sr, waarbij een of meerdere slachtoffers bewogen wordt/worden tot de afgifte van geld of goederen, danwel tot het verlenen van (een) dienst(en). Het gaat daarbij om oplichting van burgers of bedrijven, niet van de overheid (verticale fraude). Indien tevens valsheid in geschrift is gepleegd (zoals vaak bij verzekeringsfraude) dient het zwaardere misdrijf van artikel 225 ev. Wetboek van strafrecht als uitgangspunt te worden genomen en niet de oplichting. Er is een apart basisdelict voor internetoplichting, zoals bij marktplaats.    

####Basiscasus/delict

Oplichting van 1 slachtoffer door een first offender, alleen gepleegd.  

|--- | First offender  |--- | 1x recidive*  | meermalen recidive*  |
|:---|:---|:---|:---|:---|
| Bedrag of waarde goed/dienst t/m 50 euro  | GB € 225  | 5j  | GB € 325  | Eis TS 36 uur of  |
| 2j  | Idem of TS 24 uur  | GS 18 dgn ov  |
| Vanaf 50 t/m 200 euro  | GB € 350  | 5j  | GB € 500  | Eis TS 50 uur of  |
| 2j  | Idem of TS 40 uur  | GS 3 wkn ov  |
| Vanaf 200 t/m 1.200 euro  | TS 60 uur  | 5j  | TS 90 uur  | Eis TS 120 uur of  |
| 2j  | Idem of GS 6 wkn  | GS 2 mnd ov  |
| Vanaf 1.200 t/m 5.000 euro  | TS 80 uur  | 5j  | TS 120 uur  | Eis TS 160 uur of  |
| 2j  | Idem of GS 2 mnd  | GS 11 wkn ov  |
| Vanaf 5.000 t/m 10.000 euro  | TS 100 uur  | 5j  | TS 150 uur  | Eis TS 200 uur of  |
| 2j  | Idem of GS 10 wkn  | GS 14 wkn ov  |
| Vanaf 10.000 t/m 30.000 euro  | TS 140 uur  | 5j  | TS 210 uur  | GS 4 mnd ov  |
| 2j  | Idem of GS 15 wkn  | --- |
| Vanaf 30.000 t/m 100.000 euro  | Eis TS 180 uur  | 5j  | GS 4 mnd  | GS 6 mnd ov  |
| 2j  | GS 4 mnd  | --- |
|  *Bijzonderheden*   Uitgangspunt is tevens dat de (totale) schade is/wordt vergoed  Strafverzwarend onder andere:   *Medeplegen*    *Stelselmatige oplichting*    *Mate van professionaliteit*   Meerdere slachtoffers   *Bewust uitgekozen slachtoffers*   * Let op eventueel taakstrafverbod (art. 22b Sr) en of er sprake is van een* (zeer actieve) veelpleger of stelselmatige dader*   |

####Basiscasus/delict

Internetoplichting, alleen gepleegd (bijv. marktplaatsoplichting)  

| Aantal slachtoffers  | First offender  |--- | 1x recidive*  | meermalen recidive*  |
|:---|:---|:---|:---|:---|
| 1  | TS 50 uur  | 5j  | TS 70 uur  | TS 100 uur of  |
| 2j  | Idem of GS 5 wkn  | GS 7 wkn ov  |
| 2–4  | TS 80 uur  | 5j  | TS 120 uur  | TS 160 uur of  |
| 2j  | Idem of GS 2 mnd  | GS 11 wkn ov  |
| reeks  | GS 2 wkn per feit  | --- | GS 5 wkn per feit  | GS 2 mnd ov per feit  |
|  *Bijzonderheden*   Uitgangspunt is tevens dat de (totale) schade is/wordt vergoed  Strafverzwarend onder andere:   *Medeplegen*    *Mate van professionaliteit*   * Let op eventueel taakstrafverbod (art. 22b Sr) en of er sprake is van een* (zeer actieve) veelpleger of stelselmatige dader*   |

####Legenda

*Afkortingen*  GB = Geldboete TS = Taakstraf GS = gevangenisstraf ov = onvoorwaardelijk 5j = recidive binnen 5 jaar 2j = recidive binnen 2 jaar    

####Stelselmatige oplichting

Of er sprake is van incidentele of stelselmatige oplichting dient per feit te worden beoordeeld. Tegen verdachten die zich gedurende langere tijd hebben schuldig gemaakt aan oplichting behoort een hogere straf te worden geëist dan tegen degene die eenmaal oplicht. Bij stelselmatige oplichting kan het gaan om meerdere slachtoffers die gedurende een periode zijn opgelicht, mits dit in één feit is tenlastegelegd. Het kan echter ook gaan om één slachtoffer dat gedurende enkele maanden bewogen wordt tot afgifte van meerdere bedragen. Indien er sprake is van bijvoorbeeld drie oplichtingen (drie feiten op de telastelegging), dient in beginsel per feit te worden uitgegaan van een incidentele oplichting.    

####Mate van professionaliteit

Indien sprake is van op professionele wijze oplichten van personen, dient dit strafverzwarend te worden beoordeeld. Als voorbeeld kan worden genoemd een op professionele wijze opgezette website of een glossy folder.    

####Bewust uitgekozen slachtoffers

Indien bij oplichting bewust kwetsbare slachtoffers worden uitgekozen dient dit -hoewel niet gebaseerd op wettelijke bepalingen- bij de beoordeling van het feit als strafverzwarend te worden beoordeeld. Te denken valt aan personen die de oplichting verminderd kunnen doorzien, zoals (al dan niet verwarde) bejaarden of kinderen. Kwetsbaarder kunnen ook zijn toeristen of buitenlandse werknemers, omdat ze onbekend zijn met de gebruiken die hier heersen. Tenslotte kan gedacht worden aan personen met een klein inkomen – mits bewust uitgekozen door de dader(s) –, bij wie de oplichting extra hard aankomt. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.     

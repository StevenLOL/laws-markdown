<meta http-equiv='Content-Type' content='text/html; charset=utf-8' />

##Richtlijn voor Strafvordering Wet vervoer gevaarlijke stoffen ten aanzien van vervoer over de weg

####Achtergrond

Treedt in werking per 01-03-2015 

Ter bevordering van eenheid in het strafvorderingbeleid zijn met betrekking tot overtredingen van de Wet vervoer gevaarlijke stoffen (WVGS) ten aanzien van vervoer over de weg tarieven vastgesteld. Deze tarieven gelden als richtlijn voor de hoogte van het transactiebedrag, de strafbeschikking dan wel voor de eis ter terechtzitting. De tarieven zijn afgerond volgens de systematiek van de Aanwijzing kader voor strafvordering en OM-afdoeningen. Door toepassing te geven aan artikel 74 Wetboek van Strafrecht kunnen aanvullende voorwaarden worden gesteld bij een transactie. Op basis van artikel 257a Wetboek van Strafvordering en artikel 36 Wet op de Economische Delicten (WED) kan de strafbeschikking bijzondere aanwijzingen bevatten. In deze richtlijn wordt aangegeven wanneer een zodanige inbreuk wordt gepleegd op het doel van de wet, ‘de bevordering van de openbare veiligheid, bij het vervoer van gevaarlijke stoffen’, dat dagvaarden in de rede ligt.    

####Samenvatting

Treedt in werking per 01-03-2015 

Deze richtlijn bevat de te hanteren tarieven behorende bij de meest voorkomende overtredingen van de regels bij of krachtens de Wet vervoer gevaarlijke stoffen ten aanzien van vervoer over de weg.    

####Beschrijving

Treedt in werking per 01-03-2015 

### 1  

####Wet- en regelgeving

Treedt in werking per 01-03-2015 

De WVGS kent een gelede normstelling. Nationale wet- en regelgeving komt voort uit het Européen relatif au transport international des marchandises Dangereuses par Route (ADR) en bestaat uit: 

– De Wet vervoer gevaarlijke stoffen (WVGS);  

– Het Besluit vervoer gevaarlijke stoffen (BVGS);  

– De Regeling Vervoer over land van gevaarlijke stoffen (VLG).   In art. 4 en 5 (jo. artt. 2 en 3) van de WVGS wordt het verboden om gevaarlijke stoffen te vervoeren over land, indien niet is voldaan aan de bij of krachtens algemene maatregel van bestuur gestelde regels. Art. 2 BVGS bepaalt dat deze regels in de VLG staan. De VLG bevat een bijlage met de Nederlandse vertaling van het ADR. Op die wijze is het ADR geïmplementeerd in Nederlandse wetgeving. De verbodsbepalingen in de artt. 4, 5, 10, 11, 21, 24, 27, 29, 31 en 33 WVGS zijn via art. 1a WED gekwalificeerd als economisch delict. Het gaat om misdrijven voor zover deze feiten opzettelijk zijn begaan en overtredingen als deze onopzettelijk zijn begaan. Het niet naleven van art. 47 en 48 WVGS levert een economisch delict op, zijnde een overtreding.    
### 2  

####Sanctiestrategie

Treedt in werking per 01-03-2015 

De toekenning van de risicocategorieën is gebaseerd op Europese Richtlijn (2004/12/EG bijlage II). De controlerende instantie/functionaris dient rekening te houden met specifieke omstandigheden bij het constateren van een inbreuk. Afhankelijk van die omstandigheden kan er worden afgeweken van de risicocategorieën. Aan de hand van de risicocategorie wordt bepaald of er corrigerende maatregelen worden genomen en of strafrechtelijke handhaving geïndiceerd is. De controlerende instantie/functionaris zorgt er voor dat de overtreding ongedaan wordt gemaakt door corrigerende maatregelen te nemen. De risicocategorie van het overtreden voorschrift geeft aan of de corrigerende maatregelen ter plekke, of in een later stadium moeten worden genomen. Indien er ernstige bezwaren zijn tegen de overtreder en onmiddellijk ingrijpen vereist is, kan de officier van justitie op grond van artikel 28 WED een voorlopige maatregel bevelen.  *Risicocategorie I*: hoog risico op dodelijke slachtoffers, ernstig letsel voor personen of significante aantasting van milieu. Er moeten onmiddellijk corrigerende maatregelen worden genomen.  *Risicocategorie II*: risico op letsel voor personen of aantasting van het milieu. Corrigerende maatregelen op controleplaats indien mogelijk, anders uiterlijk bij het voltooien van het vervoerstraject.  *Risicocategorie III*: gering risico op letsel voor personen of aantasting milieu. Maatregelen hoeven niet op de controleplaats te worden genomen, maar kunnen later bij de onderneming worden genomen.    
### 3  

####Aansprakelijkheid

Treedt in werking per 01-03-2015 

Uit het oogpunt van de ketenaansprakelijkheid kunnen meerdere betrokkenen (tegelijkertijd) via de WVGS strafrechtelijk aansprakelijk worden gesteld voor overtreding van het ADR/WVGS. Als uitgangspunt geldt echter dat de vervoerder (rechtspersoon) als verdachte wordt aangemerkt.<sup> 1 In de Handhavingsuitvoeringsmethode (*HUM*) Wet vervoer gevaarlijke stoffen t.a.v. vervoer over de weg, opgesteld door het OM en de IVW, is de beleidskeuze gemaakt om in beginsel een rechtspersoon aan te merken als verdachte. </sup> In het ADR worden de volgende belangrijke betrokkenen genoemd: afzender, de vervoerder, geadresseerde (belangrijke betrokkenen 1.4.2 ADR). Tevens worden er voorbeelden gegeven van mogelijk andere betrokkenen en hun plichten: belader, vuller, verpakker, exploitant en losser (1.4.3 ADR).    
### 4  

####Vervolging

Treedt in werking per 01-03-2015 

Indien tegen de bestrafte een strafbeschikking is uitgevaardigd<sup> 2 Op grond van art. 36, tweede lid, WED behoeft de verdachte die rechtspersoon is, in afwijking van artikel 257c, tweede lid, Sv, slechts onder bijstand van een raadsman te worden gehoord als de strafbeschikking betalingsverplichtingen uit hoofde van geldboete en schadevergoedingsmaatregel bevat welke afzonderlijk of gezamenlijk meer belopen dan € 10 000. </sup> en deze gaat in verzet tegen de strafbeschikkingen dan wordt hij gedagvaard. De officier van justitie eist dan in beginsel dezelfde geldboete als initieel bij strafbeschikking is opgelegd, tenzij de bestrafte geen inhoudelijke gronden aanvoert waarop zijn verzet is gebaseerd of in zijn verzetschrift geen gronden aangeeft en teven verstek laat gaan<sup> 3 Zie eveneens de Aanwijzing OM-strafbeschikking. </sup>. Is een transactievoorstel gedaan en niet nagekomen, dan zal de officier van justitie ter zitting de eis met 20% verhogen. Bij cumulatie van overtredingen wordt bij elk feit afzonderlijk de geldboete berekend. Daarna worden die aantallen bij elkaar opgeteld. De draagkracht van de verdachte is mede bepalend voor het uiteindelijke boetebedrag. Ook op basis van algemene beoordelingsfactoren kunnen de bedragen worden verhoogd/verlaagd. De algemene beoordelingsfactoren zijn: 

*  *Misdrijf:* Wanneer er sprake is van een misdrijf, omdat het delict opzettelijk is begaan, wordt een verhogingspercentage van 25% toegepast.  

*  *Recidive:* De boetebedragen in de tarieflijst hebben betrekking op *first offenders*. Als er sprake is van recidive wordt de geldboete uit de tarieflijst opgehoogd. Van recidive door *natuurlijke personen* is alleen sprake indien de overtreding wordt begaan binnen twee jaren na betaling van een transactie of na een onherroepelijke geworden strafbeschikking/ veroordeling voor overtreding van de WVGS/ADR. 1 maal recidive: + 10% 2 maal recidive: + 20% Meer dan 2 keer recidive: dagvaarden Van recidive door *rechtspersonen* (ook de ‘eenmanszaak’) is alleen sprake indien de overtreding wordt begaan binnen vijf jaren na betaling van een transactie of na een onherroepelijke geworden strafbeschikking/ veroordeling voor overtreding van de WVGS/ADR. 1 maal recidive: + 50% 2 maal recidive: + 100% Meer dan 2 keer recidive: dagvaarden  

*  *Gevaarzetting:* Als sprake is van duidelijke gevaarzetting wordt een verhogingspercentage van 25% toegepast.  

*  *Chauffeur (natuurlijke persoon):* Indien blijkt dat alleen de chauffeur van het voertuig verwijtbaar heeft gehandeld (bijvoorbeeld door te handelen tegen de instructies van de vervoerder) kan worden afgeweken van het uitgangspunt om de vervoerder (als rechtspersoon) als verdachte aan te merken. Indien de chauffeur (als natuurlijke persoon) als verdachte wordt aangemerkt (bijvoorbeeld indien deze zeer verwijtbaar heeft gehandeld), wordt, behoudens zeer ernstige normschendingen, de geldboete gehalveerd.   Waar in de tarieflijst staat aangegeven dat er meteen gedagvaard dient te worden, gaat het om een overtreding met een zeer ernstig karakter. De sanctie bij deze overtredingen wordt niet vermeld, omdat de hoogte van de geldboete bepaald dient te worden aan de hand van de omstandigheden van het geval. Uitgangspunt is dat er voor deze overtredingen minimaal een geldboete van € 4.000 wordt geëist. Waar mogelijk zal in het proces-verbaal gemotiveerd het bedrag van het wederrechtelijk verkregen voordeel worden aangegeven. Dit bedrag kan dan in daarvoor in aanmerking komende gevallen aan de verdachte worden ontnomen (zie de Aanwijzing afpakken).    
### 5  

####Relatieve competentie

Treedt in werking per 01-03-2015 

Het proces-verbaal wordt in beginsel ingezonden aan het parket (Functioneel Parket) van het arrondissement waarbinnen de pleegplaats is gelegen.     

####Tarieflijst

Treedt in werking per 01-03-2015 

De overtredingen waarop de tarieflijst betrekking heeft, zijn kort aangeduid en voorzien van het overtreden voorschrift. De aanduiding van het overtreden voorschrift is, hetzij het randnummer als genoemd in de ‘Europese overeenkomst betreffende het vervoer van gevaarlijke stoffen over de weg’ (ADR), hetzij een verwijzing naar andere wet- of regelgeving.  

| Randnummer (ADR) (tenzij WVGS is aangegeven)  | Beschrijving van de overtreding  | Geldboete  | Risicocategorie  |
|:---|:---|:---|:---|
| --- |  *VERVOERSDOCUMENT*   |
| 8.1.2.1.a  | Vervoersdocument niet aanwezig  | 1.600  | I  |
| --- |  *Aanduidingen vervoersdocument*   |
| 5.4.1.1.1  | Onjuiste volgorde van de bestanddelen  | 375  | III  |
| 5.4.1.1.1 a t/m d  | Geen of onjuiste stofnaam, en/of identificatienummer, klasse, verpakkingsgroep  | 1.600  | I  |
| 5.4.1.1.1 a t/m d  | Indien onjuiste invulling van vervoersdocument tot een lager risico leidt (bijvoorbeeld een hogere classificatie aangeven dan nodig is)  | 375  | III  |
| 5.4.1.1.1 e t/m i  | Geen of onjuiste aantal en omschrijving colli of IBC’s, bruto massa, of netto massa voor ontplofbare stoffen en voorwerpen. Ontbreken van naam en het adres van de afzender / geadresseerde. Ontbreken van verklaring eventuele bijzondere overeenkomst  | 750  | III  |
| 5.4.1.1.1 b jo 3.1.2.8  | Ontbreken technische benaming  | 750  | III  |
| 5.4.1.1.1 k  | Verkeerde code of ontbreken van code voor beperking in tunnels (alleen indien verplicht)  | 750  | II  |
| 5.4.1.1.2  | De vereiste informatie op een vervoersdocument is niet leesbaar  | 1.600  | I  |
| 5.4.1.1.3 t/m 5.4.1.1.17  | Ontbreken aanvullende informatie bijzondere bepalingen (bijvoorbeeld berging of afval)  | 750  | III  |
| 5.4.1.1.6  | Ontbreken omschrijving omtrent lege ongereinigde middelen van omsluiting  | 750  | III  |
| 5.4.1.1.7 jo 1.1.4.2.1  | Ontbreken verklaring: ‘vervoer volgens 1.1.4.2’ in het vervoerdocument  | 750  | III  |
| 5.4.1.4.1  | Niet gesteld in de juiste taal/talen  | 750  | III  |
| 5.5.2.1 jo 5.4.1.1.1  | Vervoersdocument bevat niet de juiste informatie m.b.t. de gegaste eenheid.  | 1.600  | I  |
| 5.4.1 / 3.5.6  | Vervoersdocument bevat niet de juiste informatie (anders dan hierboven genoemd)  | 750  | III  |
| --- |  *Schriftelijke instructies:*   |
| 8.1.2.1.b jo 5.4.3.1  | Niet aanwezig / niet in juiste taal  | 1.200  | II  |
| 8.1.2.3 jo 5.4.3  | Niet direct beschikbaar  | 200  | III  |
| 5.4.3.4  | Niet opgesteld overeenkomstig het daarvoor vastgestelde model en/of inhoud en/of kleur  | 375  | III  |
| --- |  *Vakbekwaamheidcertificaat:*   |
| 8.1.2.2 b  | Vakbekwaamheidcertificaat wel in bezit, niet bij zich c.q. niet tonen  | 200  | III  |
| 8.2.1.5  | Geen of verlopen vakbekwaamheidcertificaat  | 1.600  | I  |
| --- |  *Container-/voertuigbeladingscertificaat:*   |
| 5.4.2  | Niet bij het vervoerdocument gevoegd  | 750  | II  |
| 5.4.2  | Niet overeenkomstig sectie 5.4.2 van de IMDG-code  | 750  | II  |
| --- |  *UITRUSTING, KENMERKING EN ETIKETTERING*   |
| --- |  *Brandblusmiddelen:*   |
| 8.1.4.1, 8.1.4.2, 8.1.4.3  | Geen/onvoldoende/niet werkende brandblusmiddelen (per brandblusapparaat)  | 750  | II  |
| 8.1.4.4  | Draagbare brandblusapparaten zijn niet voorzien van een merkteken en/of verzegeling (per brandblusapparaat)  | 375  | III  |
| 8.1.4.5  | Het niet gemakkelijk voor handen hebben van de blusapparaten  | 375  | III  |
| --- |  *Uitrusting:*   |
| 8.1.5.2  | Geen/onvoldoende/onjuiste afmeting stopblok (voor het voertuig)  | 750  | III  |
| 8.1.5.2  | Geen/onvoldoende zelfstandige waarschuwingssignalen (voor het voertuig)  | 750  | III  |
| 8.1.5.2  | Geen oogspoelfles (voor het voertuig)  | 375  | III  |
| 8.1.5.2  | Geen handlamp(en) conform 8.3.4 (voor ieder bemanningslid)  | 375  | III  |
| 8.1.5.2  | Geen veiligheidsvest (voor ieder bemanningslid)  | 375  | III  |
| 8.1.5.2  | Geen oogbescherming (veiligheidsbril) (voor ieder bemanningslid)  | 375  | III  |
| 8.1.5.2  | Geen beschermende handschoenen(voor ieder bemanningslid)  | 375  | III  |
| 8.1.5.3  | Geen, schep, put afdekzeil of plastic opvangbak (voor bepaalde klassen vervoer)  | 375  | III  |
| 8.1.5.3  | Geen, onvoldoende of ongeschikt vluchtmasker (voor bepaalde klassen vervoer)  | 750  | II  |
| 8.1.5  | Alle voorkomende combinaties eendaadse samenloop  | 1.600  | II  |
| --- |  *Oranje borden (voertuig/tankwagens/transporteenheden):*   |
| 5.3.2.1.2 / 5.3.2.1.6  | Geen/onjuiste gevaarsidentificatienummers en/of UN-nummer  | 1.600  | I  |
| 8.1.3 jo 5.3.2.1  | Bord ontbreekt geheel of gedeeltelijk, is niet duidelijk zichtbaar of niet juist aangebracht  | 1.600  | I  |
| 8.1.3 jo 5.3.2.2  | Borden niet conform de specificaties  | 750  | III  |
| --- |  *Kenmerking / etikettering (voertuig/tank):*   |
| 8.1.3 jo. 5.3.6 jo. 5.2.1.8.3  | Geen kenmerking voor milieugevaarlijke stoffen  | 750  | I  |
| 8.1.3 jo 5.3.1  | Geen groot etiket overeenkomstig hoofdstuk 5.3  | 1.600  | I  |
| 5.3.1.1 jo 3.2 (tabel A)  | Onjuiste klasse op grote etiketten  | 1.600  | I  |
| 5.3.1.7  | Specificaties voor grote etiketten niet conform de daaraan gestelde eisen  | 750  | III  |
| 5.5.2.2  | Geen waarschuwingsteken gegaste eenheid overeenkomstig 5.5.2.3  | 1.600  | I  |
| --- |  *Etiketten (colli):*   |
| 5.1.2.1 / 3.4.11  | Oververpakking niet voorzien van opschrift ‘oververpakking’ en zonodig van etiketten, kenmerking en richtinggevende pijlen  | 750  | II  |
| 5.2.2.1.1 / 5.2.2.1.2  | Geen of onjuist etiket/ onuitwisbaar merkteken voor elk voorwerp of stof (zoals opgenomen in tabel A hoofdstuk 3.2 kolom 5, tenzij anders kolom 6)  | 1.600  | I  |
| 5.2.1.1 t/m 5.2.1.7  | Geen, onjuiste of onleesbare identificatienummer en opschriften  | 1.200  | I  |
| 5.2.1.8  | Geen kenmerking voor milieugevaarlijke stoffen  | 750  | I  |
| 5.2.1.9 / 7.5.1.5  | Geen / onjuiste stand richtinggevende pijlen  | 1.200  | I  |
| 3.4.5 / 3.4.6 / 3.5.4.1  | Verpakking niet voorzien van LQ dan wel uitgezonderde hoeveelheid label  | 750  | II  |
| --- |  *Beproeving/constructie markering*   |
| Hfdst 6 diverse soorten verpakkingen  | Kenmerk niet duurzaam/zichtbaar  | 750  | III  |
| Hfdst 6 diverse soorten verpakkingen  | Geen/onjuist kenmerk  | 1.200  | I  |
| 6.1.3.1 e  | Kunststof verpakking niet voorzien van aanduiding maand fabricage (klok)  | 750  | II  |
| 4.1.4., p200 8 en 9 jo 6.2.1.6.1  | Periodieke onderzoeken drukhouders zijn niet uitgevoerd  | 750  | II  |
| --- |  *VERVOERMETHODEN*   |
| --- |  *Vervoer in tanks/ batterijwagens en MEGC’s*   |
| 7.4.1 jo 3.2 (tabel A)  | Vervoer gevaarlijke goederen niet in tanks toegestaan  | 2.400  | I  |
| 4.3.2.1.5 jo 3.2 (tabel A)  | Gevaarlijke stoffen niet in betreffende tank toegestaan  | 2.400  | I  |
| 4.3.2.3.3 / 4.3.2.4.2  | Niet goed gesloten, waardoor de inhoud ongecontroleerd naar buiten kan treden  | 4.100  | I  |
| 4.3.2.3.5 / 4.3.2.4.1  | Gevaarlijke resten vervoerde stof aan de buitenzijde  | 1.600  | I  |
| 4.3.2.2.1  | Overschrijding van de vullingsgraad  | 1.600  | I  |
| 4.3.2.2.4  | Niet tot ten minste 80% en ten hoogste 20% van de inhoud gevuld. Bij tanks > 7.500 liter  | 1.600  | I  |
| 6.8.2.5.2 / 6.8.3.5.11  | Aanduiding op tanks ontbreekt/onvolledig  | 1.200  | II  |
| 6.8.2.5.1 / 6.8.3.5.10  | Geen/onjuiste gegevens stempelplaat  | 1.200  | II  |
| 8.1.2.2 a) jo. 9.1.3 jo. 6.8.2.4.1  | Reservoirs en uitrustingsdelen niet voor gebruik gekeurd / geen certificaat afgegeven  | 4.100  | I  |
| 8.1.2.2. a) jo. 9.1.3 jo. 6.8.2.4.2 / 6.8.2.4.3  | Reservoirs en uitrustingsdelen niet periodiek gekeurd / verlopen certificaat  | 1.200  | II  |
| 8.1.2.2. a) jo. 9.1.3 jo. 6.8.2.4.2 / 6.8.2.4.3  | Geen geldig certificaat van goedkeuring aanwezig (wel overlegd via fax/email. Anders behandelen als niet afgegeven)  | 750  | II  |
| --- |  *Losgestort goed*   |
| 7.3.1.1/2  | Goederen losgestort invoertuigen of containers niet toegestaan  | 2.400  | I  |
| 7.3.1.3  | Niet stofdicht dan wel niet goed gesloten  | 4.100  | I  |
| 7.3.1.8  | Gevaarlijke resten vervoerde stof aan de buitenzijde  | 1.600  | I  |
| 7.3.3  | Bijzondere bepalingen VV1 t/m VV17 niet in acht genomen  | 1.200  | II  |
| --- |  *Colli*   |
| 5.2 (niet 5.2.1.1 t/m 5.2.1.7 en 5.2.2.1.1 / 5.2.2.1.2)  | Specificaties kenmerking niet conform hoofdstuk 5.2  | 750  | III  |
| 7.2.4 jo 3.2 (tabel A, kolom 16)  | Bijzondere bepalingen V1 t/m V14 niet in acht genomen  | 1.200  | II  |
| --- |  *Verpakkingsvoorschriften (ook IBC's)*   |
| 4.1.1.1  | Niet verpakt overeenkomstig gestelde voorwaarden  | 1.600  | I  |
| 3.4 / 3.5  | Niet verpakt overeenkomstig gestelde voorwaarden voor gelimiteerde / uitgezonderde hoeveelheden  | 1.200  | II  |
| 4.1.1.1  | Gevaarlijke resten buitenzijde verpakkingen  | 1.600  | I  |
| 4.1.1.4  | Onvoldoende ledige ruimte bij vervoer vloeistof  | 1.600  | I  |
| 4.1.1.5  | Niet op juiste wijze verpakte en vastgezette binnenverpakking  | 1.200  | I  |
| 4.1.1.6  | Gezamenlijke verpakking onverenigbare stoffen (zie ook 7.5.2/7.5.4 samenladingverbod)  | Dagvaarden  | I  |
| 4.1.1.8  | Binnenverpakkingen onvoldoende weerstand tegen inwendige druk of onjuiste ontluchtingsinrichting  | 1.600  | I  |
| 4.1.1.9  | Verpakking of IBC niet voorafgaande aan het transport gecontroleerd op corrosie, schade of verontreiniging  | 750  | II  |
| 4.1.1.3 jo. 6.5.4.4  | IBC’s niet voldaan aan inspecties en beproevingen  | 1.200  | II  |
| 4.1.1.15  | Gebruiksduur overschreden van: kunststofvaten, jerrycans, IBC’s van stijve kunststof en combinatie-IBC’s met binnenhouder van kunststof  | 1.200  | II  |
| 4.1 jo 3.2 (tabel A)  | Verpakking niet toegelaten voor de stof  | 1.600  | I  |
| --- |  *Drukhouders*   |
| 4.1.6.8  | Niet of op onjuist wijze voldoen aan de eisen gesteld aan afsluiters  | 1.600  | I  |
| 7.5.11 CV 36  | Ontbrekende tekst ‘waarschuwing geen ventilatie voorzichtig openen’  | 750  | II  |
| --- |  *OVERIGE OVERTREDINGEN*   |
| --- |  *Roken/(brand)gevaarlijke handelingen*   |
| 8.1.1  | Transporteenheid geladen met gevaarlijke goederen omvat meer dan één aanhangwagen of oplegger  | 1.600  | I  |
| 8.3.1  | Passagiers vervoeren (per passagier)  | 375  | II  |
| 7.5.9 jo 8.3.5  | Tijdens behandeling roken in of in de nabijheid van voertuigen of containers  | 1.600  | I  |
| 7.5.11 CV1(1) jo 3.2 tabel A  | Zonder bijzondere toestemming binnen de bebouwde kom of zonder inlichting buiten de bebouwde kom laden of lossen voor een voor het publiek toegankelijke plaats  | 1.600  | I  |
| --- |  *Voorschriften laden, lossen en behandeling*   |
| 7.5.2 / 7.5.4  | Voorschriften betreffende samenlading of scheiding niet in acht genomen (zie ook verpakking onverenigbare stoffen 4.1.1.6)  | Dagvaarden  | I  |
| 7.5.5.2 / 7.5.5.3  | Beperking hoeveelheden te vervoeren stoffen in een voertuig niet in acht genomen  | 2.400  | I  |
| 7.5.7.1 t/m 7.5.7.4  | Niet voldaan aan behandeling en stuwagevoorschriften  | 1.600  | I  |
| 7.5.7.5 jo 8.3.3  | Openen colli door bestuurder of voertuigbemanning  | 1.200  | I  |
| 7.5.8  | Niet reinigen van voertuig na het lossen bij verontreiniging met gevaarlijke stof  | 1.200  | I  |
| --- |  *Veiligheidsmaatregelen/inrichtingseisen*   |
| Art. 3 WVGS  | Stof niet toegelaten voor vervoer  | Dagvaarden  | I  |
| Art. 47 en 48 tweede lid WVGS  | Voorvallen/ongevallen niet onverwijld melden aan Minister van I&M (Niet voldoen aan art. 47 en/of art. 48 is altijd alleen een overtreding (WED art 1a onder 3°)  | 1.200  | II  |
| Art. 48 WVGS tweede lid i.r.m. 1.8.5  | Voorvallen/ongevallen niet conform gerapporteerd  | 750  | II  |
| 1.3.1  | Personeel niet conform opgeleid  | 1.200  | II  |
| 1.10.1.3  | Voorschriften betreffende toezicht op voertuigen niet in acht genomen (algemene voorschriften)  | 750  | III  |
| 1.10.1.4  | Niet bij zich hebben van een identiteitsbewijs met foto. NB: Er is al snel sprake van samenloop, zie Aanwijzing uitbreiding identificatieplicht *(2004A016)*   | 750  | II  |
| 1.10.3.2.1/ 1.10.3.2.2  | Beveiligingsplan onvoldoende, per ontbrekend element  | 200  | II  |
| 1.10.3.2.1  | Beveiligingsplan niet aanwezig  | 1.600  | II  |
| 1.10.3.3  | Geen operationeel en effectief apparaat, uitrustingsdeel of procedure tegen diefstal van voertuig of lading. (de maatregel mag ook de noodhulpverlening niet in gevaar brengen)  | 375  | II  |
| 7.5.10 / 8.5 S2 onder 3 (FL voertuigen) / 4.1.2.1 (IBC’s)  | Niet aarden voertuig, transporttank, tankcontainer of IBC’s waarin vloeistoffen met een vlampunt van 60C° of lager, brandbare gassen, UN 1361 pg II, of poedervormige stoffen vervoerd (IBC)  | 1.200  | I  |
| 8.3.4  | Voertuig binnengaan met verlichtingslamp met vlam of met metalen oppervlak  | 1.600  | I  |
| 8.3.6  | Niet afzetten van de motor tijdens laden en lossen  | 600  | II  |
| 8.4 jo 8.5 S1 (6) en S14 t/m S21  | Voertuigen niet onder toezicht gesteld, of zonder toezicht op beveiligd depot of beveiligd fabrieksterrein geparkeerd (bijzondere voorschriften)  | 1.600  | I  |
| 9.2.2.1 t/m 9.2.2.6  | Overige constructievoorschriften voor de elektrische uitrusting van basisvoertuigen niet in acht genomen / Hoofdschakelaar voor de accu ontbreekt of is defect  | 750  | II  |
| --- |  *Nationale bepalingen*   |
| Art.11 WVGS  | Bebouwde kom niet vermeden  | 1.600  | I  |
| Art.21 WVGS  | Routeplichtige gevaarlijke stoffen vervoeren over andere dan door gemeenten aangewezen en aangeduide wegen of weggedeelten  | 1.600  | I  |
| 8.6.4 jo. 1.9.5 jo. Art. 3 Bijlage 2 Hoofdstuk 2 VLG  | Niet houden aan het tunnelregime  | 1.600  | I  |
| Art. 6 Bijlage 2 Hoofdstuk 2 VLG  | Niet nakomen regeling m.b.t. weersomstandigheden  | 1.600  | I  |
| 6.8.3.2 N bijlage 2 Hoofdstuk 1 VLG  | Wegrijdalarmering ontbreekt of voldoet niet en/of noodstop ontbreekt of voldoet niet  | 1.600  | I  |
| --- |  *Gebruik zout veer*   |
| Art. 7 sub 2 jo tabel 5 Bijlage 2 Hoofdstuk 2 VLG  | Niet toegelaten stoffen en hoeveelheden vervoeren  | 1.600  | I  |
| Art. 7 sub 6 Bijlage 2 Hoofdstuk 2 VLG  | Niet bij voertuig blijven tijdens de vaart  | 600  | II  |
| Art. 7 sub 7 jo 3 Bijlage 2 Hoofdstuk 2 VLG  | Niet de benodigde informatie verstrekken omtrent aard/ hoeveelheid van de vervoerde gevaarlijke stoffen  | 750  | I  |
| --- |  *Gebruik ‘pont’*   |
| Art. 8 sub c Bijlage 2 Hoofdstuk 2 VLG  | Transport met stoffen van klasse I met andere voertuigen of personen overgevaren  | 1.600  | I  |
| Art. 8 sub e Bijlage 2 Hoofdstuk 2 VLG  | Niet de benodigde informatie verstrekken omtrent aard/ hoeveelheid van de vervoerde gevaarlijke stoffen anders dan van klasse I  | 750  | I  |
| --- |  *Veiligheidsadviseur*   |
| 1.8.3.1  | Geen veiligheidsadviseur benoemd  | 1.600  | II  |
| 1.8.3.3  | Geen jaarverslag opgesteld  | 750  | III  |


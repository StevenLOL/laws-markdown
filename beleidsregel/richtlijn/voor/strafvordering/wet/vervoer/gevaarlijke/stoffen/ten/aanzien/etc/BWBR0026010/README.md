<meta http-equiv='Content-Type' content='text/html; charset=utf-8' />

##Richtlijn voor strafvordering wet vervoer gevaarlijke stoffen ten aanzien van vervoer over de weg

####Achtergrond

Ter bevordering van eenheid in het strafvorderingbeleid zijn met betrekking tot overtredingen van de [Wet vervoer gevaarlijke stoffen](../../../../../../../../../../../../wet/wet/vervoer/gevaarlijke/stoffen/BWBR0007606/README.md) (WVGS) ten aanzien van vervoer over de weg tarieven vastgesteld. Deze tarieven gelden als richtlijn voor de hoogte van het transactiebedrag dan wel voor de eis ter terechtzitting. Door toepassing te geven aan de [artikelen 74 Wetboek van Strafrecht](../../../../../../../../../../../../wet/wet/van/3/maart/1881/BWBR0001854/README.md) en [36 WED](../../../../../../../../../../../../wet/wet/op/de/economische/delicten/BWBR0002063/README.md), kunnen aanvullende voorwaarden worden gesteld bij een transactie. In deze richtlijn wordt aangegeven wanneer een zodanige inbreuk wordt gepleegd op het doel van de wet, ‘de bevordering van de openbare veiligheid, bij het vervoer van gevaarlijke stoffen’, dat dagvaarden in de rede ligt.    

####Samenvatting

Deze richtlijn bevat de te hanteren tarieven bij vervoer over de weg ten aanzien van de meest voorkomende overtredingen van de regels bij of krachtens de [Wet vervoer gevaarlijke stoffen](../../../../../../../../../../../../wet/wet/vervoer/gevaarlijke/stoffen/BWBR0007606/README.md).    

####Tarieflijst

De overtredingen waarop de tarieflijst betrekking heeft, zijn kort aangeduid en voorzien van het overtreden voorschrift. De aanduiding van het overtreden voorschrift is, hetzij het randnummer als genoemd in de ‘Europese overeenkomst betreffende het vervoer van gevaarlijke stoffen over de weg’ (ADR), hetzij een verwijzing naar andere wet- of regelgeving.    

####Risicocategorieën

In de laatste kolom van de tarieflijst is de risicocategorie van een inbreuk vermeld. De toekenning van de risicocategorieën is gebaseerd op Europese Richtlijn (2004/12/EG bijlage II). De controlerende instantie/functionaris dient rekening te houden met specifieke omstandigheden bij het constateren van een inbreuk. Afhankelijk van die omstandigheden kan er worden afgeweken van de risicocategorieën. Aan de hand van de risicocategorie wordt bepaald of er corrigerende maatregelen worden genomen en of er strafrechtelijk dan wel bestuursrechtelijk wordt gehandhaafd. Categorie I (kernbepaling): hoog risico op dodelijke slachtoffers, ernstig letsel voor personen of significante aantasting van milieu. Er moeten onmiddellijk corrigerende maatregelen worden genomen. Categorie II (kernbepaling): risico op letsel voor personen of aantasting van het milieu. Corrigerende maatregelen op controleplaats indien mogelijk, anders uiterlijk bij het voltooien van het vervoerstraject. Categorie III (niet-kernbepaling): gering risico op letsel voor personen of aantasting milieu. Maatregelen hoeven niet op de controleplaats te worden genomen, maar kunnen later bij de onderneming worden genomen.    

####Corrigerende maatregelen

De controlerende instantie/functionaris zorgt er voor dat de overtreding ongedaan wordt gemaakt door corrigerende maatregelen te nemen. De risicocategorie van het overtreden voorschrift geeft aan of de corrigerende maatregelen ter plekke, of in een later stadium moeten worden genomen. Indien er ernstige bezwaren zijn tegen de overtreder en een onmiddellijk ingrijpen is vereist, kan de officier van justitie op grond van [artikel 28 WED](../../../../../../../../../../../../wet/wet/op/de/economische/delicten/BWBR0002063/README.md) een voorlopige maatregel bevelen.    

####Sanctiestrategie

De handhaving van de [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) sluit aan bij Landelijke strategie milieuhandhaving van het Landelijk Overleg Milieuhandhaving en de Aanwijzing handhaving milieurecht. Dat houdt in dat de risicocategorieën I en II worden aangeduid als kernbepalingen en risicocategorie III als niet-kernbepaling. Uitgangspunt is dat kernbepalingen in aanmerking komen voor strafrechtelijke afdoening. Niet-kernbepalingen worden bestuursrechtelijk gehandhaafd. Uitzonderingen op dit uitgangspunt staan in de [Aanwijzing handhaving milieurecht](../../../../../../../../../../../../beleidsregel/aanwijzing/handhaving/milieurecht/BWBR0021148/README.md). Op grond hiervan is strafrechtelijke afdoening in enkele gevallen geïndiceerd voor overtredingen die in risicocategorie III vallen.    

####Aansprakelijkheid

Uit het oogpunt van de ketenaansprakelijkheid kunnen meerdere betrokkenen (tegelijkertijd) via de [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) strafrechtelijk aansprakelijk worden gesteld voor hun betrokkenheid bij het onwettig uitvoeren van de handelingen zoals beschreven in [artikel 2 lid 1 WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md). In het ADR worden de volgende belangrijke betrokkenen genoemd: afzender, de vervoerder, geadresseerde (belangrijke betrokkenen 1.4.2 ADR). Tevens worden er voorbeelden gegeven van mogelijk andere betrokkenen en hun plichten: belader, vuller, verpakker en exploitant (1.4.3 ADR).    

####Strafbare feiten

De strafbare feiten zijn onderverdeeld in vier groepen: 

* ‘Vervoersdocument’  

* ‘Uitrusting, kenmerking en etikettering’  

* ‘Vervoermethoden’  

* ‘Overige overtredingen’   Op basis van algemene beoordelingsfactoren kunnen de bedragen worden verhoogd. Het basistarief staat in de tarieflijst. Bij een misdrijf wordt de verhoging van het puntenaantal opgeteld bij het basistarief. Bij recidive wordt er een extra percentage berekend over het basistarief vermeerderd met een eventuele verhoging wegens een misdrijf. Bij cumulatie van overtredingen wordt bij elk feit afzonderlijk het aantal strafpunten berekend. Daarna worden die aantallen bij elkaar opgeteld. De draagkracht van de verdachte is mede bepalend voor het puntenaantal. De algemene beoordelingsfactoren zijn: 

* Indien de chauffeur van het voertuig (als natuurlijke persoon) als verdachte wordt aangemerkt, wordt, behoudens zeer ernstige normschendingen, het basisaantal polarispunten gehalveerd.  

* Misdrijf: Wanneer sprake is van opzet dient het puntenaantal met 20% te worden verhoogd.  

* Recidive: De genoemde punten hebben betrekking op first offenders.  

* Bij recidive door natuurlijke personen binnen een termijn van twee jaren na betaling van een transactie of na onherroepelijke veroordeling voor een overtreding van de [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) /ADR: 1 maal: + 10% 2 maal: + 20% Meer dan 2 keer recidive: dagvaarden Bij recidive door rechtspersonen (ook de ‘eenmanszaak’) binnen een termijn van vijf jaren na betaling van een transactie of na onherroepelijke veroordeling voor een overtreding van de [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) /ADR: 1 maal: + 50% 2 maal: + 100% Meer dan 2 keer recidive: dagvaarden  

* Gevaarzetting: Indien in één geval meerdere overtredingen van de [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) worden begaan, is er een toename van gevaarzetting. Als uit het proces-verbaal blijkt dat er sprake is van een toename van gevaarzetting, dient het puntenaantal met 20% te worden verhoogd.   Dagvaarden: waar in de tarieflijst staat aangegeven dat er meteen gedagvaard dient te worden gaat het om een overtreding met een zeer ernstig karakter. Het aantal Polarispunten bij deze overtredingen wordt niet vermeld, omdat de hoogte van de geldboete bepaald dient te worden aan de hand van de omstandigheden van het geval. Uitgangspunt is dat er voor deze overtredingen minimaal 115 polarispunten staan. Waar mogelijk zal in het proces-verbaal gemotiveerd het bedrag van het wederrechtelijk verkregen voordeel worden aangegeven. Dit bedrag kan dan in daarvoor in aanmerking komende gevallen aan de verdachte worden ontnomen (Zie: [Aanwijzing ontneming](../../../../../../../../../../../../beleidsregel/aanwijzing/ontneming/BWBR0021618/README.md) - 2005A002).    

####Relatieve competentie

Het proces-verbaal wordt in beginsel ingezonden aan het parket (Functioneel Parket) van het arrondissement waar de pleegplaats is gelegen.  

| Randnummer (ADR) (tenzij [WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md) is aangegeven)  | Beschrijving van de overtreding  | Polaris punten  | Risicocategorie  |
|:---|:---|:---|:---|
| --- | VERVOERSDOCUMENT  |
| 8.1.2.1.a  | Vervoersdocument niet aanwezig  | 45  | I  |
| --- | Aanduidingen vervoersdocument  | --- |
| 5.4.1.1.1  | Onjuiste volgorde van de bestanddelen  | 11  | III  |
| 5.4.1.1.1 a t/m d  | Geen of onjuiste stofnaam, en/of identificatienummer, klasse, verpakkingsgroep  | 45  | I  |
| 5.4.1.1.1 a t/m d  | Indien onjuiste invulling van vervoersdocument tot een lager risico leidt (bijvoorbeeld een hogere classificatie aangeven dan nodig is)  | 11  | III  |
| 5.4.1.1.1 e t/m i  | Geen of onjuiste aantal en omschrijving colli of IBC’s, bruto massa, of netto massa voor ontplofbare stoffen en voorwerpen. Ontbreken van naam en het adres van de afzender / geadresseerde. Ontbreken van verklaring eventuele bijzondere overeenkomst  | 22  | III  |
| 5.4.1.1.1 b jo 3.1.2.8  | Ontbreken technische benaming  | 22  | III  |
| 5.4.1.1.1 k  | Ontbreken van code voor beperking in tunnels (alleen als route door tunnel gaat)  | 22  | III  |
| 5.4.1.1.2  | De vereiste informatie op een vervoersdocument is niet leesbaar  | 45  | I  |
| 5.4.1.1.3 t/m 5.4.1.1.17  | Ontbreken aanvullende informatie bijzondere bepalingen (bijvoorbeeld berging of afval)  | 22  | III  |
| 5.4.1.1.6  | Ontbreken omschrijving omtrent lege ongereinigde middelen van omsluiting  | 22  | III  |
| 5.4.1.1.7 jo 1.1.4.2.1  | Ontbreken verklaring: ‘vervoer volgens 1.1.4.2’ in het vervoerdocument  | 22  | III  |
| 5.4.1.4.1  | Niet gesteld in de juiste taal/talen  | 22  | III  |
| 5.5.2.1 jo 5.4.1.1.1  | Vervoersdocument bevat niet de juiste informatie m.b.t. de gegaste eenheid.  | 45  | I  |
| 5.4.1/3.5.6  | Vervoersdocument bevat niet de juiste informatie (anders dan hierboven genoemd)  | 22  | III  |
| --- | Certificaat van goedkeuring:  | --- |
| 8.1.2.2 a jo 9.1.3  | Geen certificaat van goedkeuring afgegeven  | 115  | I  |
| 8.1.2.2 a jo 9.1.3  | Certificaat van goedkeuring is verlopen  | 34  | II  |
| 8.1.2.2 a jo 9.1.3  | Geen geldig certificaat van goedkeuring aanwezig  | 22  | III  |
| --- | Schriftelijke instructies:  | --- |
| 8.1.2.1.b jo 5.4.3.1  | Niet aanwezig  | 34  | II  |
| 5.4.3.2  | Niet gesteld in de juiste taal  | 22  | II  |
| 8.1.2.3 jo 5.4.3  | Niet direct beschikbaar [ADR 2009]  | 11  | III  |
| 5.4.3.4  | Niet opgesteld overeenkomstig het daarvoor vastgestelde model en/of inhoud  | 22  | II  |
| --- | Vakbekwaamheidcertificaat:  | --- |
| 8.1.2.2 b  | Vakbekwaamheidcertificaat wel in bezit, niet bij zich c.q. niet tonen  | 6  | III  |
| 8.2.1.5  | Geen of verlopen vakbekwaamheidcertificaat  | 45  | I  |
| --- | Container-/voertuigbeladingscertificaat:  | --- |
| 5.4.2  | Niet bij het vervoerdocument gevoegd  | 22  | II  |
| 5.4.2  | Niet overeenkomstig sectie 5.4.2 van de IMDG-code  | 22  | II  |
| --- | UITRUSTING, KENMERKING EN ETIKETTERING  |
| --- | Brandblusmiddelen:  |
| 8.1.4.1, 8.1.4.2, 8.1.4.3  | Geen/onvoldoende brandblusmiddelen (per brandblusapparaat)  | 22  | II  |
| 8.1.4.4  | Draagbare brandblusapparaten zijn niet voorzien van een merkteken en/of verzegeling (per brandblusapparaat)  | 22  | II  |
| --- | Uitrusting:  | --- |
| 8.1.5.2  | Geen/onvoldoende/onjuiste afmeting stopblok (voor het voertuig)  | 22  | III  |
| 8.1.5.2  | Geen/onvoldoende zelfstandige waarschuwingssignalen (voor het voertuig)  | 22  | III  |
| 8.1.5.2  | Geen oogspoelfles (voor het voertuig)  | 11  | III  |
| 8.1.5.2  | Geen handlamp(en) conform 8.3.4 (voor ieder bemanningslid)  | 11  | III  |
| 8.1.5.2  | Geen veiligheidsvest (voor ieder bemanningslid)  | 11  | III  |
| 8.1.5.2  | Geen oogbescherming (veiligheidsbril) (voor ieder bemanningslid)  | 11  | III  |
| 8.1.5.2  | Geen beschermende handschoenen(voor ieder bemanningslid)  | 11  | III  |
| 8.1.5.3  | Geen, schep, put afdekzeil of plastic opvangbak (voor bepaalde klassen vervoer)  | 11  | III  |
| 8.1.5.3  | Geen, onvoldoende of ongeschikt vluchtmasker (voor bepaalde klassen vervoer)  | 22  | II  |
| 8.1.5  | Alle voorkomende combinaties eendaadse samenloop  | 45  | II  |
| --- | Oranje borden (voertuig/tankwagens/transporteenheden):  | --- |
| 5.3.2.1.2/5.3.2.1.6  | Geen/onjuiste gevaarsidentificatienummers en/of UN-nummer  | 45  | I  |
| 5.3.2.2.1  | Bord of bevestiging voldoet niet aan de voorwaarden  | 22  | II  |
| 8.1.3 jo 5.3.2.1  | Kenmerking ontbreekt geheel of gedeeltelijk, is niet duidelijk zichtbaar of niet juist aangebracht  | 45  | I  |
| 8.1.3 jo 5.3.2.2  | Borden niet conform de specificaties  | 22  | III  |
| --- | Etikettering (voertuig/tank):  | --- |
| 8.1.3 jo 5.3.1  | Geen groot etiket overeenkomstig hoofdstuk 5.3  | 45  | I  |
| 5.3.1.1 jo 3.2 (tabel A)  | Onjuiste klasse op grote etiketten  | 45  | I  |
| 5.3.1.7  | Specificaties voor grote etiketten niet conform de daaraan gestelde eisen  | 22  | III  |
| 5.5.2.2  | Geen waarschuwingsteken gegaste eenheid overeenkomstig 5.5.2.3  | 45  | I  |
| --- | Etiketten (colli):  | --- |
| 5.1.2.1  | Oververpakking niet voorzien van opschrift ‘oververpakking’ en zonodig van etiketten, opschriften en richtinggevende pijlen  | 22  | II  |
| 5.2.2.1.1/5.2.2.1.2  | Geen of onjuist etiket/ onuitwisbaar merkteken voor elk voorwerp of stof (zoals opgenomen in tabel A hoofdstuk 3.2 kolom 5, tenzij anders kolom 6)  | 45  | I  |
| 5.2.1.1 t/m 5.2.1.7  | Geen, onjuiste of onleesbare identificatienummer en opschriften  | 34  | I  |
| 5.2.19  | Geen richtinggevende pijlen  | 34  | I  |
| 3.4.5/3.4.6/3.5.4.1  | Verpakking niet voorzien van LQ dan wel uitgezonderde hoeveelheid label  | 22  | II  |
| --- | Beproeving/constructie markering  | --- |
| 6.1.3.1/6.5.2.1  | Kenmerk niet duurzaam/zichtbaar  | 22  | III  |
| 6.1.3/6.5.2  | Geen/onjuist kenmerk  | 34  | I  |
| 6.1.3.1<sup></sup>e  | Kunststof verpakking niet voorzien van aanduiding maand fabricage (klok)  | 22  | II  |
| 4.1.4., p200 8 en 9 jo 6.2.1.6.1  | Periodieke onderzoeken drukhouders zijn niet uitgevoerd  | 22  | II  |
| --- | VERVOERMETHODEN  | --- |
| --- | Vervoer in tanks/ batterijwagens en MEGC’s  | --- |
| 7.4.1 jo 3.2 (tabel A)  | Vervoer gevaarlijke goederen niet in tanks toegestaan  | 68  | I  |
| 4.3.2.1.5 jo 3.2 (tabel A)  | Gevaarlijke stoffen niet in betreffende tank toegestaan  | 68  | I  |
| 4.3.2.3.3/4.3.2.4.2  | Niet goed gesloten, waardoor de inhoud ongecontroleerd naar buiten kan treden  | 115  | I  |
| 4.3.2.3.5/4.3.2.4.1  | Gevaarlijke resten vervoerde stof aan de buitenzijde  | 45  | I  |
| 4.3.2.2.1  | Overschrijding van de vullingsgraad  | 45  | I  |
| 4.3.2.2.4  | Niet tot ten minste 80% en ten hoogste 20% van de inhoud gevuld. Bij tanks > 7500 liter  | 45  | I  |
| 6.8.2.5.2/6.8.3.5.11  | Aanduiding op tanks ontbreekt/onvolledig  | 34  | II  |
| 6.8.2.5.1/6.8.3.5.10  | Geen/onjuiste gegevens stempelplaat  | 34  | II  |
| 6.8.2.4.1  | Reservoirs en uitrustingsdelen niet voor gebruik gekeurd  | 115  | I  |
| 6.8.2.4.2/6.8.2.4.3  | Reservoirs en uitrustingsdelen niet periodiek gekeurd  | 34  | II  |
| --- | Losgestort goed  | --- |
| 7.3.1.1  | Goederen losgestort invoertuigen of containers niet toegestaan  | 68  | I  |
| 7.3.3.  | Bijzondere bepalingen VV1 t/m VV17 niet in acht genomen  | 34  | II  |
| --- | Colli  | --- |
| 5.2 (niet 5.2.1.1 t/m 5.2.1.7 en 5.2.2.1.1/5.2.2.1.2 )  | Specificaties kenmerking niet conform hoofdstuk 5.2  | 22  | III  |
| 7.2.4 jo 3.2 (tabel A, kolom 16)  | Bijzondere bepalingen V1 t/m V14 niet in acht genomen  | 34  | II  |
| --- | Verpakkingsvoorschriften (ook IBC's)  | --- |
| 4.1.1.1  | Niet verpakt overeenkomstig gestelde voorwaarden  | 45  | I  |
| 3.4 / 3.5  | Niet verpakt overeenkomstig gestelde voorwaarden voor gelimiteerde / uitgezonderde hoeveelheden  | 34  | II  |
| 4.1.1.1  | Gevaarlijke resten buitenzijde verpakkingen  | 45  | I  |
| 4.1.1.3  | Niet met succes beproefd  | 45  | I  |
| 4.1.1.4  | Onvoldoende ledige ruimte bij vervoer vloeistof  | 45  | I  |
| 4.1.1.5  | Niet op juiste wijze verpakte en vastgezette binnenverpakking  | 34  | I  |
| 4.1.1.6  | Gezamenlijke verpakking onverenigbare stoffen (zie ook 7.5.2/7.5.4 samenladingverbod)  | Dagvaarden  | I  |
| 4.1.1.8  | Binnenverpakkingen onvoldoende weerstand tegen inwendige druk of onjuiste ontluchtingsinrichting  | 45  | I  |
| 4.1.1.9  | Verpakking of IBC niet voorafgaande aan het transport gecontroleerd op corrosie, schade of verontreiniging  | 22  | II  |
| 4.1.1.11  | Lege verpakkingen niet conform voorschriften  | 22  | II  |
| 4.1.1.15  | Gebruiksduur overschreden van: kunststofvaten, jerrycans, IBC’s van stijve kunststof en combinatie-IBC’s met binnenhouder van kunststof  | 34  | II  |
| 4.1 jo 3.2 (tabel A)  | Verpakking niet toegelaten voor de stof  | 45  | I  |
| --- | Drukhouders  | --- |
| 4.1.6.8  | Niet of op onjuist wijze voldoen aan de eisen gesteld aan afsluiters  | 45  | I  |
| 7.5.11 CV 36  | Ontbrekende tekst ‘waarschuwing geen ventilatie voorzichtig openen’  | 22  | II  |
| --- | OVERIGE OVERTREDINGEN  | --- |
| --- | Roken/(brand)gevaarlijke handelingen  | --- |
| 8.1.1  | Transporteenheid geladen met gevaarlijke goederen omvat meer dan één aanhangwagen of oplegger  | 45  | I  |
| 8.3.1  | Passagiers vervoeren (per passagier)  | 11  | II  |
| 7.5.9 jo 8.3.5  | Tijdens behandeling roken in of in de nabijheid van voertuigen of containers  | 45  | I  |
| 7.5.11 CV1(1) jo 3.2 tabel A  | Zonder bijzondere toestemming binnen de bebouwde kom of zonder inlichting buiten de bebouwde kom laden of lossen voor een voor het publiek toegankelijke plaats  | 45  | I  |
| --- | Voorschriften laden, lossen en behandeling  | --- |
| 7.5.2/7.5.4  | Voorschriften betreffende samenlading of scheiding niet in acht genomen (zie ook verpakking onverenigbare stoffen 4.1.1.6)  | Dagvaarden  | I  |
| 7.5.5.2/7.5.5.3  | Beperking hoeveelheden te vervoeren stoffen in een voertuig niet in acht genomen  | 68  | I  |
| 7.5.7.1 t/m 7.5.7.4  | Niet voldaan aan behandeling en stuwagevoorschriften  | 45  | I  |
| 7.5.7.5 jo 8.3.3  | Openen colli door bestuurder of voertuigbemanning  | 22  | I  |
| 7.5.8  | Niet reinigen van voertuig na het lossen bij verontreiniging met gevaarlijke stof  | 34  | I  |
| --- | Veiligheidsmaatregelen/inrichtingseisen  | --- |
| Art. 3 WVGS  | Stof niet toegelaten voor vervoer  | Dagvaarden  | I  |
| [Art. 47](../../../../../../../../../../../../wet/wet/vervoer/gevaarlijke/stoffen/BWBR0007606/README.md) en [48 tweede lid WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md)  | Incident niet melden aan Minister van V&W en/ of niet de juiste inlichtingen geven aan de Minister van V&W (per overtreding) (Niet voldoen aan art. 47 en/of art. 48 is altijd alleen een overtreding (WED art 1a onder 3º)  | 22  | III  |
| 1.3.1  | Personeel niet conform opgeleid  | 34  | II  |
| 1.10.1.3  | Voorschriften betreffende toezicht op voertuigen niet in acht genomen (algemene voorschriften)  | 22  | III  |
| 1.10.1.4  | Niet bij zich hebben van een identiteitsbewijs met foto. NB: Er is al snel sprake van samenloop, zie *Aanwijzing uitbreiding identificatieplicht (2004A016)*  | 22  | III  |
| 1.10.3.2.1/ 1.10.3.2.2  | Beveiligingsplan onvoldoende, per ontbrekend element  | 6  | II  |
| 1.10.3.2.1  | Beveiligingsplan niet aanwezig  | 45  | II  |
| 1.10.3.3  | Geen operationeel en effectief apparaat, uitrustingsdeel of procedure tegen diefstal van voertuig of lading. (de maatregel mag ook de noodhulpverlening niet in gevaar brengen)  | 11  | II  |
| 7.5.10/8.5 S2 onder 3 (FL voertuigen)/4.1.2.1 (IBC’s)  | Niet aarden voertuig, transporttank, tankcontainer of IBC’s waarin vloeistoffen met een vlampunt van 60C° of lager, brandbare gassen, UN 1361 pg II, of poedervormige stoffen vervoerd (IBC)  | 34  | I  |
| 8.3.4  | Voertuig binnengaan met verlichtingslamp met vlam of met metalen oppervlak  | 45  | I  |
| 8.3.6  | Niet afzetten van de motor tijdens laden en lossen  | 17  | II  |
| 8.4 jo 8.5 S1 (6) en S14 t/m S21  | Voertuigen niet onder toezicht gesteld, of zonder toezicht op beveiligd depot of beveiligd fabrieksterrein geparkeerd (bijzondere voorschriften)  | 45  | I  |
| 9.2.2.1 t/m 9.2.2.6  | Overige constructievoorschriften voor de elektrische uitrusting van basisvoertuigen niet in acht genomen / Hoofdschakelaar voor de accu ontbreekt of is defect  | 22  | II  |
| --- | Vrijstellingen  | --- |
| 1.1.3.6/3.5.5  | Stof valt niet onder de vrijstelling in samenhang met vervoerde hoeveelheden per transporteenheid (moet wel mogelijk zijn) 1.1.3.6  | 45  | II  |
| 3.4/3.5  | Stof valt niet onder de vrijstelling inzake gevaarlijke goederen, verpakt in gelimiteerde hoeveelheden / uitgezonderde hoeveelheden  | 45  | II  |
| --- | Nationale bepalingen  | --- |
|  [Art.11 WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md)   | Bebouwde kom niet vermeden  | 45  | I  |
|  [Art.21 WVGS](../../../../../../../../../../../../wet/wet/vervoer/gevaarlijke/stoffen/BWBR0007606/README.md)   | Routeplichtige gevaarlijke stoffen vervoeren over andere dan door gemeenten aangewezen en aangeduide wegen of weggedeelten  | 45  | I  |
| Art. 3 Bijlage 2 Hoofdstuk 2 VLG  | Niet houden aan het tunnelregime  | 45  | I  |
| Art. 6 Bijlage 2 Hoofdstuk 2 VLG  | Niet nakomen regeling m.b.t. weersomstandigheden  | 17  | I  |
| 6.8.3.2 N bijlage 2 Hoofdstuk 1 VLG  | Wegrijdalarmering ontbreekt en/of noodstop ontbreekt  | 17  | I  |
| --- | Gebruik zout veer  | --- |
| Art. 7 sub 2 jo tabel 5 Bijlage 2 Hoofdstuk 2 VLG  | Niet toegelaten stoffen en hoeveelheden vervoeren  | 45  | I  |
| Art. 7 sub 6 Bijlage 2 Hoofdstuk 2 VLG  | Niet bij voertuig blijven tijdens de vaart  | 17  | II  |
| Art. 7 sub 7 jo 3 Bijlage 2 Hoofdstuk 2 VLG  | Niet de benodigde informatie verstrekken omtrent aard/ hoeveelheid van de vervoerde gevaarlijke stoffen  | 22  | I  |
| --- | Gebruik ‘pont’  | --- |
| Art. 8 sub c Bijlage 2 Hoofdstuk 2 VLG  | Transport met stoffen van klasse I met andere voertuigen of personen overgevaren  | 45  | I  |
| Art. 8 sub e Bijlage 2 Hoofdstuk 2 VLG  | Niet de benodigde informatie verstrekken omtrent aard/ hoeveelheid van de vervoerde gevaarlijke stoffen anders dan van klasse I  | 22  | I  |
| --- | Veiligheidsadviseur  | --- | --- |
| 1.8.3.1  | Geen veiligheidsadviseur benoemd  | 45  | III  |
| 1.8.3.3  | Geen jaarverslag opgesteld  | 22  | III  |


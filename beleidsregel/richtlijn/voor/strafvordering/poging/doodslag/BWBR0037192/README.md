<meta http-equiv='Content-Type' content='text/html; charset=utf-8' />

##Richtlijn voor strafvordering poging doodslag

####Beschrijving

Treedt in werking per 01-12-2015 

Deze richtlijn heeft betrekking op diverse vormen van geweld die te kwalificeren zijn als poging doodslag. Voor kindermishandeling e.d. is een afzonderlijke richtlijn.    

####Basiscasus/delict

Treedt in werking per 01-12-2015 

Poging tot doodslag, alleen gepleegd.  

|--- |  *Letsel*   |  *First offender*   |
|:---|:---|:---|
| Schoppen tegen het hoofd  of  Verdrinken/verwurgen  of  Slachtoffer ergens in / voor /af duwen  of  Met een auto opzettelijk inrijden op een persoon*  | Geen/ licht / zwaarder letsel  | GS 12 tot 28 maanden  |
| Zwaar lichamelijk letsel**  | GS 40 tot 52 maanden  |
| Blijvende ernstige lichamelijke gevolgen/ invaliditeit/hulpbehoevendheid**  | GS 5 tot 7 jaren  |
| Steken met een mes of vergelijkbaar voorwerp  of  Gebruik slagwapen/zwaar voorwerp  | Geen/ licht / zwaarder letsel  | GS 24 tot 42 maanden  |
| Zwaar lichamelijk letsel  | GS 4 tot 6 jaren  |
| Blijvende ernstige lichamelijke gevolgen/ invaliditeit/hulpbehoevendheid  | GS 6 tot 8 jaren  |
| Schieten met een vuurwapen in de richting van een persoon  (n.b. het wapenbezit apart ten laste leggen!)  | Geen/ licht / zwaarder letsel  | GS 36 tot 48 maanden  |
| Zwaar lichamelijk letsel  | GS 6 tot 8 jaren  |
| Blijvende ernstige lichamelijke gevolgen/ invaliditeit/hulpbehoevendheid  | GS 8 tot 10 jaren  |
|  *Bijzonderheden*   Transactie of strafbeschikking is niet mogelijk, noch een kale taakstraf (art 22b lid 1 sub a Sr)  Strafverzwarend is onder andere:  Meerdere slachtoffers   *Jegens ambtenaren of andere gezagsfunctionarissen****    *Evenement of voetbalgerelateerd****    *Alcohol/drugs en (uitgaans)geweld****    *Discriminatoire aspecten****    *Agressie in het verkeer (niet zijnde inrijden met auto op persoon)*   Confrontatie opgezocht door verdachte   *Medeplegen*   Voorwerp van te voren meegenomen door verdachte (geen voorbedachte raad)   *(Ernstige) recidive*   |

* + 18 mnd OBM (bij geen/licht/zwaarder letsel) / OBM 3 jaar (bij zwaar lichamelijk letsel) / OBM 5 jaar (bij blijvend letsel). Bij soortgelijke recidive kan tot maximaal 10 jaar OBM worden gevorderd. **= de categorieën ‘zwaar lichamelijk letsel’ en ‘blijvende vorm van ernstige invaliditeit of hulpbehoevendheid’ kunnen elkaar overlappen. Met de oplopende strafzwaarte is vooral tot uitdrukking gebracht dat blijvende invaliditeit / hulpbehoevendheid zwaarder wegen dan zwaar lichamelijk letsel dat (al dan niet door adequaat medisch ingrijpen) geen blijvende gevolgen met zich heeft gebracht. *** De verhogingspercentages genoemd in de aanwijzing kader voor strafvordering en OM-afdoeningen kunnen hier niet onverkort op worden toegepast. Maatwerk is hier geboden. 
###Legenda

###Afkortingen

GS = gevangenisstraf OBM = ontzegging van de rijbevoegdheid   

####Agressie in het verkeer

Treedt in werking per 01-12-2015 

Met betrekking tot een aantal delicten, zoals mishandeling, openlijke geweld, vernieling en bedreiging, dient het eventuele feit dat de gepleegde agressieve handeling samenhangt met, of terug te voeren is op een verkeerssituatie, strafverzwarend te worden beoordeeld. Reden voor die verzwaring is enerzijds het risico van escalatie van dergelijke delicten in een overgevoelige situatie, en anderzijds de verhoogde gevaarzetting die agressie in een verkeerssituatie voor andere verkeersdeelnemers doorgaans oplevert. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.     

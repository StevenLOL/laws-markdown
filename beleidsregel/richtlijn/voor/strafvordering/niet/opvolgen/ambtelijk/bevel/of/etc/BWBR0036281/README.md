<meta http-equiv='Content-Type' content='text/html; charset=utf-8' />

##Richtlijn voor strafvordering niet opvolgen ambtelijk bevel of gedragsaanwijzing

####Beschrijving

Deze richtlijn ziet zowel op het niet voldoen aan ambtelijke bevelen gegeven op grond van de openbare orde of in het kader van het opsporen of onderzoeken van strafbare feiten als op het beletten, belemmeren en verijdelen van een ambtshandeling. De richtlijn is ook van toepassing op het overtreden van gebiedsontzeggingen en handelen in strijd met gedragsaanwijzingen ter beëindiging van ernstige overlast, waarbij een verzwaarde recidiveregeling wordt toegepast.    

####Basiscasus/delict

Niet voldoen aan ambtelijk bevel of het beletten, belemmeren of verijdelen van een ambtshandeling alleen gepleegd.  

|--- | First offender  |--- | 1x recidive*  | meermalen recidive*  |
|:---|:---|:---|:---|:---|
| Belemmeren van een ambtshandeling  | GB € 175  | 5j  | GB € 250  | Eis TS 28 uur of GS 14 dgn ov  |
| 2j  | Idem of TS 20 uur  | --- |
| Niet voldoen aan ambtelijk bevel  | GB € 250  | 5j  | GB € 375  | Eis TS 40 uur of GS 20 dgn ov  |
| 2j  | Idem of TS 28 uur  | --- |
| Idem en er is sprake van *brand, ongeval of levensbedreigende situaties*   | GB € 500  | 5j  | GB € 750  | Eis TS 80 uur of  |
| 2j  | Idem of TS 60 uur  | GS 5 wkn ov  |
| Beletten of verijdelen van een ambtshandeling (waaronder negeren stopbevel)  | GB € 325  | 5j  | GB € 475  | Eis TS 50 uur of  |
| 2j  | Idem of TS 36 uur  | GS 3 wkn ov  |
| Gebiedsontzeggingen**:  24 uurs-bevel  | GB € 200  | 5j  | TS 50 uur  | GS 6 wkn ov  |
| 2j  | Idem of GS 3 wkn  | --- |
| 14 dagen  | GB € 600  | 5j   | TS 90 uur  | GS 10 wkn ov  |
| 2j  | Idem of GS 6 wkn  | --- |
| 1–6 maanden  | TS 30 uur  | 5j  | GS 2 mnd  | GS 3 mnd ov  |
| 2j  | GS 2 mnd  | --- |
| Handelen in strijd met een gedragsaanwijzing ovj (o.g.v. art. 509hh Sv):  184 Sr  | GS 1 week  | 5j  | GS 1 mnd  | GS 2 mnd ov  |
| 2j  | GS 1 mnd  | --- |
| 184a Sr  | GS 2 wkn  | 5j  | GS 2 mnd  | GS 3 mnd ov  |
| 2j  | GS 2 mnd  | --- |
|  *Bijzonderheden*   Strafverzwarend onder andere:   *Medeplegen*    *Evenement* (+75%) of *voetbal gerelateerd* (+50%)   *Alcohol/drugs en (uitgaans)geweld* (+75%)   *Bij oploop, rellen, ongeregeldheden e.d.*    *Gepaard met (bedreiging met) geweld*   * Let op taakstrafverbod (art. 22b Sr) en of er sprake is van een *(zeer actieve) veelpleger of stelselmatige dader*. Strafmaximum bij 184 Sr is 3 maanden gevangenisstraf en bij recidive binnen twee jaar 4 maanden.  ** Het betreft hier enkele voorbeelden van gebiedsontzeggingen opgelegd door de burgemeester in verband met ernstige overlastcriminaliteit. Omdat deze verboden worden opgelegd na herhaald plegen van strafbare feiten wordt ingeval van recidive bij dit delict eerder gevangenisstraf geëist.  |

####Legenda

*Afkortingen*  GB = Geldboete TS = Taakstraf GS = gevangenisstraf ov = onvoorwaardelijk ovj = officier van justitie 5j = recidive binnen 5 jaar 2j = recidive binnen 2 jaar    

####Er is sprake van brand, ongeval of levensbedreigende situaties

Dit heeft in het bijzonder betrekking op situaties, waarbij hulpverlening gegeven moet worden. Bijvoorbeeld het blussen van een brand, (medische) hulpverlening bij ongevallen e.d. Het niet opvolgen van bevelen kan hier leiden tot zeer ernstige gevolgen, zelfs tot levensbedreigende situaties.    

####Bij oploop, rellen, ongeregeldheden e.d.

Betreft het situaties, waarbij de openbare orde ernstig is verstoord, dan dient dit als strafverzwarend te worden beoordeeld (denk hierbij aan taakstraffen). Er kunnen bedreigende en/of gevaarlijke situaties ontstaan voor zowel de politie als het aanwezige publiek. Het opvolgen van bevelen is in deze derhalve van groot belang. Wanneer onder dergelijke ernstige omstandigheden bevelen niet worden opgevolgd, is de kans groot dat de situatie verder uit de hand loopt met alle gevolgen van dien.    

####Gepaard met (bedreiging met) geweld.

Met (bedreiging met) geweld wordt bedoeld het gebruik van geweld of bedreiging met fysiek geweld, anders dan bedoeld in art. 285 Sr. Door gebruik van dit geweld of de dreiging er mee heeft het beoogde delict een grotere kans van slagen. Tevens wordt de impact op het slachtoffer groter. Te denken valt aan geweld als 'duwen' en 'trekken' en bedreiging zoals 'opwachten', 'slaan' en dergelijke. Overigens dient deze factor ook toegepast te worden indien een bedreiging, als bedoeld in art. 285 Wetboek Sr, niet als zodanig tenlastegelegd wordt als gevolg van eendaadse samenloop. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.     

<meta http-equiv='Content-Type' content='text/html; charset=utf-8' />

##Richtlijn voor strafvordering valse aangifte

####Beschrijving

Treedt in werking per 01-03-2015 

Deze richtlijn heeft betrekking op het doen van valse aangifte of klacht, doorgaans bedoeld om geldelijk gewin (oplichten verzekeringsmaatschappij), om betrokkenheid bij een misdrijf te verhullen (bijv. valse aangifte diefstal auto, welke betrokken is bij het verlaten plaats ongeval) of om iemand te beschuldigen (bijv. van zedenmisdrijf).    

####Basiscasus/delict

Treedt in werking per 01-03-2015 

Doen van valse aangifte/klacht door een first offender, alleen gepleegd.  

| Basisdelict  | first offender  |
|:---|:---|
| Basisdelict  Geen (potentiële) gevolgen voor derden  | TS 20 uur  |
| (potentiële) financiële gevolgen voor derden (bijv. verzekeringsmaatschappij)  | TS 40 uur  |
| Verdachtmaking persoon zonder toepassing dwangmiddel(en)  | TS 60 uur  |
| Verdachtmaking, wel (enige) dwangmiddelen of geringe politie-inzet  | TS 80 uur  |
| Aanzienlijke politie-inzet, zonder verdachtmaking (onderzoek naar (nep)overval)  | TS 100 uur  |
| Verdachtmaking met toepassing aanzienlijke dwangmiddelen en/of aanzienlijke gevolgen (aanhouding, doorzoeking/vervolging/ veroordeling/publiciteit, ontslag, gedwongen verhuizing etc.)  | GS 4 mnd  |
|  *Bijzonderheden*   Strafverzwarend onder andere:   *Medeplegen*   Recidive: Let op eventueel taakstrafverbod (art. 22b Sr)  |

####Legenda

Treedt in werking per 01-03-2015 

*Afkortingen*  TS = Taakstraf GS = gevangenisstraf 5j = recidive binnen 5 jaar 2j = recidive binnen 2 jaar Voor een toelichting op de onderstreepte begrippen zie de Aanwijzing kader voor strafvordering en OM-afdoeningen.     

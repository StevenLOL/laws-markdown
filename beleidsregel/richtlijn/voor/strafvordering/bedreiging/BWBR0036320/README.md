<meta http-equiv='Content-Type' content='text/html; charset=utf-8' />

##Richtlijn voor strafvordering bedreiging

####Beschrijving

Deze richtlijn heeft betrekking op diverse vormen van bedreiging.    

####Basiscasus/delict

Bedreiging mondeling en/of dmv gebaren, alleen gepleegd.  

|--- | first offender  |--- | 1x recidive*  | meermalen recidive*  |
|:---|:---|:---|:---|:---|
| (mondeling, geen wapen)  | GB € 250  | 5j  2j  | GB € 375  Idem of TS 28 uur  | GS 20 dgn ov  |
| Schriftelijk (per sms, twitter, internet e.d.)  | GB € 400  | 5j  2j  | GB € 600  Idem of TS 48 uur  | GS 1 mnd ov  |
|  *Slag- of stootwapen* (tonen)  | TS 40 uur  | 5j  2j  | TS 60 uur  Idem of GS 1 mnd  | GS 5 wkn ov  |
|  *Steekwapen, of een als zodanig aan te merken voorwerp tonen*   | TS 60 uur  | 5j  2j  | TS 90 uur  Idem of GS 6 wkn  | GS 2 mnd ov  |
| (nep)vuurwapen** tonen  | TS 150 uur  | 5j  2j  | TS 220 uur  Idem of GS 16 wkn  | GS 5 mnd ov  |
| Inrijden op persoon (niet zijnde 287 of 302/45 Sr)  | TS 150 uur  | 5j  2j  | TS 220 uur  Idem of GS 16 wkn  | GS 5 mnd ov  |
|  *Bijzonderheden*   Strafverzwarend onder andere:  Ernst van de bedreiging(en), bijv. stekende bewegingen, richten (nep)vuurwapen   *Medeplegen*    *Jegens ambtenaren of andere gezagsfunctionarissen* (+200%)  Kwetsbare slachtoffers (w.o. huiselijk geweld) > gebruik de *richtlijn huiselijk geweld*!   *Evenement* (+75%) of *voetbal gerelateerd* (+50%)   *Alcohol/drugs en (uitgaans)geweld* (+75%)   *Agressie in het verkeer*    *Discriminatoire aspecten* (dagvaarden +100%)  Grote maatschappelijke impact of *exceptionele gevolgen*   * Let op het taakstrafverbod (art. 22b Sr) en of er sprake is van een *(zeer actieve) veelpleger of stelselmatige dader*   ** Mede vervolgen voor het wapenbezit  |

Legenda  *Afkortingen*  GB = Geldboete TS = Taakstraf GS = gevangenisstraf ov = onvoorwaardelijk 5j = recidive binnen 5 jaar 2j = recidive binnen 2 jaar    

####Agressie in het verkeer

Met betrekking tot een aantal delicten, zoals mishandeling, openlijke geweld, vernieling en bedreiging, dient het eventuele feit dat de gepleegde agressieve handeling samenhangt met, of terug te voeren is op een verkeerssituatie, strafverzwarend te worden beoordeeld. Reden voor die verzwaring is enerzijds het risico van escalatie van dergelijke delicten in een overgevoelige situatie, en anderzijds de verhoogde gevaarzetting die agressie in een verkeerssituatie voor andere verkeersdeelnemers doorgaans oplevert.    

####Exceptionele gevolgen

De persoon van het slachtoffer kan resulteren in direct dagvaarden, bijvoorbeeld burgemeester of politicus. Ook de bijzondere omstandigheden van het geval of de situatie, bijvoorbeeld ontruiming van een gebouw, gedwongen verhuizing, onderduiken enz. kunnen nopen tot direct dagvaarden. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.     

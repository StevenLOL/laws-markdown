<meta http-equiv='Content-Type' content='text/html; charset=utf-8' />

##Richtlijn voor strafvordering metaaldiefstal

####Inleiding/Achtergrond

Treedt in werking per 01-03-2015 

Koper wordt door zijn goed geleidende eigenschappen veel toegepast in onder meer spoorwegwerken, elektriciteitswerken e.d. Koper is een (half)edelmetaal waarvan de waarde de afgelopen jaren sterk is gestegen. Dat is de belangrijkste reden voor het ontstaan van het fenomeen koperdiefstal.    

####Beschrijving

Treedt in werking per 01-03-2015 

In juni 2011 heeft de Minister van Veiligheid en Justitie een convenant gesloten met het Openbaar Ministerie, de Politie, ProRail en Metaal Recycling Federatie. Dit convenant richt zich op de bestrijding van koperdiefstal 

* waarbij (levens)gevaar is of kon ontstaan voor de gezondheid van de dader(s) en/of derden, bijvoorbeeld als er spanning staat op leidingen;  

* waarbij sprake is van maatschappelijke gevolgen, bijv. omdat de treinenloop ernstig wordt vertraagd of omdat de stroomvoorziening uitvalt;  

* waarbij sprake is van grote economische (financiële) schade.   Deze richtlijn is bedoeld om in de strafmaat de gevaarzetting, en/of de maatschappelijke en/of economische (financiële) gevolgen van deze vormen van koperdiefstal te verdisconteren. Indien er geen sprake is van gevaarzetting of maatschappelijke schade (bijvoorbeeld diefstal van koper van een bouwterrein) is deze richtlijn niet van toepassing. Evenmin wanneer er voldoende bewijs is voor overtreding van één van de feiten genoemd in de artikelen 161, 161bis, 161ter, 161sexies, 161septies, 164, 165, 170 en 171 Sr.    

####Basiscasus/delict

Treedt in werking per 01-03-2015 

Diefstal van koper / metalen, toegepast in spoorwegwerken, elektriciteitswerken of vergelijkbare werken door middel van braak/verbreking, alleen gepleegd.  

|--- | first offender  |--- | 1x recidive*  | meermalen recidive*  |
|:---|:---|:---|:---|:---|
| Zonder gevaarzetting/met grote maatschappelijke of financiële schade  | GB 750  | 5j  2j  | GB € 1.100  Idem of TS 80 uur  | TS 100 uur of  GS 7 wkn ov  |
| Met gevaarzetting/zonder grote maatschappelijke of financiële schade  | GS 4 wkn  | 5j  2j  | GS 6 wkn ov  GS 6 wkn ov  | GS 8 wkn ov  |
| Met gevaarzetting/met grote maatschappelijke of financiële schade  | GS 8 wkn  | 5j  2j  | GS 12 wkn ov  GS 12 wkn ov  | GS 16 wkn ov  |
|  *Bijzonderheden*   Uitgangspunt is tevens dat de (totale) schade is/wordt vergoed  Strafverzwarend onder andere:   *Medeplegen*   Indien er sprake is van extreme gevaarzetting of zeer grote maatschappelijke schade dan is een van de genoemde artikelen161, 161bis, 161ter, 161sexies, 161septies, 164, 165, 170 en 171 Sr van toepassing (= maatwerk).  *let op het taakstrafverbod (art. 22b Sr) en of er sprake is van een (zeer actieve) veelpleger of stelselmatige dader  |

####Legenda

Treedt in werking per 01-03-2015 

####Afkortingen

Treedt in werking per 01-03-2015 

GB = geldboete TS = taakstraf GS = gevangenisstraf ov = onvoorwaardelijk 5j = recidive binnen 5 jaar 2j = recidive binnen 2 jaar    

####Gevaarzetting

Treedt in werking per 01-03-2015 

Door de diefstal ontstaat een gevaarlijke situatie en/of deze zorgt voor het voortduren van een gevaarlijke situatie.    

####Maatschappelijke schade

Treedt in werking per 01-03-2015 

Schade aan de dagelijkse gang van zaken in de maatschappij, waar de gemeenschap en in principe niet het individu voor op draait. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.      

<meta http-equiv='Content-Type' content='text/html; charset=utf-8' />

##Richtlijn voor strafvordering strafrechtelijke aanpak schoolverzuim

####Achtergrond

De in deze richtlijn genoemde bedragen zijn geïndexeerd met 2% conform de door de minister voorgestelde verhogingen per 1 januari 2013, waarbij de tarieven conform het [Kader voor Strafvordering](../../../../../../../../beleidsregel/aanwijzing/kader/voor/strafvordering/BWBR0030950/README.md) zijn afgerond. Tevens is het boetebedrag voor absoluut verzuim verhoogd, zodat het in verhouding is met de sanctie op relatief verzuim.    

####Beschrijving

In deze richtlijn voor strafvordering zijn het strafvorderings- en transactiebeleid bij overtreding van de [Leerplichtwet 1969](../../../../../../../../wet/leerplichtwet/1969/BWBR0002628/README.md) vastgelegd.   

####Leerplicht

####Absoluut verzuim

Een jongere staat niet ingeschreven als leerling van een school overeenkomstig de bepalingen van de [Leerplichtwet 1969](../../../../../../../../wet/leerplichtwet/1969/BWBR0002628/README.md)[(art. 2 lid 1](../../../../../../../../wet/leerplichtwet/1969/BWBR0002628/README.md) en [art. 4a lid 1 Leerplichtwet 1969](../../../../../../../../wet/leerplichtwet/1969/BWBR0002628/README.md)). Normadressaat: ouder/verzorger van minderjarige jongere, meerderjarige jongere.    

####Relatief verzuim

Een jongere bezoekt na inschrijving school niet geregeld. ([art. 2, lid 1](../../../../../../../../wet/leerplichtwet/1969/BWBR0002628/README.md) en [3](../../../../../../../../wet/leerplichtwet/1969/BWBR0002628/README.md), [art. 4a lid 1](../../../../../../../../wet/leerplichtwet/1969/BWBR0002628/README.md) en [art. 4c Leerplichtwet 1969](../../../../../../../../wet/leerplichtwet/1969/BWBR0002628/README.md)). Normadressaat: ouder/verzorger. Een jongere die de leeftijd van 12 jaar heeft bereikt bezoekt na inschrijving school niet geregeld ([art. 2 lid 3 Leerplichtwet 1969](../../../../../../../../wet/leerplichtwet/1969/BWBR0002628/README.md)). Normadressaat: jongere ouder dan 12 jaar.      

####Transactiebedragen/Eis ter zitting

### 1  

####Uitgangspunt

Uitgangspunt is dat één ouder/verzorger wordt vervolgd, te weten degene die is gehoord dan wel de ouder/feitelijk verzorger die in het bevolkingsregister als gezinshoofd wordt aangemerkt. Bij co-ouderschap dient per verzuim beoordeeld te worden of één of beide ouders worden vervolgd    
### 2  

####Transactiebedragen / Eis ter zitting

Afwijken van de richtlijn is mogelijk, maar zal dan gemotiveerd moeten worden.    
### 3  

####Absoluut verzuim ([art. 2, lid 1](../../../../../../../../wet/leerplichtwet/1969/BWBR0002628/README.md) jo. [art. 26 Leerplichtwet 1969](../../../../../../../../wet/leerplichtwet/1969/BWBR0002628/README.md)) (ouder/verzorger)

| --- | --- |
|:---|:---|
| eerstpleger:  | Dagvaarden  Eis ter zitting *minimaal €500*  |
| recidive (binnen vijf jaar)  | --- |
| eenmaal:  | Dagvaarden  Eis ter zitting *+ 50%,* één week hechtenis voorwaardelijk, proeftijd 2 jaar  |
| meermalen:  | Dagvaarden  Eis ter zitting *+ 100%,* één week hechtenis onvoorwaardelijk + tenuitvoerlegging van een evt. eerder opgelegde voorwaardelijke hechtenis  |

### 4  

####Relatief verzuim ([art. 2 lid 1](../../../../../../../../wet/leerplichtwet/1969/BWBR0002628/README.md) jo. [art. 26 Leerplichtwet 1969](../../../../../../../../wet/leerplichtwet/1969/BWBR0002628/README.md))

### 4.1  

####Luxeverzuim (ouder/verzorger)

| --- | --- |
|:---|:---|
| eerstpleger:  | Transactie *€ 75 per kind per dag*  maximum eerste week *€ 425 (per gezin)*  maximum bij twee weken *€ 750 (per gezin)*  |
| --- | Dagvaarden  - indien transactie niet is betaald, Eis ter zitting *20%* boven het transactiebedrag  - indien langer is verzuimd dan twee weken.  |
| recidive (binnen vijf jaar)  | --- |
| eenmaal:  | Dagvaarden  Eis ter zitting *+ 50% per kind per dag*  maximum eerste week *€ 550 (per gezin)*  maximum bij twee weken *€ 850 (per gezin)*  in ernstige gevallen voorwaardelijke hechtenis met proeftijd twee jaar  |
| meermalen:  | Dagvaarden  Eis ter zitting *+ 100%* per kind per dag  maximum eerste week *€ 1100 (per gezin)*  maximum bij twee weken *€ 1700 (per gezin)*  in ernstige gevallen onvoorwaardelijke hechtenis  |

### 4.2  

####Signaalverzuim

### A  

####Beginnend verzuim

| --- | --- |
|:---|:---|
| beginnend verzuim tot maximaal 10 dagen  | t.a.v. *minderjarige/leerplichtige > 12 jaar:* Halt-afdoening  |

### B  

####Signaalverzuim

| --- | --- |
|:---|:---|
| eerste proces-verbaal:  | t.a.v. *ouder/verzorger*: Dagvaarden  Eis ter zitting *minimaal € 150* t.a.v. minderjarige leerplichtige:  - werkstraf of leerstraf tot maximaal 40 uur  - maatregel hulp en steun voor 6 maanden  - geldboete indien jongere werk of inkomsten heeft.  Uitdrukkelijk wordt in overweging gegeven bij verbetering van de situatie de kantonrechter te verzoeken de zaak aan te houden of een voorwaardelijke straf op te leggen, teneinde aldus druk op de ketel te houden.  |
| recidive (binnen vijf jaar)  | --- |
| eenmaal:  | t.a.v. *ouder/verzorger*: Dagvaarden  Eis ter zitting minimaal *+ 50%* en voorwaardelijke hechtenis met proeftijd twee jaar  t.a.v. *minderjarige/leerplichtige > 12 jaar*:  - werk of leerstraf tot maximaal 80 uur,  - begeleiding door de jeugdreclassering.  Vanwege achterliggende problematiek kan het nodig zijn erkende interventies, zoals MST (Multi System Therapy) of FFT (Functional Family Therapy) in te zetten via de maatregel Jeugdreclassering.  - indien de jongere werk of inkomsten heeft, geldboete (transactie)  |
| meermalen:  | t.a.v. *ouder/verzorger*: Dagvaarden  Eis ter zitting minimaal *+ 100%* en onvoorwaardelijke hechtenis  |

### 5  

####Schoolhoofden ([art. 13a lid 2](../../../../../../../../wet/leerplichtwet/1969/BWBR0002628/README.md), [art. 14 lid 3, eerste volzin](../../../../../../../../wet/leerplichtwet/1969/BWBR0002628/README.md), [art. 18](../../../../../../../../wet/leerplichtwet/1969/BWBR0002628/README.md), [art. 21](../../../../../../../../wet/leerplichtwet/1969/BWBR0002628/README.md) en [art. 27 lid 3 Leerplichtwet 1969](../../../../../../../../wet/leerplichtwet/1969/BWBR0002628/README.md))

| --- | --- |
|:---|:---|
| eerstpleger:  | Dagvaarden  Eis ter zitting *€ 1100*  afhankelijk van persoonlijke omstandigheden deels voorwaardelijk  |
| recidive (binnen vijf jaar)  | --- |
| eenmaal:  | Dagvaarden  Eis ter zitting *+ 50%* evt. TUL  |
| meermalen:  | Dagvaarden  Eis ter zitting *+ 100%*  |

####Overgangsrecht

Deze richtlijn geldt voor feiten gepleegd vanaf de datum van inwerkingtreding.     

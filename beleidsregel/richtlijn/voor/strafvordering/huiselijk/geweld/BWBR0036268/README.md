<meta http-equiv='Content-Type' content='text/html; charset=utf-8' />

##Richtlijn voor strafvordering huiselijk geweld

####Beschrijving

Treedt in werking per 01-03-2015 

Deze richtlijn heeft betrekking op diverse vormen van huiselijk geweld in zaken die aangebracht zijn bij de politierechter, dan wel zaken waarin een voorwaardelijk sepot volstaat. Indien in het kader van huiselijk geweld een kind slachtoffer is van mishandeling of seksueel misbruik dient de richtlijn voor kindermishandeling respectievelijk voor seksueel misbruik minderjarigen te worden gebruikt.    

####Uitgangspunten strafeis

Treedt in werking per 01-03-2015 

Bij plegers van huiselijk geweld is vaak sprake van een diepe achterliggende problematiek, zoals bijvoorbeeld een probleem in de agressieregulatie al dan niet in combinatie met verslaving. Uitgangspunt is dat het geweld moet stoppen. Vandaar dat er zo veel mogelijk middels een voorwaardelijke strafdeel voor moet worden gezorgd dat aan de aanwezige achterliggende problematiek wordt gewerkt. Er moet worden geleid naar toezicht door de reclassering, in combinatie met het volgen van een training, erkende gedragsinterventie of een ambulante behandeling. De strafeis is zo veel mogelijk ondersteunend aan andere interventies binnen de systeemgerichte aanpak (zie de Aanwijzing huiselijk geweld en kindermishandeling). Zo kan ter ondersteuning van de hulpverlening aan het/de slachtoffer(s) het opleggen van een staatverbod of contactverbod als bijzondere voorwaarde worden gevorderd of als afzonderlijke vrijheidsbeperkende maatregel (artikel 38v Sr) worden opgelegd. Bij beide kan bij het bestaan van herhalingsgevaar de dadelijke uitvoerbaarheid van de opgelegde bijzondere voorwaarden/vrijheidsbeperkende maatregel worden gevraagd. Ook kan bij een voorwaardelijk strafdeel gedacht worden aan de mogelijkheid om een langere proeftijd te vragen (artikel 14 b lid 2 Sr). De omstandigheid dat partijen uit elkaar zijn is in principe niet straf verlagend. Feit blijft dat sprake is van agressie die zich ook tegen een nieuwe partner kan keren. Werkt de verdachte niet mee aan rapportage of wordt toezicht geweigerd, dan dient dit te leiden tot verhoging van het onvoorwaardelijke strafdeel. Indien het op te leggen toezicht ook het volgen van een training inhoudt die een aanzienlijk aantal uren in beslag zal nemen, dan kan hiermee in het voordeel van verdachte rekening worden gehouden in het te eisen onvoorwaardelijke deel van de straf. Heeft verdachte gedurende een schorsingstoezicht dan wel in een vrijwillig kader meegewerkt aan toezicht en/of daderhulpverlening dan kan hiermee in het voordeel van verdachte rekening gehouden worden.    

####Om-afdoening

Treedt in werking per 01-03-2015 

Niet elke huiselijk geweldzaak hoeft voor de rechter gebracht te worden. In sommige gevallen kan een strafafdoening door het openbaar ministerie voldoende zijn. Een geldboete is een onwenselijke straf in huiselijk geweld zaken. Het drukt veelal op het gezinsbudget. Ook een kale werkstraf biedt geen oplossing voor de veelal aanwezige onderliggende problematiek. Deze beide strafmodaliteiten moeten in beginsel worden vermeden bij de afdoening van huiselijk geweldzaken. Zaken die voor een voorwaardelijk sepot in aanmerking komen, zijn zaken waarin sprake is van het ontbreken van letsel, dan wel heel licht letsel, het ontbreken van een dreiging, een eerste incident en/of een berouwvolle dader met een hulpvraag. De inkleding van de bijzondere voorwaarden dient te worden afgestemd met de reclassering.    

####Dagvaarding

Treedt in werking per 01-03-2015 

Overtreden huisverbod (art. 11 Wet tijdelijk huisverbod) of gedragsaanwijzing (art.184a Sr) 

| first offender  | (1x) recidive  |
|:---|:---|
| GS 2 wkn  | GS 4 wkn  |

Bedreiging (artikel 285 Sr) 

|--- |  *first offender*   |  *(1x) recidive**   |
|:---|:---|:---|
| Alleen verbaal (al dan niet met gebaren)  | Eis TS 20 uur + 2 wkn vw (met bijz voorw)  | Eis TS 28 uur + GS 3 wkn vw (met bijz voorw)  Bij taakstrafverbod: GS 6 wkn waarvan 3 wkn vw (met bijz voorw)  |
| met wapen  | Eis TS 60 uur + GS 4 wkn vw (met bijz voorw)  | Eis TS 90 uur + GS 6 wkn vw (met bijz voorw)  Bij taakstrafverbod: GS 2 mnd waarvan 1 mnd vw (met bijz voorw)  |
|  *Bijzonderheden:*   *Let op het taakstrafverbod van art. 22b Sr.  Strafverzwarend onder andere:  Ernst van de bedreiging(en), bijv. stekende bewegingen, richten (nep)vuurwapen  Herhaald slachtofferschap of stelselmatig  Meermalen recidive (maatwerk)  |

Stalking (artikel 285b Sr) 

| first offender  | (1x) recidive  |
|:---|:---|
| Eis TS 100 uur + GS 1 mnd vw (met bijz voorw)  | GS vanaf 4 mnd deels vw (met bijz voorw)  |
|  *Bijzonderheden:*   Denk m.n. hier aan een algeheel straat- en contactverbod met eventueel electronisch toezicht als bijzondere voorwaarde of als vrijheidsbeperkende maatregel. Bij vrees voor herhaling kan de dadelijke uitvoerbaarheid van de bijzondere voorwaarden of vrijheidsbeperkende maatregel worden gevraagd.  Strafverzwarend onder andere:  Duur van de periode en aard van de stalking.  Omgeving (werk, vrienden, familie) van het slachtoffer wordt ook betrokken bij stalkingsactiviteiten.  Stalking gaat nog steeds door. Vraag dit vlak voor de zitting na bij de politie of bij het slachtoffer.  |

Mishandeling (artikel 300/304 Sr) 

|--- |--- |  *first offender*   |  *1x recidive* (los van TUL)*   |
|:---|:---|:---|:---|
|  *Geen letsel, wel pijn*   | Een of meerdere klappen/schoppen  | Eis TS 40 uur deels vw (met bijz voorw)  | Eis TS 60 uur + GS 2 wkn vw (met bijz voorw)  |
| Slag/stootwapen, kopstoot of gegooid voorwerp  | Eis TS 60 uur + GS 2 wk vw (met bijz voorw)  | Eis TS 90 uur + GS 3 wkn vw (met bijz voorw)  |
| Steekwapen, of een als zodanig aan te merken voorwerp  | Eis TS 80 uur + GS 4 wkn vw (met bijz voorw)  | Eis TS 120 uur + GS 6 wkn vw (met bijz voorw)  |
|  *Licht letsel*   | Een of meerdere klappen/schoppen  | Eis TS 60 uur + GS 2 wkn vw (met bijz voorw)  | Eis TS 90 uur + GS 3 wkn vw (met bijz voorw)  |
| Slag/stootwapen, kopstoot of gegooid voorwerp  | Eis TS 80 uur + GS 4 wkn vw (met bijz voorw)  | Eis TS 120 uur + GS 5 wkn vw (met bijz voorw)  |
| Steekwapen, of een als zodanig aan te merken voorwerp  | Eis TS 100 uur + GS 6 wkn vw (met bijz voorw)  | GS 3 mnd (evt. deels vw)  |
|  *Zwaarder letsel*   | Een of meerdere klappen/schoppen  | Eis TS 80 uur + GS 2 wkn vw (met bijz voorw)  | GS 4 mnd (evt. deels vw)  |
| Slag/stootwapen, kopstoot of gegooid voorwerp  | Eis TS 100 uur + GS 6 wkn vw (met bijz voorw)  | GS 6 mnd (evt. deels vw)  |
| Steekwapen, of een als zodanig aan te merken voorwerp  | maatwerk  | maatwerk  |
|  *Bijzonderheden:*   *Let op het taakstrafverbod van art. 22b Sr.  Strafverzwarend onder andere:  Meermalen mishandeling in één telastelegging al dan niet over langere periode  Meermalen recidive (maatwerk)  Strafverminderend onder andere:  Actief hulp gezocht of aanvaard  |

(poging) zware mishandeling (artikel 302/45 en 302 Sr) 

| Poging art. 302/45 Sr  | First offender  | (1x) recidive  |
|:---|:---|:---|
|  *Geen wapen*   geen letsel  | Eis TS 100 uur deels vw (met bijz voorw)*  | Eis TS 150 uur + GS 5 wkn vw (met bijz voorw)*  |
| licht letsel  | GS 10 wkn deels vw (met bijz voorw)  | GS 11 wkn waarvan 5 wkn vw (met bijz voorw)  |
| zwaarder letsel  | GS 12 wkn deels vw (met bijz voorw)  | GS 4 mnd (evt. deels vw)  |
|  *Slag/stootwapen of kopstoot*   geen letsel  | Eis TS 150 uur deels vw (met bijz voorw)*  | GS 16 wkn  |
| licht letsel  | GS 12 wkn deels vw (met bijz voorw)  | GS 4 mnd  |
| zwaarder letsel  | GS 4 mnd deels vw (met bijz voorw)  | GS 6 mnd  |
|  *Steekwapen, of een als zodanig aan te merken voorwerp*   geen letsel  | GS 14 wkn deels vw (met bijz voorw)  | GS 4 mnd  |
| licht letsel  | GS 16 wkn deels vw (met bijz voorw)  | GS 5 mnd  |
| zwaarder letsel  | Maatwerk  (GS vanaf 4 mnd)  | Maatwerk  (GS vanaf 6 mnd)  |
|  *Voltooid art. 302 Sr*   |  *First offender*   |  *(1x) recidive*   |
|  *Zonder wapen*   | GS 4 mnd ov  | Maatwerk  |
|  *Schoppen/trappen/ kopsto(o)t(en)*   | GS 8 mnd deels vw (met bijz voorw)  | Maatwerk  |
|  *Met wapen*   | GS 12 mnd deels vw (met bijz voorw)  | Maatwerk  |
|  *Bijzonderheden:*   Transactie of strafbeschikking is niet mogelijk, dus dagvaarden.  *Contra-indicatie kale taakstraf is aanwezig indien dit feit een ernstige inbreuk op de lichamelijke integriteit van het slachtoffer ten gevolge heeft gehad of bij recidive (art. 22b Sr).  Strafverzwarend onder andere:  Meermalen recidive (maatwerk)  Strafverminderend onder andere:  Actief hulp gezocht of aanvaard  |

Vernieling (art. 350/353 Sr) 

|--- |  *first offender*   |  *1x recidive* (los van TUL)*   |
|:---|:---|:---|
| Schade tot 1.000 euro  | Eis TS 24 uur deels vw (met bijz voorw)  | Eis TS 36 uur + GS 2 wkn vw (met bijz voorw)  |
| Schade tussen 1.000 en 3.000 euro  | Eis TS 48 uur deels vw (met bijz voorw)  | Eis TS 70 uur + GS 3 wkn vw (met bijz voorw)  |
| Schade vanaf 3.000 euro  | Eis TS vanaf 60 uur + GS 4 wkn vw (met bijz voorw)  | Eis vanaf TS 90 uur + GS 6 wkn vw (met bijz voorw)  |
|  *Bijzonderheden:*   *Let op het taakstrafverbod van art. 22b Sr  Strafverzwarend onder andere:  Meermalen vernieling in één telastelegging al dan niet over langere periode  Meermalen recidive (maatwerk)  Strafverminderend onder andere:  Actief hulp gezocht of aanvaard  |

####Legenda

Treedt in werking per 01-03-2015 

*Afkortingen*  GS = gevangenisstraf TS = taakstraf wkn = weken mnd = maanden vw = voorwaardelijk bijz voorw = bijzondere voorwaarden TUL = tenuitvoerlegging eerdere voorwaardelijke veroordeling Voor een toelichting op de onderstreepte begrippen zie de Aanwijzing kader voor strafvordering en OM-afdoeningen.     

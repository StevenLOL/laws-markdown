<meta http-equiv='Content-Type' content='text/html; charset=utf-8' />

##Richtlijn voor strafvordering verkeersongevallen

####Achtergrond

Per 1 januari 2014 is een geactualiseerde versie van de richtlijn in werking getreden. Hierin zijn de bedragen geïndexeerd met 2,8% waarbij de tarieven conform de [Aanwijzing Kader voor Strafvordering](../../../../../../beleidsregel/aanwijzing/kader/voor/strafvordering/BWBR0034604/README.md) zijn afgerond.    

####Beschrijving

Het Openbaar Ministerie gaat in principe over tot vervolging als een proces-verbaal is opgemaakt met inachtneming van de [Aanwijzing verkeersongevallen](../../../../../../beleidsregel/aanwijzing/verkeersongevallen/BWBR0032944/README.md) Omdat de omvang van de schade en het eventuele letsel in het algemeen niet worden bepaald door de mate van strafwaardig gedrag, is het uitgangspunt voor het strafvorderingsbeleid dat onderscheid wordt gemaakt tussen twee soorten verkeersongevallen, zoals hierna beschreven.    

####Transactiebedragen/geldboete strafbeschikking / eisen ter zitting

### 1  

####Verkeersongevallen waarbij een norm van het [RVV 1990](../../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md) of de [Regeling voertuigen](../../../../../../ministeriele-regeling/regeling/voertuigen/BWBR0025798/README.md) is geschonden of [artikel 5 WVW 1994](../../../../../../wet/wegenverkeerswet/1994/BWBR0006622/README.md) is overtreden en waarbij de verdachte een proces-verbaalwaardig gedrag heeft tentoongespreid.

Uitgangspunt bij deze verkeersongevallen is dat er geen aanleiding is om in het algemeen in de straftoemeting te differentiëren naar gepleegde overtreding en/of veroorzaakt gevolg. Het door verdachte veroorzaakt gevolg wordt immers vaak bepaald door de kwetsbaarheid van het slachtoffer, de keuze van het voertuig of de degelijkheid van het betreffende voertuig. Omdat de strafrechtelijke reactie in deze categorie verkeersongevallen slechts een algemeen corrigerend karakter heeft, is gekozen voor een enkel tarief. Dit tarief is vanwege het feit dat het gedrag van de verdachte daadwerkelijk een verkeersongeval tot gevolg heeft gehad hoger dan de meeste tarieven die gelden voor de in het [RVV 1990](../../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md) opgenomen bepalingen, die veelal bij een verkeersongeval worden overtreden.  *Verkeersongevallen waarbij een norm van het RVV 1990 of de Regeling voertuigen is geschonden, dan wel artikel 5 van de WVW 1994 is overtreden en waarbij de verdachte proces-verbaalwaardig gedrag heeft tentoongespreid.*   

| Categorie verdachte  | Transactie/Strafbeschikking  | Eis ter zitting<sup>1</sup>   |
|:---|:---|:---|
| Ruiters, voetgangers die zich op wielen voortbewegen (step, skates e.d.), fietsers of bestuurders van gehandicaptenvoertuigen met motor  | € 130  | € 150  |
| Brom- en snorfietsers  | € 210  | € 250  |
| Bestuurder motorvoertuig op twee of meer wielen  | € 450  | € 540  |
| Bestuurder motorvoertuig op twee of meer wielen, waarbij n.a.v. een verkeersongeval sprake is van:  a. een dodelijk slachtoffer en/of  b. ernstig letsel en/of  c. recidive van een ernstige verkeersovertreding  | Geen  | Geldboete tussen € 700 en € 1400 en 1 tot 3 maanden OBM onvoorwaardelijk  |

<sup>1</sup> Indien sprake is van verzet na het uitvaardigingen van een strafbeschikking wordt slechts een hogere boete geëist indien sprake is van de situatie zoals omschreven in [punt 7.1 van de Aanwijzing OM-afdoening](../../../../../../beleidsregel/aanwijzing/om-afdoening/BWBR0033342/README.md).   
### 2  

####Verkeersongevallen waarbij sprake is van een zodanige mate van schuld en gevolg dat een vervolging terzake van [art. 6 WVW 1994](../../../../../../wet/wegenverkeerswet/1994/BWBR0006622/README.md) is geïndiceerd.

Onderstaand overzicht is richtinggevend, maar niet uitputtend. <sup> 1 Wanneer een taakstraf wordt geëist, geldt daarbij het volgende uitgangspunt: 1 dag gevangenisstraf staat in verhouding tot 2 uur taakstraf met een maximum van 240 uur (taakstrafgrens). </sup>   

| Gevolgen slachtoffer  | Alcoholgebruik strafverzwarende omstandigheid<sup>1</sup>   | Wegpiraterij/roekeloos rijden  | Grove verkeersfout  | Aanmerkelijke verkeersfout  |--- |--- | Eis ter zitting  | Eis ter zitting  | Eis ter zitting  |
|:---|:---|:---|:---|:---|:---|:---|:---|:---|:---|
| Lichamelijk letsel,  tijdelijke ziekte  | Geen alcohol  | 2 mnd. gev.  1 jr. OBM  | 3 wk. gev.  6 mnd. OBM  | € 1200  3 mnd OBM  |
| Zwaar lichamelijk letsel  | Geen alcohol  | 4 mnd. gev.  2 jr. OBM  | 2 mnd. gev.  1 jr. OBM  | 3 wk. gev.  6 mnd. OBM  |
| Dood  | Geen alcohol  | 1 jr. gev.  3 jr. OBM  | 6 mnd. gev.  2 jr. OBM  | 2 mnd. gev.  1 jr. OBM  |
| Lichamelijk letsel,  tijdelijke ziekte  | Alcohol ≤ 570 Ugl/1,3‰  | 6 mnd gev.  2 jr. OBM  | 2 mnd. gev.  18 mnd. OBM  | 3 wk. gev.  9 mnd. OBM  |
| Zwaar lichamelijk letsel  | Alcohol ≤ 570 Ugl/1,3‰  | 1 jr. gev.  3 jr. OBM  | 6 mnd. gev.  2 jr. OBM  | 2 mnd gev.  18 mnd. OBM  |
| Dood  | Alcohol ≤ 570 Ugl/1,3‰  | 3 jr gev.  4 jr. OBM  | 18 mnd. gev.  3 jr. OBM  | 6 mnd. gev.  2 jr. OBM  |
| Lichamelijk letsel,  tijdelijke ziekte  | Alcohol > 570 Ugl/1,3‰ en/of strafverzwarende omstandigheid  | 9 mnd. gev.  3 jr. OBM  | 3 mnd. gev.  2 jr. OBM  | 1 mnd. gev.  18 mnd. OBM  |
| Zwaar lichamelijk letsel  | Alcohol > 570Ugl/1,3‰  En/of strafverzwarende omstandigheid  | 2 jr gev.  4 jr. OBM  | 9 mnd. gev.  3 jr. OBM  | 3 mnd. gev.  2 jr. OBM  |
| Dood  | Alcohol > 570 Ugl/1,3‰ en/of strafverzwarende omstandigheid  | 4 jr. gev.  5 jr OBM  | 2 jr. gev.  4 jr. OBM  | 9 mnd. gev.  3 jr. OBM  |

<sup>1</sup> De eisen bij strafverzwarende omstandigheden zijn in dit overzicht vergelijkbaar met een alcoholgehalte van > 570 Ugl/1,3‰ geformuleerd. In een situatie waarin zowel van dit alcoholgehalte als andere strafverzwarende omstandigheden sprake is, dient de eis te worden verzwaard.    

####Overgangsrecht

Deze richtlijn voor strafvordering geldt voor alle strafbare feiten gepleegd na de datum van inwerkingtreding.     

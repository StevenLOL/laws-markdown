<meta http-equiv='Content-Type' content='text/html; charset=utf-8' />

##Richtlijn voor strafvordering straatroof

####Beschrijving

Deze richtlijn ziet op diefstal met geweld of afpersing gepleegd op de openbare weg,    

####Basiscasus/delict

Beroving burgerslachtoffer (van geld, telefoon, scooter e.d.) door een first offender, alleen gepleegd zonder gebruik of vertoon van wapen. Hierin is verdisconteerd een basis van licht geweld (duwen, losrukken of wegrukken, versperren van de weg) en/of mondelinge bedreiging.  

| Basiscasus/delict  | Uitgangspunt  |
|:---|:---|
| --- | 6 maanden gevangenisstraf  |
| Fysiek geweld, pijn of licht letsel  | 9 maanden gevangenisstraf  |
| Steekwapen of (imitatie)vuurwapen getoond/gedreigd, geen letsel  OF  Zwaar fysiek geweld  | 15 maanden gevangenisstraf  (het wapenbezit apart ten laste leggen!)  |

####Bijzonderheden

|
|
| Strafverzwarend onder andere:   | Strafverminderend onder andere:  |
| Medeplegen   | Poging (- een derde)  |
| Georganiseerd verband   | Medeplichtigheid (- een derde)  |
| Omvang schade en/of buit  | --- |
| Gebruik steek/schietwapen  | --- |
| Kwetsbaar slachtoffer  | --- |
| Zwaar(der) lichamelijk letsel / ernstige mishandeling  | --- |
| Hulpeloos achterlaten slachtoffer  | --- |
| Recidive*  | --- |

**Toelichting.*  

####Recidive

Bij recidive wordt de straf met 50% verhoogd. Bij meermalen recidive met 75% en bij veelplegers, zeer actieve veelplegers en stelselmatige daders met 100%, tenzij de maatregel plaatsing in een inrichting voor stelselmatige daders (ISD) wordt gevorderd.    

####Minderjarigen.

Voor minderjarigen is de passage over minderjarigen in de richtlijn overvallen op woningen en bedrijven van overeenkomstige toepassing.    

####Overgangsrecht

Deze richtlijn voor strafvordering geldt voor alle strafbare feiten gepleegd na de datum van inwerkingtreding.     

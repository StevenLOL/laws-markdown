<meta http-equiv='Content-Type' content='text/html; charset=utf-8' />

##Richtlijn voor strafvordering straatroof

####Beschrijving

Treedt in werking per 01-03-2015 

Deze richtlijn ziet op diefstal met geweld of afpersing gepleegd op de openbare weg.    

####Basiscasus/delict

Treedt in werking per 01-03-2015 

Beroving burgerslachtoffer (van geld, telefoon, scooter e.d.) door een first offender, alleen gepleegd zonder gebruik of vertoon van wapen. Hierin is verdisconteerd een basis van licht geweld (duwen, losrukken of wegrukken, versperren van de weg) en/of mondelinge bedreiging.  

|--- | Uitgangspunt  |
|:---|:---|
| Basiscasus/delict  | 6 maanden gevangenisstraf  |
| Fysiek geweld, pijn of licht letsel  | 9 maanden gevangenisstraf  |
| Steekwapen of (imitatie)vuurwapen getoond/gedreigd, geen letsel  OF  Zwaar fysiek geweld  | 15 maanden gevangenisstraf  (het wapenbezit apart ten laste leggen!)  |
|  *Bijzonderheden*   Strafverzwarend onder andere:   *Medeplegen* of georganiseerd verband  Omvang schade en/of buit  Gebruik steek/vuurwapen  Bepaalde (evt. bewust uitgekozen) slachtoffers (zoals toeristen, invaliden, bejaarden of kinderen)   *Zwaar(der) letsel* / ernstige mishandeling  Hulpeloos achterlaten slachtoffer   *Recidive*: check of er sprake is van een *(zeer actieve) veelpleger of stelselmatige dader*    *Ernstige recidive* (met ernstige inbreuk op de lichamelijke integriteit van het slachtoffer)  Strafverminderend onder andere:  Poging en medeplichtigheid (- een derde)  |

Voor een toelichting op de onderstreepte begrippen zie de Aanwijzing kader voor strafvordering en OM-afdoeningen.     

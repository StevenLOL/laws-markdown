<meta http-equiv='Content-Type' content='text/html; charset=utf-8' />

##Richtlijn voor strafvordering inbraak/insluiping in woning

####Beschrijving

Treedt in werking per 01-03-2015 

Woninginbraken zijn gekwalificeerd als high impact crime. Bij een woninginbraak is de aantasting van de persoonlijke levenssfeer zodanig dat dagvaarden en het vorderen van een gevangenisstraf geïndiceerd is.    

####Basiscasus/delict

Treedt in werking per 01-03-2015 

Inbraak respectievelijk insluiping in een woning gepleegd door één persoon met beperkte recidive.  

| Basiscasus/delict  | Uitgangspunt (naast schadevergoeding)  |
|:---|:---|
| Inbraak woning of bewoond verblijf  | 6 maanden gevangenisstraf  |
| Insluiping woning of bewoond verblijf  | 5 maanden gevangenisstraf  |
|  *Bijzonderheden*   Verdachte in beginsel voorgeleiden, het instrument van justitiële voorwaarden gericht inzetten en wanneer aangewezen elektronisch toezicht vorderen bij schorsing voorlopige hechtenis en vorderen bijzondere voorwaarden.  Strafverzwarend onder andere:   *Medeplegen*   Georganiseerd verband/professioneel (slotentrekkers, bivakmutsen)   *Bewoner(s) in de woning aanwezig*   Omvang schade (braakschade + (beoogde) waarde gestolene)  Onvervangbare goederen niet retour (bijv. dierbare sieraden of kunstwerken)  Kwetsbare slachtoffers (bijv. bij insluiping in een ziekenhuis of bejaardentehuis e.d.)   *Meermalen recidive:* check of er sprake is van een *(zeer actieve) veelpleger of stelselmatige dader*   Strafverminderend onder andere:  First offender (- 2 maanden)  Poging en medeplichtigheid (- een derde) en voorbereiding (- de helft)  |

####Legenda

Treedt in werking per 01-03-2015 

####Bewoner(s) in de woning aanwezig

Treedt in werking per 01-03-2015 

Woninginbraken vallen onder high impact crime. Een inbraak in een woning maakt een grote inbreuk op de privacy van mensen. Het vergroot de kans op confrontatie met de inbrekers en escalatie. Het gevoel van veiligheid wordt nog meer aangetast als de bewoners thuis zijn tijdens een inbraak, dat is meer bedreigend en heeft meer impact en dient daarom van invloed te zijn op de sanctie. Voor een toelichting op de andere onderstreepte begrippen zie de Aanwijzing kader voor strafvordering en OM-afdoeningen.      

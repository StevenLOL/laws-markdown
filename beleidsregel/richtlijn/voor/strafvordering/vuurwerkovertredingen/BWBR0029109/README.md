<meta http-equiv='Content-Type' content='text/html; charset=utf-8' />

##Richtlijn voor strafvordering vuurwerkovertredingen

####Achtergrond

De boetebedragen in deze richtlijn zijn geïndexeerd met 15 procent conform de door de minister voorgestelde verhoging per 1 januari 2011, waarbij de bedragen conform het Kader voor strafvordering zijn afgerond. Voor het overige is de tekst van deze richtlijn gelijk aan de versie met registratienummer 2009R009.    

####Beschrijving

Alle genoemde bedragen zijn transactiebedragen. Ter zitting kunnen deze bedragen worden verhoogd met 20%. De genoemde bedragen gelden voor first offenders. Uitgangspunt zijn basisbedragen voor misdrijven. Deze bedragen dienen als volgt te worden afgerond:  

| --- | --- | --- |
|:---|:---|:---|
| € 0 t/m € 100  | afronden op  | € 5  |
| € 101 t/m € 500  | ‘’  | € 10  |
| € 501 t/m € 1.000  | ‘’  | € 50  |
| € 1.001 t/m € 5.000  | ‘’  | € 100  |
| € 5.001 en hoger  | ‘’  | € 500  |

De strafvorderingsrichtlijn geldt niet voor grote zaken, waarbij de delicten zijn te beschouwen als zware milieucriminaliteit. Dergelijke zaken dienen apart te worden beoordeeld. Bij een aantal delicten is reeds in de strafmaat onderscheid gemaakt op basis van bepaalde beoordelingsfactoren, zoals de hoeveelheid vuurwerk, de leeftijd van de koper en het onderscheid tussen toegestaan en verboden consumentenvuurwerk. Op basis van algemene beoordelingsfactoren kunnen de bedragen worden verhoogd . De algemene beoordelingsfactoren zijn: <sup> 1  Deze systematiek is ontleend aan Bos-Polaris. Bos-Polaris Milieu is echter nog niet gebruiksklaar. De richtlijn voor strafvordering vuurwerk zal tzt worden opgenomen in Bos-Polaris Milieu.  </sup> 

–  *Recidive:*  De genoemde bedragen hebben betrekking op first offenders. Bij recidive wordt een verhogingspercentage toegepast van *50%.* <sup> 2  Recidive geldt niet alleen voor vuurwerkdelicten.  </sup>  

–  *Economisch gewin:*  Als aantoonbaar is dat het delict is gepleegd met het oog op het behalen van economisch voordeel, wordt een verhogingspercentage toegepast van *25%*. Deze verhoging blijft achterwege, indien het verkregen wederrechtelijk voordeel op enigerlei wijze wordt of is ontnomen. <sup> 3  Dit onderscheid is bijvoorbeeld van belang bij handel in verboden vuurwerk. De persoon die voor eigen gebruik en voor een enkele vriend of familielid verboden consumentenvuurwerk koopt, verdient een andere straf dan degene die met winstoogmerk verboden vuurwerk verhandelt.  </sup>  

–  *Gevaarzetting:*  Als sprake is van duidelijke gevaarzetting door het plegen van het delict, wordt een verhogingspercentage van *25%* toegepast.  

–  *Misdrijf / overtreding:*  De genoemde bedragen gelden voor misdrijven (opzet, voorwaardelijke opzet). Voor overtredingen (niet opzettelijk) wordt een verlagingspercentage van *25%* toegepast.      

####Taakstraffen

Ten aanzien van natuurlijke personen kan in plaats van een geldboete of een vrijheidsstraf een taakstraf als transactie worden aangeboden, of worden geëist ter zitting. Niet alle vuurwerkdelicten komen in aanmerking voor een afdoening middels een taakstraf. Voor een taakstraf komen in beginsel niet in aanmerking: 

– Verdachten die reeds meer dan één keer een taakstraf hebben aangeboden of opgelegd gekregen;  

– Verdachten die weigeren de door hen aangerichte schade te vergoeden of mee te werken aan schadebemiddeling;  

– Verdachten die vanwege een psychische of psychiatrische problematiek niet in staat zijn de taakstraf naar behoren te verrichten;  

– Verdachten die niet instemmen met een taakstraf.   Voorts kan als contra-indicatie gelden dat de verdachte nog andere strafzaken open heeft staan. Verdachten van het voorhanden hebben of afleveren van verboden consumentenvuurwerk komen alleen in aanmerking voor een taakstraf indien het verkregen wederrechtelijk verkregen economisch voordeel op enigerlei wijze wordt of is ontnomen. Transactievoorstellen vanaf € 550,– kunnen worden omgezet in een taakstraf-voorstel. Elke € 29,– staat gelijk aan twee uren taakstraf. Voor de eis ter zitting gelden dezelfde bedragen. Voor vrijheidsstraffen geldt dat één dag gevangenisstraf gelijk wordt gesteld met twee uren taakstraf. Feiten waarvoor meer dan vier maanden gevangenisstraf wordt geëist, komen niet in aanmerking voor bestraffing middels een taakstraf.    

####Verbeurdverklaring en onttrekking aan het verkeer

Bij overtredingen met betrekking tot vuurwerk dat aan de gestelde producteisen voldoet, zoals het in te grote hoeveelheden voorhanden of opgeslagen hebben ervan, kan verbeurdverklaring (VV) van inbeslaggenomen vuurwerk worden gevorderd. Gelet op de kosten en administratieve lasten die uit inbeslagneming met het oog op verbeurdverklaring voortvloeien, verdient het echter vaak de voorkeur om, voor zover dit redelijkerwijs mogelijk is, het niet zo ver te laten komen door op andere wijze een einde te maken aan de overtreding of herhaling te voorkomen. Daarom is hieronder ten aanzien van diverse overtredingen bij de eis aangegeven: eventueel verbeurdverklaring. Hetzelfde geldt ten aanzien van overtreding van aanduidings-, verpakkings- of etiketteringsvoorschriften met betrekking tot overigens toegestaan vuurwerk. Bij overtredingen met betrekking tot vuurwerk dat niet aan de gestelde producteisen voldoet, behoort onttrekking aan het verkeer (OAHV) van het inbeslaggenomen vuurwerk te worden gevorderd. Zie ook Handhavingsdocument Vuurwerk 2005, hoofdstuk 7, onder f.    

####Ontneming van wederrechtelijk verkregen voordeel

In gevallen waarin aantoonbaar sprake is van wederrechtelijk verkregen voordeel, behoort dit zoveel mogelijk te worden ontnomen door het treffen van een schikking, dan wel een vordering ter zitting. Bij de eis is dit element niet apart vermeld.    

####Schema’s richtlijn vuurwerk

####Invoer, uitvoer en doorvoer

| Artikel  | Delict  | Eis  |
|:---|:---|:---|
|  [1.2.2 Vwb](../../../../../../AMvB/vuurwerkbesluit/BWBR0013360/README.md)   | Vuurwerk binnen het grondgebied van Nederland brengen dat niet voldoet aan de gestelde eisen en regels:  | --- |
| --- | Onjuiste/geen classificatie  | € 4,– per kg; minimaal € 3400,– + OAHV  |
| --- | Onjuiste/geen aanduiding bestemming, productiejaar of artikelnummer ([1.3.1 Vwb](../../../../../../AMvB/vuurwerkbesluit/BWBR0013360/README.md))  | € 3,– per kg; minimaal € 1700,– + OAHV  |
| --- | Niet voldoen aan producteisen  | Zie lijst I t/m IV: voorhanden hebben verboden consumentenvuurwerk + OAHV  |
|  [1.3.2 Vwb](../../../../../../AMvB/vuurwerkbesluit/BWBR0013360/README.md)   | Niet (juist) melden van invoer/uitvoer:  | --- |
| --- | Partij minder dan 20.000 kg  | € 3400,–  |
| --- | Partij 20.000–50.000 kg  | € 6500,–  |
| --- | Partij meer dan 50.000 kg  | € 10.000,–  |
|  [1.4.2 Vwb](../../../../../../AMvB/vuurwerkbesluit/BWBR0013360/README.md)   | Niet (juist) registreren van ingevoerd vuurwerk  | € 6500,–  |

####Vervoer

| Artikel  | Delict  | Eis  |
|:---|:---|:---|
|  [1.2.5 Vwb](../../../../../../AMvB/vuurwerkbesluit/BWBR0013360/README.md)   | Niet ononderbroken laden/lossen of het laten staan/liggen van een met vuurwerk geladen voertuig   | minimaal € 3400,–. <sup>1</sup>  |

<sup>1</sup> Er zijn grote verschillen mogelijk: een detailhandelaar kan tijdens de verkoopdagen een paar honderd kg vuurwerk in een bestelbusje laten liggen vlakbij het verkooppunt, maar een groothandelaar kan een complete trailer met vele tonnen vuurwerk laten staan.    

####Voorhanden hebben

| Artikel  | Delict  | Eis  |
|:---|:---|:---|
|  [1.2.4 Vwb](../../../../../../AMvB/vuurwerkbesluit/BWBR0013360/README.md)   | Voorhanden hebben van vuurwerk buiten een inrichting  | --- |
| --- | minder dan 10 kg  | € 100,– + VV  |
| --- | 10–50 kg  | € 410,– + VV  |
| --- | 51–100 kg  | € 700,– + VV  |
| --- | meer dan 100 kg  | € 1400,– + VV  |
|  [1.2.2 Vwb](../../../../../../AMvB/vuurwerkbesluit/BWBR0013360/README.md)   | Voorhanden hebben van vuurwerk dat niet voldoet aan de producteisen:  | --- |
| consumentenvuurwerk  | Zie lijst I t/m IV voorhanden hebben van verboden consumentenvuurwerk + OAHV  |
| theatervuurwerk  | € 1700,– + OAHV  |
| professioneel vuurwerk, niet zijnde theatervuurwerk  | € 3400,– + OAHV  |
|  [1.2.2 Vwb](../../../../../../AMvB/vuurwerkbesluit/BWBR0013360/README.md)   | Voorhanden hebben van vuurwerk dat niet voldoet aan de eisen t.a.v. classificatie, verpakking, etikettering of aanduiding <sup>1</sup>:  | --- |
| --- | consumentenvuurwerk dat voldoet aan de producteisen  | € 170,– + boven 100 kg: € 4,– per kg + evt. VV  |
| --- | consumentenvuurwerk dat niet voldoet aan de producteisen  | Zie lijst I t/m IV voorhanden hebben van verboden consumentenvuurwerk + OAHV  |
| --- | theatervuurwerk  | € 170,– + boven 100 kg: € 4,– per kg + evt. VV  |
| --- | professioneel vuurwerk, niet zijnde theatervuurwerk   | € 1700,– + boven 100 kg: € 6,– per kg, met een maximum van € 13.500,– + OAHV  |

<sup>1</sup> De aanduiding ‘geschikt voor particulier gebruik’ mag alleen voorkomen op vuurwerk dat voldoet aan de eisen aan consumentenvuurwerk (Rnev).    

####Opslag

| Artikel  | Delict  | Eis  |
|:---|:---|:---|
| [2.2.4 Vwb](../../../../../../AMvB/vuurwerkbesluit/BWBR0013360/README.md) /   [8.40 Wm](../../../../../../wet/wet/milieubeheer/BWBR0003245/README.md)   | Inrichting voor de opslag van ten hoogste 1000 kg consumentenvuurwerk niet melden aan bevoegd gezag:  | --- |
| Uitsluitend toegestaan consumentenvuurwerk  | € 1700,– + evt. VV  |
| Consumentenvuurwerk dat niet voldoet aan de producteisen  | Zie lijst I t/m IV voorhanden hebben van verboden consumentenvuurwerk + OAHV  |
| [8.1 Wm](../../../../../../wet/wet/milieubeheer/BWBR0003245/README.md) /   [1.2.2 Vwb](../../../../../../AMvB/vuurwerkbesluit/BWBR0013360/README.md)   | Inrichting voor de opslag van vuurwerk opgericht of in werking zonder vergunning:  | --- |
| Uitsluitend toegestaan consumentenvuurwerk  | € 2100,– + € 250,– per 100 kg boven de 1000 kg + evt. VV  |
| Consumentenvuurwerk dat niet voldoet aan de producteisen  | Zie lijst I t/m IV voorhanden hebben van verboden consumentenvuurwerk + OAHV  |
| Professioneel vuurwerk  | € 2600,– + € 250,– per 50 kg  |
| [1.2.2](../../../../../../AMvB/vuurwerkbesluit/BWBR0013360/README.md), [2.2.1](../../../../../../AMvB/vuurwerkbesluit/BWBR0013360/README.md), [2.2.2](../../../../../../AMvB/vuurwerkbesluit/BWBR0013360/README.md), [2.2.3](../../../../../../AMvB/vuurwerkbesluit/BWBR0013360/README.md), [3.2.1](../../../../../../AMvB/vuurwerkbesluit/BWBR0013360/README.md), [3.2.2 Vwb](../../../../../../AMvB/vuurwerkbesluit/BWBR0013360/README.md),  [8.1 Wm](../../../../../../wet/wet/milieubeheer/BWBR0003245/README.md),   [8.44 Wm](../../../../../../wet/wet/milieubeheer/BWBR0003245/README.md)   | Inrichting voor de opslag van vuurwerk in werking in strijd met voorschriften uit besluit, nadere eisen of vergunning:  | --- |
| Opslag van teveel toegestaan consumentenvuurwerk  | € 1200,– + € 250,– per 100 kg + evt. VV  |
| Opslag van teveel professioneel vuurwerk  | € 1700,– + €250,– per 50 kg + evt. VV  |
| Overtreding gedragvoorschriften, terwijl vuurwerk aanwezig is  | Minimaal € 850,– (afhankelijk van aard en omstandigheden) + evt. VV  |
| Overtreding constructie-eisen, terwijl vuurwerk aanwezig is  | Minimaal € 1700,– (afhankelijk van aard en omstandigheden) + evt. VV  |
| Overtreding constructie-eisen, zonder dat vuurwerk aanwezig is  | Minimaal € 850,– (afhankelijk van opslagcapaciteit)  |
| Overtreding voorschriften m.b.t. brandbeveiligingsinstallatie, terwijl vuurwerk aanwezig is  | Minimaal € 3400,– (afhankelijk van aard en omstandigheden) + evt. VV  |
| Overtreding voorschriften m.b.t. brandbeveiligingsinstallatie, zonder dat vuurwerk aanwezig is  | Minimaal € 850,– (afhankelijk van opslagcapaciteit)  |
| Overtreding veiligheidsafstanden  | Minimaal € 2600,– (afhankelijk van aard en omstandigheden) + evt. VV  |
| [1.3.1](../../../../../../AMvB/vuurwerkbesluit/BWBR0013360/README.md), [2.1.3](../../../../../../AMvB/vuurwerkbesluit/BWBR0013360/README.md),   [3.1.1 Vwb](../../../../../../AMvB/vuurwerkbesluit/BWBR0013360/README.md)   | Opslag van vuurwerk dat niet is voorzien van juiste classificatie of juiste aanduiding bestemming of juiste artikelnr of juiste productiejaar  | € 4,– per kg met een minimum van € 1700,– + OAHV  |
|  [1.4.2 Vwb](../../../../../../AMvB/vuurwerkbesluit/BWBR0013360/README.md)   | Niet (juist) registreren van voor handelsdoeleinden voorhanden vuurwerk  | € 6500,–  |
|  [1.4.3 Vwb](../../../../../../AMvB/vuurwerkbesluit/BWBR0013360/README.md)   | Niet voor B&W en brandweer beschikbaar hebben van gegevens over in de inrichting aanwezig vuurwerk  | € 1700,–  |
|  [3.2.3 Vwb](../../../../../../AMvB/vuurwerkbesluit/BWBR0013360/README.md)   | Geen financiële zekerheidstelling bij opslag professioneel vuurwerk  | € 3400,–  |

####Vervaardigen of bewerken

| Artikel  | Delict  | Eis  |
|:---|:---|:---|
|  [1.2.3 Vwb](../../../../../../AMvB/vuurwerkbesluit/BWBR0013360/README.md)   | Buiten een daartoe bestemde inrichting vervaardigen of bewerken van vuurwerk  | € 1700,– + € 2,20 per kg boven de 100 kg + evt. VV  |
| [8.1](../../../../../../wet/wet/milieubeheer/BWBR0003245/README.md), [18.18](../../../../../../wet/wet/milieubeheer/BWBR0003245/README.md), [3.2.1 Vwb](../../../../../../AMvB/vuurwerkbesluit/BWBR0013360/README.md)  | In een daartoe bestemde inrichting bewerken van professioneel vuurwerk zonder vergunning of in strijd met voorschriften uit besluit, nadere eisen of vergunningvoorschriften  | € 1700,– + € 2,20 per kg boven de 100 kg + evt. VV  |

####Verkoop, aanprijzen en afleveren

| Artikel  | Delict  | Eis  |
|:---|:---|:---|
| [1.2.2 Vwb](../../../../../../AMvB/vuurwerkbesluit/BWBR0013360/README.md),  [174](../../../../../../wet/wet/van/3/maart/1881/BWBR0001854/README.md), [175 Sr](../../../../../../wet/wet/van/3/maart/1881/BWBR0001854/README.md)  | Ter beschikking stellen van vuurwerk dat niet aan de eisen voldoet:  | --- |
| --- | Consumentenvuurwerk dat niet aan de producteisen voldoet  | Zie lijst I t/m IV voorhanden hebben van verboden consumentenvuurwerk + OAHV  |
| --- | Vuurwerk dat niet voldoet aan de eisen m.b.t. classificatie, aanduiding geschiktheid, artikelnr of productiejaar  | € 6,– per kg met een minimum van € 2000,– + OAHV  |
| [2.1.4](../../../../../../AMvB/vuurwerkbesluit/BWBR0013360/README.md), [1.2.6 Vwb](../../../../../../AMvB/vuurwerkbesluit/BWBR0013360/README.md)  | Vuurwerk dat niet aan de eisen voldoet aanprijzen als consumentenvuurwerk, of het aanprijzen van professioneel vuurwerk, wetende dat het in strijd met de bestemming wordt gebruikt  | € 2600,– + OAHV / VV  |
|  [1.4.1 Vwb](../../../../../../AMvB/vuurwerkbesluit/BWBR0013360/README.md)   | Niet (juist) melden van het ter beschikking stellen van professioneel vuurwerk of consumentenvuurwerk aan groothandel:  | --- |
| --- | Partij minder dan 20.000 kg  | € 3400,–  |
| --- | Partij 20.000 - 50.000 kg  | € 6500,–  |
| --- | Partij meer dan 50.000 kg  | € 10.000,–  |
|  [2.3.1 Vwb](../../../../../../AMvB/vuurwerkbesluit/BWBR0013360/README.md)   | Consumentenvuurwerk voor handelsdoeleinden ter beschikking stellen aan personen aan wie dat niet is toegestaan  | € 1700,– + VV  |
|  [3.3.1 Vwb](../../../../../../AMvB/vuurwerkbesluit/BWBR0013360/README.md)   | Professioneel vuurwerk ter beschikking stellen aan anderen dan toegestaan  | Zie lijst I t/m IV voorhanden hebben van verboden consumentenvuurwerk + OAHV  |
|  [2.3.2 Vwb](../../../../../../AMvB/vuurwerkbesluit/BWBR0013360/README.md)   | Consumentenvuurwerk aan particulieren ter beschikking stellen buiten toegestane verkoopdagen  | € 650,– + evt. VV  |
|  [2.3.5 Vwb](../../../../../../AMvB/vuurwerkbesluit/BWBR0013360/README.md)   | Consumentenvuurwerk ter beschikking stellen aan persoon jonger dan 16 jaar:  | --- |
| Persoon jonger dan 12 jaar  | € 1300,– + € 60,– voor elke volgende overtreding + evt. VV  |
| Persoon van 12 tot en met 15 jaar  | € 650,– + € 60,– voor elke volgende overtreding + evt. VV  |
|  [2.3.3 Vwb](../../../../../../AMvB/vuurwerkbesluit/BWBR0013360/README.md)   | Meer dan 10 kg consumentenvuurwerk ter beschikking stellen aan particulier  | € 650,– + € 60,– voor elke volgende overtreding + evt. VV  |
|  [2.3.4 Vwb](../../../../../../AMvB/vuurwerkbesluit/BWBR0013360/README.md)   | Verkoop vuurwerk niet vanuit een daartoe bestemde verkoopruimte  | € 650,– + € 60,– voor elke volgende overtreding + evt. VV  |

####Afsteken en tot ontbranding brengen

| Artikel  | Delict  | Eis <sup>1</sup>  |
|:---|:---|:---|
|  [2.3.6 Vwb](../../../../../../AMvB/vuurwerkbesluit/BWBR0013360/README.md)   | Afsteken consumentenvuurwerk buiten toegestane tijden  | € 100,– + VV  |
|  [1.2.7 Vwb](../../../../../../AMvB/vuurwerkbesluit/BWBR0013360/README.md)    [2 Wms](../../../../../../wet/wet/milieugevaarlijke/stoffen/BWBR0003892/README.md)   [173a](../../../../../../wet/wet/van/3/maart/1881/BWBR0001854/README.md) / [b Sr](../../../../../../wet/wet/van/3/maart/1881/BWBR0001854/README.md)    | Afsteken vuurwerk op een wijze die gevaar oplevert voor mens / milieu  | Afhankelijk van de omstandigheden + VV  |
|  [3.3.2 Vwb](../../../../../../AMvB/vuurwerkbesluit/BWBR0013360/README.md)   | Toepassen van professioneel vuurwerk zonder of i.s.m. toepassingsvergunning, ontbrandingstoestemming of melding  | € 2600,– + VV  |
|  [3.3.3 Vwb](../../../../../../AMvB/vuurwerkbesluit/BWBR0013360/README.md)   | Toepassingsvergunning zonder financiële zekerheidstelling   | € 1700,–  |
|  [3.3.6 Vwb](../../../../../../AMvB/vuurwerkbesluit/BWBR0013360/README.md)   | Niet bijhouden van een register met toepassers, evenementen, gebruikt professioneel vuurwerk  | € 3400,–  |

<sup>1</sup> Voor personen jonger dan 16 jaar geldt een eis van 50% van het tarief voor meerderjarigen.    

####Niet-toegestaan consumentenvuurwerk

### Lijst  I:  

* Strijkers, met inbegrip van hybride strijkers of vlinders met een wrijvingsontsteker, met een uitwendige diameter van 10 mm of minder.  

* Vlinders, niet voorzien van een wrijvingsontsteker, met een uitwendige diameter van 15 mm of minder.  

* Cilindrisch knalvuurwerk met lont (o.a. nitraatklappers en cilindrische kanonslagen), met een uitwendige diameter van 12 mm of minder. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

* Bermuda driehoeken (black boys, Bermuda triangles).  

* Niet-cilindrisch knalvuurwerk dat niet met name is genoemd op één van de overige lijsten (o.a. kubische kanonslagen, knalbonbons).  

* Chinese rollen van 10.000 shots of minder. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

* Hindoerollen van 3000 shots of minder.  

* Ratelbanden, strengen en nitraatbanden van 1000 shots of minder. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

* Bengaals vuur. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

* Fonteinen met een lengte van 200 mm of minder. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

* Grondtollen (buzzing bees). <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>    

|--- | Voorhanden hebben  | Afleveren  | Afleveren aan personen < 16 jaar  |
|:---|:---|:---|:---|
| 1–100 stuks  | € 140  | € 340  | € 500  |
| 101–300 stuks  | € 240  | € 500  | 12 dagen  |
| 301–15.00 stuks  | € 340  | 12 dagen  | 2 weken  |
| 1.501–2.500 stuks  | 12 dagen  | 2 weken  | 3 weken  |
| 2.501–5.000 stuks  | 2 weken  | 3 weken  | 5 weken  |
| 5.001–10.000 stuks  | 3 weken  | 5 weken  | 7 weken  |
| 10.001–25.000 stuks  | 5 weken  | 6 weken  | 10 weken  |
| 25.001–50.000 stuks  | 6 weken  | 10 weken  | 15 weken  |
| 50.001–100.000 stuks  | 10 weken  | 15 weken  | 20 weken  |
| > 100.000 stuks  | 15 weken of meer  | 20 weken of meer  | 25 weken of meer  |

### Lijst  II:  

○ Strijkers, met inbegrip van hybride strijkers en vlinders met een wrijvingsontsteker, met een uitwendige diameter tussen 10 mm en 20 mm).  

○ Vlinders, niet voorzien van een wrijvingsontsteker, met een uitwendige diameter tussen 15 mm en 25 mm.  

○ Cilindrisch knalvuurwerk met lont (o.a. nitraatklappers en kanonslagen), met een uitwendige diameter tussen 12 mm en 20 mm.  

○ Chinese rollen van meer dan 10. 000 shots, maar minder dan 300.000 shots  

○ Hindoerollen van meer dan 3000 shots, maar minder dan 250.000 shots.  

○ Ratelbanden, strengen en nitraatbanden van meer dan 1000 shots.  

○ Gebuisd lont, niet voorzien van knaleffecten, waarbij 1 meter geldt als 1 stuk.  

○ Vuurpijlen, niet zijnde signaalraketten (lawinepijlen). <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

○ Fonteinen met een hoogte van meer dan 200 mm.  

○ Flowerbeds met een brutogewicht van 5 kg of minder, ongeacht de inwendige diameter van de kokers. <sup> 4  Sommige typen van deze soort voldoen misschien wel aan de Rnev 2004; zie toelichting.  </sup>  

○ Romeinse kaarsen met een inwendige diameter van 35 mm of minder.  

○ Zonnewielen (sparklingweels) type medium.  

○ Mortierbommen met een uitwendige diameter van 40 mm of minder, niet zijnde meerslagsbommen, al dan niet geplaatst in een buis (mortier).  

○ Theatervuurwerk (special-effects), niet zijnde maroons.  

○ Noodseinfakkels.  

○ Handrookseinen.    

|--- | Voorhanden hebben  | Afleveren  | Afleveren aan personen < 16 jaar  |
|:---|:---|:---|:---|
| 1–5 stuks  | € 100 per stuk  | € 170 per stuk  | € 340 per stuk  |
| 6–10 stuks  | € 650  | € 1000  | 12 dagen  |
| 11–20 stuks  | € 1000  | 12 dagen  | 2 weken  |
| 21–50 stuks  | 12 dagen  | 2 weken  | 3 weken  |
| 51–100 stuks  | 2 weken  | 3 weken  | 5 weken  |
| 101–500 stuks  | 3 weken  | 5 weken  | 10 weken  |
| 501–1.000 stuks  | 5 weken  | 10 weken  | 15 weken  |
| 1.001–5.000 stuks  | 10 weken  | 15 weken  | 20 weken  |
| 5.001–10.000 stuks  | 15 weken  | 20 weken  | 25 weken  |
| > 10.000 stuks  | 20 weken of meer  | 25 weken of meer  | 30 weken of meer  |

### Lijst  III:  

○ Strijkers, met inbegrip van hybride strijkers en vlinders met een wrijvingsontsteker, met een uitwendige diameter van 20 mm of meer.  

○ Vlinders, niet voorzien van een wrijvingsontsteker, met een uitwendige diameter van 25 mm of meer.  

○ Cilindrisch knalvuurwerk met lont (o.a. nitraatklappers en kanonslagen), met een uitwendige diameter van 20 mm of meer.  

○ Chinese rollen van 300.000 shots of meer.  

○ Hindoerollen van 250.000 shots of meer.  

○ Flowerbeds met een brutogewicht van meer dan 5 kg en kokers van een inwendige diameter van 35 mm of minder.  

○ Romeinse kaarsen met een inwendige diameter van meer dan 35 mm, maar minder dan 55 mm.  

○ Noodseinraketten.  

○ Mortierbommen met een uitwendige diameter van meer dan 40 mm, maar minder dan 110 mm, al dan niet geplaatst in een buis (mortier).  

○ Meerslagsmortierbommen met een diameter van minder dan 110 mm, al dan niet geplaatst in een buis (mortier).  

○ Zonnewielen (sparklingweels) type large.  

○ Maroons (medium, large, giant).  

○ Gebuisd lont met knaleffecten, waarbij 1 meter geldt als 1 stuk.  

○ Pyrotechnische patronen voor gas-/alarmpistolen.    

|--- | Voorhanden hebben  | Afleveren, per aflevering  | Afleveren aan personen < 16 jaar, per aflevering  |
|:---|:---|:---|:---|
| 1 stuk  | € 340   | 12 dagen  | 2 weken  |
| 2–5 stuks  | 12 dagen  | 2 weken  | 3 weken  |
| 6–10 stuks  | 2 weken  | 5 weken  | 7 weken  |
| 11–20 stuks  | 5 weken  | 10 weken  | 15 weken  |
| 21–50 stuks  | 7 weken  | 15 weken  | 20 weken  |
| > 50 stuks  | 10 weken of meer   | 20 weken of meer  | 25 weken of meer  |

### Lijst  IV:  

○ Napolitaanse bommen.  

○ Signaalraketten (lawinepijlen).  

○ Romeinse kaarsen met een inwendige diameter van 55 mm of meer.  

○ Mortierbommen en meerslagsbommen met een uitwendige diameter van 110 mm of meer, al dan niet geplaatst in een buis (mortier).  

○ Flowerbeds met een brutogewicht van meer dan 5 kg en kokers met een inwendige diameter van meer dan 35 mm.    

|--- | Voorhanden hebben  | Afleveren, per aflevering  | Afleveren aan personen < 16 jaar, per aflevering  |
|:---|:---|:---|:---|
| 1 stuk  | € 650  | 2 weken  | 5 weken  |
| 2–5 stuks  | 2 weken  | 5 weken  | 7 weken  |
| 6–10 stuks  | 5 weken  | 10 weken  | 15 weken  |
| 11–20 stuks  | 10 weken  | 20 weken  | 25 weken  |
| 21–50 stuks  | 15 weken  | 25 weken  | 30 weken  |
| > 50 stuks  | 20 weken of meer  | 30 weken of meer  | 36 weken of meer  |


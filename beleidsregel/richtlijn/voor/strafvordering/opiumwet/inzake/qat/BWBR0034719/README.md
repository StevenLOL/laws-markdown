<meta http-equiv='Content-Type' content='text/html; charset=utf-8' />

##Richtlijn voor strafvordering Opiumwet, inzake qat 

####Beschrijving

Deze richtlijn heeft betrekking op alle verboden handelingen met betrekking tot de softdrug qat en is alleen van toepassing op meerderjarigen. Uitgegaan wordt van het gezamenlijk gewicht van de stengel en blaadjes, omdat beide kunnen worden gekauwd.    

####Basiscasus/delict

Plegen of medeplegen van een verboden handeling met betrekking tot qat, door een first offender.  

| Aanwezig hebben, handel, vervoer, in- en uitvoer van qat  | Uitgangspunt  (onttrekking aan het verkeer + )  | Toelichting  |
|:---|:---|:---|
| 1 bundel (ca. 200 gram)  (is geringe hoeveelheid voor eigen gebruik en betreft een overtreding (art. 11, lid 7 Opiumwet)  | Onttrekking aan het verkeer  | Bij bezit wordt in beginsel niet strafrechtelijk opgetreden, tenzij het gebruik overlast veroorzaakt.  |
| 0,2 – 10 kilogram (kg)  | geldboete € 500 – 1.000 of  taakstraf 20 – 40 uur  | --- |
| 10 – 20 kg  | taakstraf 40 – 90 uur  | --- |
| 20 – 50 kg  | gevangenisstraf 6 – 14 weken  | --- |
| 50 – 100 kg  | gevangenisstraf 14 weken – 4 maanden  | --- |
| 100 – 200 kg  | gevangenisstraf 4 – 6 maanden  | --- |
| 200 – 500 kg  | gevangenisstraf 6 – 8 maanden  | --- |
| 500 – 1.000 kg  | gevangenisstraf 8 – 10 maanden  | --- |
| > 1.000 kg  | GS > 10 maanden  | Maatwerk  |
|  *Bijzonderheden*   – Bij first offenders kan een deels voorwaardelijke straf geïndiceerd zijn om recidive te voorkomen.  – Ontneming: genoten voordeel kan worden ontnomen in een afzonderlijke ontnemingsprocedure en heeft sec geen invloed op de te stellen strafeis.  Strafverzwarend onder andere:  Beroeps- of bedrijfsmatig verhandelen, vervoeren etc. ([art. 11, lid 3 Opiumwet](../../../../../../../../wet/opiumwet/BWBR0001941/README.md))  Ernstige verstoring van de openbare orde door de wijze van gebruik of dealen  Recidive  |

####Overgangsrecht

Deze richtlijn voor strafvordering geldt voor alle strafbare feiten gepleegd na de datum van inwerkingtreding.     

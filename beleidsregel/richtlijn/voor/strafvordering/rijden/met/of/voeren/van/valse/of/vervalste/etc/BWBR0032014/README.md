<meta http-equiv='Content-Type' content='text/html; charset=utf-8' />

##Richtlijn voor strafvordering rijden met of voeren van valse of vervalste kentekenplaten (polarisnummer 5.41)

####Beschrijving

Uniformering van het strafvorderingsbeleid in die gevallen waarbij gebruik is gemaakt van valse of vervalste kentekenplaten, met inbegrip van buitenlandse kentekenplaten. Dit gebruik hangt samen met het omzeilen van voertuiggebonden verplichtingen, het afdekken van criminele activiteiten, zoals tanken zonder te betalen, danwel het belemmeren van de opsporing, zoals bij overvallen, ramkraken en snelheidsovertredingen. Een feit derhalve met forse maatschappelijke schade tot gevolg, waarbij uniforme aanpak aan de orde moet zijn.    

####Basisdelicten

- rijden met of voeren van valse of vervalste kentekenplaten    

####Aard van de richtlijn

Verkeer    

####Wettekst

Artikel 41 WVW 1994 jo.176, lid 3 WVW 1994 en 179, leden 2 en 5 WVW 1994    

####Basisdelict rijden met of voeren van valse of vervalste kentekenplaten 5.41.01

###Beschrijving

Dit basisdelict ziet op overtreding van art. 41 van de Wegenverkeerswet 1994: het rijden met of voeren van valse of vervalste kentekenplaten (waaronder buitenlandse kentekenplaten).
###Toepasselijk kader

Aanwijzing kader voor strafvordering
###Basispunten

20 punten
###Strafbeschikking

Indien van toepassing: afhankelijk van beleid van het parket
###Basisfactoren

Geen
###Delictspecifieke factoren

Geen
###Wettelijke factoren

Geen
###Recidiveregeling

Mate van recidive (5 jaar) 

– Geen recidive +0 %  

– 1 maal +50 %  

– Meermalen +100 % (DV)   (DV) + dagvaarden
###Draagkracht

Geen
###Maatwerk

Geen
###Speciale regelingen

–  OBM-regeling valse of vervalste kentekens  
###Bijzonderheden

Geen  

####OBM regeling valse of vervalste kentekens 4.01.15

###Beschrijving

Binnen de verkeersrichtlijnen is de ontzegging van de bevoegdheid tot het besturen van motorrijtuigen één van de mogelijke onderdelen van de eis ter terechtzitting of de strafbeschikking (indien niet langer dan 6 maanden). Onderstaande regeling is van toepassing in geval van delicten die relatie hebben met valse of vervalste kentekens. In dat geval dient -afhankelijk van de ernst van het delict- naast een geldboete ook een onvoorwaardelijke ontzegging te worden geëist of in een strafbeschikking opgelegd.
###Uitwerking

Indien deze OBM-regeling van toepassing is, gelden in afwijking van andere Polaris-regels, de onderstaande sancties als uitgangspunt voor de strafmaat. Indien de sanctie uitsluitend een geldbedrag betreft, dient (indien niet op andere gronden dagvaarden is geïndiceerd) een transactie te worden aangeboden of een strafbeschikking inhoudende een geldboete te worden uitgevaardigd. 

| --- | --- | --- |
|:---|:---|:---|
| First offender  | 20 punten  | het gehele aantal sanctiepunten in geldboete  |
| Eenmaal recidive  | 30 punten  | het gehele aantal sanctiepunten in geldboete en 2 weken gevangenisstraf voorwaardelijk met een proeftijd van 2 jaar (= dagvaarden).  |
| Meermalen recidive  | 40 punten  | 2 weken gevangenisstraf ov en 6 mnd OBM ov  |

Gebruikte afkortingen: 

– OBM: ontzegging van de bevoegdheid om motorrijtuigen te besturen  

– ov: onvoorwaardelijk(e veroordeling)  

– mnd: maanden   
###Factoren

Geen Zie basisdelicten: 

– rijden met of voeren van valse of vervalste kentekenplaten      

<meta http-equiv='Content-Type' content='text/html; charset=utf-8' />

##Arbeidsbesluit hotels, restaurants en casino’s 2000 BES

### Artikel  1  

1.  In dit besluit en de daarop berustende bepalingen wordt verstaan onder: 

*hotels:* A-hotels, pensions, appartementen en andere hotels;  

*restaurants:* Chinese restaurants, fastfood restaurants, bars, cateringbedrijven, snacks in de vorm van verkoop van etenswaren op straat in stalletjes en truk’i pan.   De arbeidsduur voor de werknemer, die werk verricht in de bedrijfstakken respectievelijk bedrijfssectoren hotels, restaurants en casino’s, bedraagt per week maximaal 48 uren, berekend over een periode van vier weken, met dien verstande dat de arbeidsduur per dag maximaal tien uren bedraagt. Betreft het een werkgever in de bedrijfssector casino’s, genoemd in de tweede volzin, die op 1 augustus 2000 beschikte over een goedgekeurde werktijdenregeling als bedoeld in artikel 1, eerste lid, van het Arbeidsbesluit Casino (P.B. 1977, no. 35), dan bedraagt de arbeidsduur voor de werknemer per week maximaal de in die goedgekeurde werktijdenregeling genoemde arbeidsduur, voor zover dat aantal uren meer is dan het in de tweede volzin genoemde aantal uren, berekend over een periode van vier weken, met dien verstande dat de arbeidsduur per dag maximaal tien uren bedraagt.   
2.  Het is verboden een werknemer arbeid te laten verrichten, waardoor de arbeidsduur genoemd in het eerste lid, wordt overschreden, anders dan bij wijze van overwerk.   
3.  Bij collectieve arbeidsovereenkomst kan van het eerste lid worden afgeweken.  

### Artikel  2  

1.  Ten aanzien van arbeid, verricht in de bedrijfstakken in de bedrijfssectoren hotels en restaurants, geldt in afwijking van de desbetreffende bepalingen van de [Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md), het volgende: 

a. [Artikel 9, eerste lid, onderdelen a en c, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) zijn niet van toepassing;  

b. [Artikel 9, tweede lid, onderdelen a en c, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) zijn niet van toepassing;  

c. In afwijking van [artikel 9, tweede lid, onderdeel d, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) heeft de werknemer geen recht op tenminste vijf feestdagen vrijstelling van arbeid per kalenderjaar;  

d. In afwijking van [artikel 9, derde lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) organiseert de werkgever de arbeid zodanig dat de rustdag van de werknemer tenminste éénmaal per dertien weken op zondag valt;  

e. In afwijking van [artikel 10, eerste lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) geldt dat de werkgever de werknemer op een dag waarop deze meer dan zes uren arbeid verricht een pauze van tenminste een half uur toestaat, tenzij de dienst dat niet toelaat;  

f. [Artikel 11, derde, vierde en negende lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is niet van toepassing;  

g. [Artikel 12, derde lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is niet van toepassing;  

h. In afwijking van [artikel 14, eerste lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) bedraagt de arbeidsduur, bedoeld in [artikel 8, eerste lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md), inclusief overwerk ten hoogste 55 uren per week, berekend over een periode van vier weken, met dien verstande dat de arbeidsduur inclusief overwerk per dag niet meer dan 11 uren bedraagt en de arbeidsduur inclusief overwerk berekend over een periode van 13 weken niet meer dan 48 uren per week bedraagt;  

i. [Artikel 14, tweede en derde lid, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is niet van toepassing, met dien verstande dat de arbeidsduur inclusief overwerk per week in geen geval meer dan 60 uur bedraagt;  

j. [Artikel 15, tweede lid, onderdeel a, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is niet van toepassing;  

k. In afwijking van [artikel 15, tweede lid, onderdeel b, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) moet aan de werknemer die geen schemawerk verricht, naast de overwerktoeslag bovendien een overwerktoeslag worden betaald van tenminste 50 percent van zijn uurloon, indien het overwerk wordt verricht op diens rustdag, bedoeld in [artikel 9, eerste lid, onderdeel b](../../../../../../../../../wet-BES/arbeidswet/2000/bes/BWBR0028202/README.md), of op een feestdag als bedoeld in [artikel 23 van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md);  

l. [Artikel 15, tweede lid, onderdeel c, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is niet van toepassing;  

m. [Artikel 15, derde lid, onderdelen a, b en d, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) zijn niet van toepassing;  

n. In afwijking van [artikel 15, derde lid, onderdeel c, van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) moet aan de werknemer die schemawerk verricht, naast de overwerktoeslag bovendien een overwerktoeslag worden betaald van tenminste 50 percent van zijn uurloon, indien het overwerk plaatsvindt op de dag die volgens zijn werkrooster een rustdag of een feestdag als bedoeld in [artikel 23 van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md) is.     
2.  Niettegenstaande het bepaalde in het eerste lid is Onze Minister bevoegd ten aanzien van een werknemer of een groep van werknemers, die in een bepaalde onderneming arbeid als bedoeld in het eerste lid verrichten, aanvullende voorwaarden te verbinden ten aanzien van de arbeidsduur, de arbeidsduur inclusief overwerk, de werktijden, de pauze en de rusttijden, indien dat met het oog op de gezondheid of het welzijn van die werknemer of groep van werknemers bepaaldelijk noodzakelijk is.  

### Artikel  3  

Dit besluit berust op [artikel 27 van de Arbeidswet 2000 BES](../../../../../../../../../wet-BES/arbeidswet/2000/bes/BWBR0028202/README.md). 

### Artikel  4  

Dit besluit wordt aangehaald als: Arbeidsbesluit hotels, restaurants en casino’s 2000 BES. 

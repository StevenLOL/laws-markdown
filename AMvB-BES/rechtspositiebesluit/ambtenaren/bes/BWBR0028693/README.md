<meta http-equiv='Content-Type' content='text/html; charset=utf-8' />

##Tijdelijk Besluit vrijstelling van dienst ambtenaren en werknemers BES

### Artikel  1  

[Artikel 26, tweede lid, van het Besluit Vakantie en Vrijstelling van Dienst Ambtenaren BES](../../../../../AMvB-BES/besluit/vakantie/en/vrijstelling/van/dienst/ambtenaren/bes/BWBR0028606/README.md) en [artikel 21, tweede lid, van het Besluit Vakantie en Vrijstelling van Dienst Werknemers BES](../../../../../AMvB-BES/besluit/vakantie/en/vrijstelling/van/dienst/werknemers/bes/BWBR0028604/README.md) worden buiten werking gesteld.  

### Artikel  2  

1.  Het bevoegd gezag verleent de ambtenaar op diens schriftelijk verzoek volledige vrijstelling van dienst wegens bijzondere omstandigheden indien hij verkozen is tot eilandraadslid van Bonaire, Sint Eustatius of Saba en zijn ambtelijke functie op grond van [artikel 14 van de Wet openbare lichamen Bonaire, Sint Eustatius en Saba](../../../../../wet-BES/wet/openbare/lichamen/bonaire/sint/eustatius/en/saba/BWBR0028142/README.md) onverenigbaar is met het eilandraadslidmaatschap.   
2.  Indien de ambtenaar verkozen is tot eilandraadslid en zijn functie op grond van [artikel 14, vierde lid, van de Wet openbare lichamen Bonaire, Sint Eustatius en Saba](../../../../../wet-BES/wet/openbare/lichamen/bonaire/sint/eustatius/en/saba/BWBR0028142/README.md) verenigbaar is met het eilandraadslidmaatschap, verleent het bevoegd gezag hem met inachtneming van het derde lid op diens schriftelijk verzoek vrijstelling van dienst wegens bijzondere omstandigheden voor het bijwonen van vergaderingen en zittingen van de eilandsraad en voor het verrichten van werkzaamheden die voortvloeien uit het lidmaatschap van de eilandraad.   
3.  Voor de toepassing van het tweede lid wordt uitgegaan van een taakduur van 24 uur per week voor een lid van de eilandraad van Bonaire en van een taakduur van 12 uur per week voor een lid van de eilandraad van Sint Eustatius of Saba.   
4.  Op de bezoldiging van de ambtenaar, bedoeld in het eerste en tweede lid, wordt een inhouding toegepast over de tijd dat hij verlof geniet. Deze inhouding is nooit meer dan betrokkene als eilandraadslid aan vergoeding voor zijn werkzaamheden ontvangt.   
5.  Het bevoegd gezag verleent de ambtenaar op diens schriftelijk verzoek volledige vrijstelling van dienst wegens bijzondere omstandigheden indien hij is benoemd tot eilandgedeputeerde.   
6.  Op het inkomen van de ambtenaar, bedoeld in het vijfde lid, wordt een inhouding toegepast over de tijd dat hij verlof geniet. Deze inhouding is nooit meer dan betrokkene als eilandgedeputeerde aan bezoldiging ontvangt. Onder ‘inkomen’ wordt in de eerste volzin verstaan de bezoldiging, vermeerderd met de vakantie-uitkering en de eindejaarsuitkering, bedoeld in [artikel 2b van het Rechtspositiebesluit eilandgedeputeerden en eilandsraadsleden BES](../../../../../AMvB-BES/rechtspositiebesluit/eilandgedeputeerden/en/eilandsraadsleden/bes/BWBR0028423/README.md), en eenmalige uitkeringen als bedoeld in [artikel 2a van het Rechtspositiebesluit eilandgedeputeerden en eilandsraadsleden BES](../../../../../AMvB-BES/rechtspositiebesluit/eilandgedeputeerden/en/eilandsraadsleden/bes/BWBR0028423/README.md).   
7.  Tijdens de vrijstelling van dienst wegens bijzondere omstandigheden, bedoeld in het eerste lid, ondergaat het inkomen van de ambtenaar dezelfde wijzigingen welke het zou hebben ondergaan indien deze vrijstelling van dienst niet zou zijn verleend.   
8.  In afwijking van [hoofdstuk II](../../../../../AMvB-BES/besluit/vakantie/en/vrijstelling/van/dienst/ambtenaren/bes/BWBR0028606/README.md), [III](../../../../../AMvB-BES/besluit/vakantie/en/vrijstelling/van/dienst/ambtenaren/bes/BWBR0028606/README.md) en [IIIA van het Besluit Vakantie en Vrijstelling van Dienst Ambtenaren BES](../../../../../AMvB-BES/besluit/vakantie/en/vrijstelling/van/dienst/ambtenaren/bes/BWBR0028606/README.md) heeft de ambtenaar tijdens de vrijstelling van dienst wegens bijzondere omstandigheden, bedoeld in het eerste lid, geen aanspraak op vakantieuren.   
9.  Tijdens de vrijstelling van dienst wegens bijzondere omstandigheden, bedoeld in het eerste lid, behoudt de ambtenaar al zijn overige rechten en aanspraken.   
10.  Herstel in activiteit na het einde van de vrijstelling van dienst, bedoeld in het eerste lid, geschiedt bij beschikking van het bevoegde gezag, tenzij de ambtsbetrekking reeds eerder mocht zijn geëindigd.   

### Artikel  3  

1.  Het bevoegd gezag verleent de werknemer op diens schriftelijk verzoek volledige vrijstelling van dienst wegens bijzondere omstandigheden indien hij verkozen is tot eilandraadslid van Bonaire, Sint Eustatius of Saba en zijn functie op grond van [artikel 14 van de Wet openbare lichamen Bonaire, Sint Eustatius en Saba](../../../../../wet-BES/wet/openbare/lichamen/bonaire/sint/eustatius/en/saba/BWBR0028142/README.md) onverenigbaar is met het eilandraadslidmaatschap.   
2.  Indien de werknemer verkozen is tot eilandraadslid en zijn functie op grond van [artikel 14, vierde lid, van de Wet openbare lichamen Bonaire, Sint Eustatius en Saba](../../../../../wet-BES/wet/openbare/lichamen/bonaire/sint/eustatius/en/saba/BWBR0028142/README.md) verenigbaar is met het eilandraadslidmaatschap, verleent het bevoegd gezag hem met inachtneming van het derde lid op diens schriftelijk verzoek vrijstelling van dienst wegens bijzondere omstandigheden voor het bijwonen van vergaderingen en zittingen van de eilandsraad en voor het verrichten van werkzaamheden die voortvloeien uit het lidmaatschap van de eilandraad.   
3.  Voor de toepassing van het tweede lid wordt uitgegaan van een taakduur van 24 uur per week voor een lid van de eilandraad van Bonaire en van een taakduur van 12 uur per week voor een lid van de eilandraad van Sint Eustatius of Saba.   
4.  Op de bezoldiging van de werknemer, bedoeld in het eerste en tweede lid, wordt een inhouding toegepast over de tijd dat hij verlof geniet. Deze inhouding is nooit meer dan betrokkene als eilandraadslid aan vergoeding voor zijn werkzaamheden ontvangt.   
5.  Het bevoegd gezag verleent de werknemer op diens schriftelijk verzoek volledige vrijstelling van dienst wegens bijzondere omstandigheden indien hij is benoemd tot eilandgedeputeerde.   
6.  Op het inkomen van de werknemer, bedoeld in het vijfde lid, wordt een inhouding toegepast over de tijd dat hij verlof geniet. Deze inhouding is nooit meer dan betrokkene als eilandgedeputeerde aan bezoldiging ontvangt. Onder ‘inkomen’ wordt in de eerste volzin verstaan de bezoldiging, vermeerderd met de vakantie-uitkering en de eindejaarsuitkering, bedoeld in [artikel 2b van het Rechtspositiebesluit eilandgedeputeerden en eilandsraadsleden BES](../../../../../AMvB-BES/rechtspositiebesluit/eilandgedeputeerden/en/eilandsraadsleden/bes/BWBR0028423/README.md), en eenmalige uitkeringen als bedoeld in [artikel 2a van het Rechtspositiebesluit eilandgedeputeerden en eilandsraadsleden BES](../../../../../AMvB-BES/rechtspositiebesluit/eilandgedeputeerden/en/eilandsraadsleden/bes/BWBR0028423/README.md).   
7.  Tijdens de vrijstelling van dienst wegens bijzondere omstandigheden, bedoeld in het eerste lid, ondergaat het inkomen van de werknemer dezelfde wijzigingen welke het zou hebben ondergaan indien deze vrijstelling van dienst niet zou zijn verleend.   
8.  In afwijking van [hoofdstuk II van het Besluit Vakantie en Vrijstelling van Dienst Werknemers BES](../../../../../AMvB-BES/besluit/vakantie/en/vrijstelling/van/dienst/werknemers/bes/BWBR0028604/README.md) heeft de werknemer tijdens de vrijstelling van dienst wegens bijzondere omstandigheden, bedoeld in het eerste lid, geen aanspraak op vakantieuren.   
9.  Tijdens de vrijstelling van dienst wegens bijzondere omstandigheden, bedoeld in het eerste lid, behoudt de werknemer al zijn overige rechten en aanspraken.   
10.  Herstel in activiteit na het einde van de vrijstelling van dienst, bedoeld in het eerste lid, geschiedt bij beschikking van het bevoegde gezag, tenzij de betrekking als werknemer reeds eerder mocht zijn geëindigd.   

### Artikel  4  

Dit besluit berust op [artikel 43 van de Wet materieel ambtenarenrecht BES](../../../../../wet-BES/ambtenarenwet/bes/BWBR0028215/README.md).  

### Artikel  5  

Dit besluit wordt aangehaald als: Tijdelijk Besluit vrijstelling van dienst ambtenaren en werknemers BES.  

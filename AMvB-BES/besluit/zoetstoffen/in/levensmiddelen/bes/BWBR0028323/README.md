<meta http-equiv='Content-Type' content='text/html; charset=utf-8' />

##Besluit zoetstoffen in levensmiddelen BES

### Artikel  1  

In dit besluit wordt verstaan onder: 

a.  *quantum satis:* het toevoegen van zoetstoffen overeenkomstig goede produktiemethoden in hoeveelheden die niet groter zijn dan voor het beoogde doel nodig is en op voorwaarde dat de consument niet misleid wordt;  

b.  *gaseosa:* de als zodanig aangeduide waar, welke bestaat uit een niet-alcoholhoudende drank op basis van water, waaraan zijn toegevoegd kooldioxide, zoetstoffen en aroma’s;  

c.  *snacks:* voorverpakte, gearomatiseerde, gezouten, gedroogde hapjes op basis van zetmeel of (hazel)noten;  

d.  *«tafelbier», «bière de table» en «table beer»:* de als zodanig aangeduide waar met een extractgehalte van de stamwort van minder dan 6% met uitzondering van «Obergaeriges Einfachbier»;  

e.  *cyclaamzuur:* cyclaamzuur en de natrium- en calciumzouten daarvan;  

f.  *saccharine:* saccharine en de natrium-, kalium- en calciumzouten daarvan;  

g.  *neohesperidine:* neohesperidine dihydrocalchone.   

### Artikel  1a  

Dit besluit berust op [artikel 3, eerste lid, onderdeel a, van de Warenwet BES](../../../../../../../wet-BES/warenwet/bes/BWBR0028619/README.md). 

### Artikel  2  

1.  Onverminderd andere wettelijke bepalingen mogen zoetstoffen slechts aanwezig zijn in de volgende eet- of drinkwaren: 

a. eet- of drinkwaren die uitsluitend bestemd zijn voor de bereiding van een samengestelde eet- of drinkwaar die voldoet aan dit besluit; of  

b. samengestelde eet- of drinkwaren: 

– zonder toegevoegde suikers of met verlaagde energiewaarde;  

– bestemd voor een hypocalorisch dieet; en  

– met een verlengde houdbaarheid;     met uitzondering van baby- en zuigelingenvoeding.   
2.  In eet- en drinkwaren zijn slechts zoetstoffen aanwezig met inachtneming van de bijlage.  

### Artikel  3  

Dit besluit treedt in werking de dag na de uitgifte van het Publicatieblad waarin het geplaatst is, en werkt terug tot en met 25 november 2004. 

### Artikel  4  

Dit besluit kan worden aangehaald als: Besluit zoetstoffen in levensmiddelen BES. 

Niet opgenomen.

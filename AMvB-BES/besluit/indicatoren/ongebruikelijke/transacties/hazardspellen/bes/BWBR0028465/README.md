<meta http-equiv='Content-Type' content='text/html; charset=utf-8' />

##Besluit indicatoren ongebruikelijke transacties hazardspellen BES

### Artikel  1  

Met betrekking tot de transacties in verband met het afnemen van diensten, bedoeld in [artikel 1, onderdeel c, van het Besluit aanwijzing diensten melding ongebruikelijke transacties BES](../../../../../../../../AMvB-BES/besluit/aanwijzing/diensten/melding/ongebruikelijke/transacties/bes/BWBR0028418/README.md), inzake hazardspel-transacties, worden de indicatoren vastgesteld zoals opgenomen in bijlage bij dit besluit.  

### Artikel  2  

Dit besluit berust op [artikel 10, eerste lid, van de Wet melding ongebruikelijke transacties BES](../../../../../../../../wet-BES/wet/melding/ongebruikelijke/transacties/bes/BWBR0028598/README.md).  

### Artikel  3  

Dit besluit wordt aangehaald als: Besluit indicatoren ongebruikelijke transacties hazardspellen BES.  

### Bijlage  

####Indicatoren hazardspel-transacties

(Bijlage als bedoeld in artikel 1  van het Besluit indicatoren ongebruikelijke transacties hazardspellen BES)  

####Indicatoren hazardspel-transacties

Voor alle indicatoren geldt: 

– melding verplicht van transacties of voorgenomen transacties;  

– voor alle genoemde bedragen geldt: US dollar of de tegenwaarde daarvan in vreemde valuta;  

– de transacties gelden ook met betrekking tot loterijen.    

### I  

####MELDING VERPLICHT:

A. Transacties die aan politie of justitie worden gemeld: Transacties die in verband met witwassen of de financiering van terrorisme aan politie of justitie worden gemeld, moeten ook aan het Meldpunt worden gemeld.  

B. Depot: Het in depot nemen van munten, bankbiljetten en andere waarden boven USD 11.000.  

C. Girale transacties: Transacties boven USD 11.000.  

D. Verkoop van speelpenningen: 

1. Verkoop aan een cliënt van speelpenningen met een tegenwaarde van meer dan USD 11.000 tegen inlevering van buitenlandse munten of bankbiljetten.  

2. Verkoop aan een cliënt van speelpenningen met een tegenwaarde van meer dan USD 11.000 tegen inlevering van één of meer cheques.      

### II  

####MELDING VERPLICHT INDIEN DE INSTELLING OORDEELT DAT EEN OF MEER VAN DE VOLGENDE SITUATIES VAN TOEPASSING ZIJN:

A. Vermoedelijke witwastransacties of financiering van terrorisme: Transacties waarbij aanleiding is om te veronderstellen dat ze verband kunnen houden met witwassen of financiering van terrorisme.  

B. Ontduiken grensbedrag: Voorkeur van de cliënt voor transacties onder het grensbedrag waarbij aanleiding is om te veronderstellen dat deze daarmee melding wil voorkomen.    


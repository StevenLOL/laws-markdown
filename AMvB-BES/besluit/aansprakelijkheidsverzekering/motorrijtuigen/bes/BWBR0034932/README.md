<meta http-equiv='Content-Type' content='text/html; charset=utf-8' />

##Besluit van 7 maart 2014 tot uitvoering van de artikelen 5, tweede lid, 11, eerste lid, en 14 van de Wet aansprakelijkheidsverzekering motorrijtuigen BES (Besluit aansprakelijkheidsverzekering motorrijtuigen BES)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Veiligheid en Justitie van 7 februari 2014, nr. 480001;

Gelet op de [artikelen 5, tweede lid](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md), [11, eerste lid](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md) en [14 van de Wet aansprakelijkheidsverzekering motorrijtuigen BES](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md);

De Afdeling advisering van de Raad van State gehoord (advies van 19 februari 2014, nr. WO3.14.0028/11;

Gezien het nader rapport van Onze Minister van Veiligheid en Justitie van 4 maart 2014, nr. 487919;
Hebben goedgevonden en verstaan:     

####Algemene bepalingen

Treedt in werking per 01-07-2014 

### Artikel  1  
Treedt in werking per 01-07-2014 

Voor de toepassing van dit besluit wordt verstaan onder: 

a.  *wet:* de [Wet aansprakelijkheidsverzekering motorrijtuigen BES](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md);  

b.  *motorrijtuigen:* hetgeen daaronder wordt verstaan in [artikel 1 van de wet](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md);  

c.  *verzekeraar:* hetgeen daaronder wordt verstaan in [artikel 1 van de wet](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md).   

####Verzekerde som

Treedt in werking per 01-07-2014 

### Artikel  2  
Treedt in werking per 01-07-2014 

De som waarvoor de verzekering van aansprakelijkheid, bedoeld in [artikel 14 van de wet](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md), voor een motorrijtuig ten minste moet zijn gesloten, bedraagt USD 50.280,– per gebeurtenis. 

### Artikel  3  
Treedt in werking per 01-07-2014 

In afwijking van het in artikel 2 bepaalde bedraagt voor een motorrijtuig dat is ingericht tot het vervoer van meer dan zes personen, de bestuurder daaronder niet begrepen, de verzekerde som ten minste USD 8.380,– maal het betreffende aantal, met een maximum van USD 167.600,– per gebeurtenis. 

####Eigen risico

Treedt in werking per 01-07-2014 

### Artikel  4  
Treedt in werking per 01-07-2014 

Het bedrag bedoeld in [artikel 5, tweede lid, van de wet](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md) wordt vastgesteld op USD 0,–. 

####Verzekeringsbewijs

Treedt in werking per 01-07-2014 

### Artikel  5  
Treedt in werking per 01-07-2014 

Het bewijs van verzekering, als bedoeld in [artikel 11, eerste lid, van de wet](../../../../../../wet-BES/wet/aansprakelijkheidsverzekering/motorrijtuigen/bes/BWBR0028254/README.md), bestaat uit de kwitantie die door een verzekeraar aan de verzekerde verstrekt wordt. Deze kwitantie moet tenminste bevatten het kenteken van het motorrijtuig, de naam van de verzekeraar en van de verzekeringnemer, het polisnummer, de dagtekening en het jaar van ingang van de dekking, alsmede de periode waarvoor de dekking geldt. 

####Slotbepalingen

Treedt in werking per 01-07-2014 

### Artikel  6  
Treedt in werking per 01-07-2014 

Dit besluit treedt in werking op een bij koninklijk besluit te bepalen tijdstip. 

### Artikel  7  
Treedt in werking per 01-07-2014 

Dit besluit is op verzekeringen die op het tijdstip van inwerkingtreding van dit besluit reeds zijn gesloten, van toepassing nadat een jaar na dit tijdstip is verstreken. Gedurende die termijn is dit besluit evenmin van toepassing op wijzigingen in die verzekering na het in werking treden van dit besluit. 

### Artikel  8  
Treedt in werking per 01-07-2014 

Dit besluit wordt aangehaald als: Besluit aansprakelijkheidsverzekering motorrijtuigen BES. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
7 maart 2014  
Willem-Alexander  

De Minister van Veiligheid en Justitie, 
I.W. Opstelten   

de *veertiende* maart 2014 

De Minister van Veiligheid en Justitie, 
I.W. Opstelten    

<meta http-equiv='Content-Type' content='text/html; charset=utf-8' />

##Wet van 3 februari 2011 tot wijziging van de Wet milieubeheer, de Wet belastingen op milieugrondslag en de Wet op de economische delicten ten behoeve van de implementatie van richtlijn nr. 2008/98/EG van het Europees Parlement en de Raad van de Europese Unie van 19 november 2008 betreffende afvalstoffen en tot intrekking van een aantal richtlijnen (PbEU L 312) (Implementatiewet EG-kaderrichtlijn afvalstoffen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is, ter implementatie van richtlijn nr. 2008/98/EG van het Europees Parlement en de Raad van de Europese Unie van 19 november 2008 betreffende afvalstoffen en tot intrekking van een aantal richtlijnen (PbEU L 312), de [Wet milieubeheer](../../../../../wet/wet/milieubeheer/BWBR0003245/README.md), de [Wet belastingen op milieugrondslag](../../../../../wet/wet/belastingen/op/milieugrondslag/BWBR0007168/README.md) en de [Wet op de economische delicten](../../../../../wet/wet/op/de/economische/delicten/BWBR0002063/README.md) te wijzigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet milieubeheer.   

### Artikel  II  

Wijzigt de Wet belastingen op milieugrondslag.   

### Artikel  III  

Wijzigt de Wet op de economische delicten.   

### Artikel  IV  

1.  Het bij de inwerkingtreding van deze wet geldende afvalbeheersplan blijft gelden tot een nieuw afvalbeheerplan als bedoeld in [artikel 10.3 van de Wet milieubeheer](../../../../../wet/wet/milieubeheer/BWBR0003245/README.md) is vastgesteld, doch uiterlijk tot de dag waarop na de vaststelling van het geldende afvalbeheersplan een termijn van zes jaar is verstreken.   
2.  Voor zover bij de inwerkingtreding van deze wet reeds geldende omgevingsvergunningen als bedoeld in [artikel 1.1, eerste lid, van de Wet algemene bepalingen omgevingsrecht](../../../../../wet/wet/algemene/bepalingen/omgevingsrecht/BWBR0024779/README.md) als gevolg van deze wet met betrekking tot het beheer van afvalstoffen wijziging behoeven, vindt deze wijziging bij de eerstvolgende wijziging van de vergunning plaats, doch uiterlijk drie jaar na de inwerkingtreding van deze wet.   

### Artikel  V  

Wijzigt deze wet.   

### Artikel  VI  

1.  Deze wet treedt in werking met ingang van 12 december 2010, met uitzondering van artikel I, onderdelen H, J en Q. Indien het Staatsblad waarin deze wet wordt geplaatst, wordt uitgegeven na 11 december 2010, treedt zij in werking met ingang van de dag na de datum van uitgifte van het Staatsblad waarin zij wordt geplaatst.   
2.  Artikel I, onderdelen H en J, treedt in werking met ingang van 12 december 2013.   
3.  Artikel I, onderdeel Q, treedt in werking op een bij koninklijk besluit te bepalen tijdstip.   

### Artikel  VII  

Deze wet wordt aangehaald als: Implementatiewet EG-kaderrichtlijn afvalstoffen.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
3 februari 2011  
Beatrix  

De Staatssecretaris van Infrastructuur en Milieu, 
J. J. Atsma   

de *vierde* maart 2011 

De Minister van Veiligheid en Justitie, 
I. W. Opstelten    

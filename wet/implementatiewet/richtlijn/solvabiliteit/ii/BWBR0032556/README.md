<meta http-equiv='Content-Type' content='text/html; charset=utf-8' />

##Wet van 13 december 2012 tot wijziging van de Wet op het financieel toezicht en het Burgerlijk Wetboek ter implementatie van de richtlijn solvabiliteit II en invoering van een daarop gebaseerd regime voor bepaalde kleinere verzekeraars (Implementatiewet richtlijn solvabiliteit II)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat richtlijn 2009/138/EG van het Europees Parlement en de Raad van 25 november 2009 betreffende de toegang tot en uitoefening van het verzekerings- en herverzekeringsbedrijf (Solvabiliteit II) (PbEU 2009, L 335) in Nederlandse regelgeving dient te worden geïmplementeerd en in het verlengde hiervan eveneens aanpassing van het regime voor bepaalde kleinere verzekeraars in de rede ligt;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op het financieel toezicht.   

### Artikel  II   
Treedt in werking op een nader te bepalen tijdstip   

Wijzigt het Burgerlijk Wetboek Boek 2.   

### Artikel  III   
Treedt in werking op een nader te bepalen tijdstip   

Wijzigt de Zorgverzekeringswet.   

### Artikel  IV   
Treedt in werking op een nader te bepalen tijdstip   

Wijzigt de Algemene Wet Bijzondere Ziektekosten.   

### Artikel  V   
Treedt in werking op een nader te bepalen tijdstip   

Wijzigt de Wet gebruik burgerservicenummer in de zorg.   

### Artikel  VI   
Treedt in werking op een nader te bepalen tijdstip   

Wijzigt de Wet aansprakelijkheidsverzekering motorrijtuigen.   

### Artikel  VII   
Treedt in werking op een nader te bepalen tijdstip   

Wijzigt de Wetboek van Burgerlijke Rechtsvordering.   

### Artikel  VIII   
Treedt in werking op een nader te bepalen tijdstip   

Wijzigt de Wijzigingswet Wet op het financieel toezicht (uitvoering richtlijn nr. 2005/68/EG betreffende herverzekering).   

### Artikel  VIIIa   
Treedt in werking op een nader te bepalen tijdstip   

Wijzigt de Wet bekostiging financieel toezicht.   

### Artikel  IX   
Treedt in werking op een nader te bepalen tijdstip   

Wijzigt de Wet op de economische delicten.   

### Artikel  X   
Treedt in werking op een nader te bepalen tijdstip   

Op een entiteit voor risico-acceptatie die een vergunning heeft verkregen voor 31 december 2012 en die na die datum geen nieuwe activiteiten is begonnen, blijven [artikel 2:54b](../../../../../../wet/wet/op/het/financieel/toezicht/BWBR0020368/README.md) of [2:54d](../../../../../../wet/wet/op/het/financieel/toezicht/BWBR0020368/README.md) en de bepalingen van het deel [Prudentieel toezicht financiële ondernemingen van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) van toepassing zoals die luidden op 31 december 2012.  

### Artikel  XI  

####(Overgangsrecht SII Basic)

Treedt in werking op een nader te bepalen tijdstip   

1.  Op een verklaring die is verleend krachtens [artikel 1:10, onderdeel a, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) zoals dat artikel luidde voorafgaand aan de inwerkingtreding van artikel I, onderdeel B, van deze wet, blijft tot negentig dagen na inwerkingtreding van dat artikel de Wet op het financieel toezicht van toepassing zoals deze luidde voorafgaand aan de dag van inwerkingtreding van artikel I, onderdeel B.   
2.  De verklaring, bedoeld in het eerste lid, vervalt met ingang van de negentigste dag na de inwerkingtreding van artikel I, onderdeel B, van deze wet, tenzij de verklaringhouder voorafgaande aan dat tijdstip bij de Nederlandsche Bank een vergunning heeft aangevraagd als bedoeld in [artikel 2:27, eerste lid, onderdeel a of onderdeel b, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).   
3.  De verklaring, bedoeld in het eerste lid, geldt als een vergunning als bedoeld in [artikel 2:75, eerste lid](../../../../../../wet/wet/op/het/financieel/toezicht/BWBR0020368/README.md), of [artikel 2:80, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) indien de verklaringhouder binnen de termijn, bedoeld in het eerste lid, de Autoriteit Financiële Markten in kennis stelt van de door hem gewenste vergunning, onder overlegging van een afschrift van de verklaring.   
4.  Een schadeverzekeraar als bedoeld in [artikel 1:10, onderdeel a, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md), zoals dat artikel luidde op de dag voorafgaand aan de inwerkingtreding van artikel I, onderdeel B, stelt de Nederlandsche Bank in kennis van het voornemen om met ingang van de dag van inwerkingtreding van artikel I, onderdeel B, zijn werkzaamheden te gaan verrichten met gebruikmaking van de artikelen 2:33a en [3:3 van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).   
5.  In afwijking van het eerste lid blijft op de in het tweede lid bedoelde verklaringhouder de [Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) van toepassing zoals deze luidde op de dag voorafgaand aan de inwerkingtreding van artikel I, onderdeel B, van deze wet tot de dag waarop de Nederlandsche Bank op de aanvraag, bedoeld in het tweede lid, heeft beslist.   
6.  De aanvraag van een vergunning als bedoeld in het tweede lid geschiedt onder opgave van bij of krachtens algemene maatregel van bestuur te bepalen gegevens. Van [artikel 2:31, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) blijven de onderdelen a, b, c, f, g, h, en k buiten toepassing.   
7.  Op de aanvraag, bedoeld in het tweede lid, is [artikel 11, eerste lid, onderdeel a, van de Wet bekostiging financieel toezicht](../../../../../../wet/wet/bekostiging/financieel/toezicht/BWBR0031659/README.md) niet van toepassing. Het door de Nederlandsche Bank te hanteren tarief voor het in behandeling nemen van een aanvraag door een verklaringhouder waaraan op grond van [artikel 3 van het Besluit reikwijdtebepalingen Wft](../../../../../../AMvB/besluit/reikwijdtebepalingen/wft/BWBR0020419/README.md) een verklaring is verleend, wordt bij algemene maatregel van bestuur bepaald.   

### Artikel  XII   
Treedt in werking op een nader te bepalen tijdstip   

1.  Een vergunning die is verleend op grond van [artikel 2:27, eerste lid](../../../../../../wet/wet/op/het/financieel/toezicht/BWBR0020368/README.md), of [artikel 2:40, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) zoals die artikelen luidden voorafgaand aan de inwerkingtreding van dit artikel wordt: 

a. indien deze vergunning is verleend aan een levensverzekeraar of schadeverzekeraar die niet voldoet aan de voorwaarden genoemd in artikel 4, eerste lid, onderdelen a tot en met e, van de richtlijn solvabiliteit II, onverminderd het tweede lid, op de dag van inwerkingtreding van dit artikel van rechtswege omgezet in een vergunning als bedoeld in [artikel 2:27, eerste lid, onderdeel a](../../../../../../wet/wet/op/het/financieel/toezicht/BWBR0020368/README.md), of [artikel 2:40, eerste lid, onderdeel a, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md); of  

b. indien deze vergunning is verleend aan een levensverzekeraar of schadeverzekeraar die voldoet aan de eisen, gesteld in artikel 4, eerste lid, onderdelen a tot en met e, van de richtlijn solvabiliteit II, onverminderd het tweede lid, op de dag van de inwerkingtreding van dit artikel van rechtswege omgezet in een vergunning als bedoeld in [artikel 2:27, eerste lid, onderdeel b](../../../../../../wet/wet/op/het/financieel/toezicht/BWBR0020368/README.md), of [artikel 2:40, eerste lid, onderdeel b, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).     
2.  Een levensverzekeraar of schadeverzekeraar die op het tijdstip van de inwerkingtreding van deze wet een vergunning heeft op grond van [artikel 2:27, eerste lid](../../../../../../wet/wet/op/het/financieel/toezicht/BWBR0020368/README.md), of [artikel 2:40, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) zoals die artikelen luidden voorafgaand aan de inwerkingtreding van deze wet, stelt de Nederlandsche Bank uiterlijk op de dag voorafgaand aan de dag van inwerkingtreding van artikel I, onderdeel B, in kennis van het voornemen zijn werkzaamheden te gaan verrichten met gebruikmaking van de artikelen 2:33a en [3:3 van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).   
3.  Op de omzetting, bedoeld in het eerste lid, is [artikel 11, eerste lid, onderdeel a, van de Wet bekostiging financieel toezicht](../../../../../../wet/wet/bekostiging/financieel/toezicht/BWBR0031659/README.md) niet van toepassing.   

### Artikel  XIII   
Treedt in werking op een nader te bepalen tijdstip   

Een natura-uitvaartverzekeraar die op het tijdstip van de inwerkingtreding van deze wet een vergunning heeft op grond van [artikel 2:48, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md), stelt de Nederlandsche Bank uiterlijk op de dag voorafgaand aan de dag van inwerkingtreding van artikel I, onderdeel B, in kennis van het voornemen zijn werkzaamheden te gaan verrichten met gebruikmaking van de artikelen 2:33a en [3:3 van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).  

### Artikel  XIV   
Treedt in werking op een nader te bepalen tijdstip   

Bij algemene maatregel van bestuur kunnen aanvullende regels van overgangsrechtelijke aard worden gesteld ter uitvoering van richtlijn 2009/138/EG van het Europees Parlement en de Raad van 25 november 2009 betreffende de toegang tot en uitoefening van het verzekerings- en herverzekeringsbedrijf (Solvabiliteit II) (PbEU 2009, L 335) dan wel van bindende EU-rechtshandelingen ter uitvoering of wijziging van die richtlijn. Deze regels kunnen met name zien op het instellen van overgangstermijnen voor de invoering of wijziging van verplichtingen voor verzekeraars die houders zijn van een vergunning op grond van [artikel 2:27, eerste lid, onderdeel a](../../../../../../wet/wet/op/het/financieel/toezicht/BWBR0020368/README.md), of [artikel 2:40, eerste lid, onderdeel a, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).  

### Artikel  XV  

####(Inwerkingtreding)

Treedt in werking op een nader te bepalen tijdstip   

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

### Artikel  XVI  

####(Citeertitel)

Treedt in werking op een nader te bepalen tijdstip   

Deze wet wordt aangehaald als: Implementatiewet richtlijn solvabiliteit II.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
13 december 2012  
Beatrix  

De Minister van Financiën, 
J. R. V. A. Dijsselbloem   

De Minister van Veiligheid en Justitie, 
I. W. Opstelten   

de *eenentwintigste* december 2012 

De Minister van Veiligheid en Justitie, 
I. W. Opstelten    

<meta http-equiv='Content-Type' content='text/html; charset=utf-8' />

##Wet van 24 juni 2015, houdende goedkeuring van het Besluit heffing bestrijding dierziekten (Goedkeuringswet Besluit heffing bestrijding dierziekten)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging hebben genomen, dat de diergezondheidsheffing is ingevoerd met het Besluit heffing bestrijding dierziekten en dat artikel 110a van de Gezondheids- en welzijnswet voor dieren vereist dat uiterlijk drie maanden na inwerkingtreding van dat besluit een voorstel voor een goedkeuringswet dient te worden gezonden aan de Tweede Kamer der Staten-Generaal;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

Het Besluit van 16Â oktober 2014, houdende regels ter zake van heffingen in verband met de gezondheidszorg voor dieren (Besluit heffing bestrijding dierziekten) (Stb. 2014, 390) wordt goedgekeurd. 

### Artikel  2  

Deze wet treedt in werking met ingang van de dag na de datum van uitgifte van het Staatsblad waarin zij wordt geplaatst. 

### Artikel  3  

Deze wet wordt aangehaald als: Goedkeuringswet Besluit heffing bestrijding dierziekten. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
24 juni 2015  
Willem-Alexander  

De Minister van Economische Zaken,  
H.G.J. Kamp   

de *zevende* juli 2015 

De Minister van Veiligheid en Justitie,  
G.A. van der Steur    

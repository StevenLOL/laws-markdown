<meta http-equiv='Content-Type' content='text/html; charset=utf-8' />

##Wet van 15 november 2012 tot goedkeuring van de algemene maatregel van bestuur tot aanpassing van wetten inzake verhoging AOW-leeftijd (Goedkeuringswet verhoging AOW-leeftijd)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat op grond van [artikel V, eerste lid, van de Wet verhoging AOW- en pensioenrichtleeftijd](../../../../../wet/wet/verhoging/aow-/en/pensioenrichtleeftijd/BWBR0031799/README.md) het [Besluit aanpassing wetten inzake verhoging AOW-leeftijd](../../../../../AMvB/besluit/aanpassing/wetten/inzake/verhoging/aow-leeftijd/BWBR0031888/README.md) is vastgesteld en dat op grond van artikel V, derde lid, van de Wet verhoging AOW- en pensioenrichtleeftijd deze algemene maatregel van bestuur bij wet dient te worden goedgekeurd;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Het [Besluit aanpassing wetten inzake verhoging AOW-leeftijd](../../../../../AMvB/besluit/aanpassing/wetten/inzake/verhoging/aow-leeftijd/BWBR0031888/README.md) wordt goedgekeurd. 

### Artikel  II  

Wijzigt de Wet verhoging AOW- en pensioenrichtleeftijd. 

### Artikel  III  

1.  Artikel I treedt in werking op het tijdstip waarop de [artikelen I](../../../../../wet/wet/verhoging/aow-/en/pensioenrichtleeftijd/BWBR0031799/README.md), [II](../../../../../wet/wet/verhoging/aow-/en/pensioenrichtleeftijd/BWBR0031799/README.md) en [V, van de Wet verhoging AOW- en pensioenrichtleeftijd](../../../../../wet/wet/verhoging/aow-/en/pensioenrichtleeftijd/BWBR0031799/README.md) in werking treden.   
2.  Artikel II treedt in werking op de dag na het tijdstip van inwerkingtreding van artikel I.   
3.  Indien deze wet in het Staatsblad wordt geplaatst op een tijdstip gelegen na het tijdstip genoemd in het eerste lid, dan treedt deze wet in werking met ingang van de dag na plaatsing in het Staatsblad en werkt artikel I van deze wet terug tot het tijdstip genoemd in het eerste lid.  

### Artikel  IV  

Deze wet wordt aangehaald als: Goedkeuringswet verhoging AOW-leeftijd. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
15 november 2012  
Beatrix  

De Staatssecretaris van Sociale Zaken en Werkgelegenheid,  
J. Klijnsma   

de *drieëntwintigste* november 2012 

De Minister van Veiligheid en Justitie,  
I. W. Opstelten    

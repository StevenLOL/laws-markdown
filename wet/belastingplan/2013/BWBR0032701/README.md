<meta http-equiv='Content-Type' content='text/html; charset=utf-8' />

##Wet van 20 december 2012 tot wijziging van enkele belastingwetten en enige andere wetten (Belastingplan 2013)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo wij in overweging genomen hebben, dat het voor het jaar 2013 wenselijk is fiscale maatregelen te treffen in het kader van vereenvoudiging, constructie- en fraudebestrijding, de woningmarkt, inkomensbeleid en het verbeteren van de overheidsfinanciën;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet inkomstenbelasting 2001. 

### Artikel  Ia  

Wijzigt de Wet inkomstenbelasting 2001. 

### Artikel  II  

1.  Voor een opleiding of studie in het studiejaar 2012–2013 waarvoor de belastingplichtige in 2012 aanspraak heeft op studiefinanciering volgens de [Wet studiefinanciering 2000](../../../../wet/wet/studiefinanciering/2000/BWBR0011453/README.md) worden in afwijking in zoverre van artikel I, onderdelen D, E, F en G, uitgaven voor lesgeld, cursusgeld of collegegeld als bedoeld in [artikel 6.27, eerste lid, onderdeel a, van de Wet inkomstenbelasting 2001](../../../../wet/wet/inkomstenbelasting/2001/BWBR0011353/README.md) en uitgaven voor de middelen, bedoeld in artikel 6.27, eerste lid, onderdeel b, van die wet, voor elke maand in het kalenderjaar 2013 waarin aanspraak op studiefinanciering bestaat in aanmerking genomen tot het op grond van [artikel 6.29, eerste en tweede lid, van die wet](../../../../wet/wet/inkomstenbelasting/2001/BWBR0011353/README.md), zoals dat op 31 december 2012 luidde, van toepassing zijnde bedrag.   
2.  Het eerste lid is niet van toepassing indien op scholingsuitgaven voor het studiejaar 2012–2013 die zijn gedaan in het kalenderjaar 2012 [artikel 6.29, derde lid, van de Wet inkomstenbelasting 2001](../../../../wet/wet/inkomstenbelasting/2001/BWBR0011353/README.md), zoals dat op 31 december 2012 luidde, van toepassing is.  

### Artikel  III  

Wijzigt de Wet op de loonbelasting 1964. 

### Artikel  IV  

Onze Minister kan tot en met 31 december 2015 in door hem aangewezen gevallen bepalen dat geen sprake is van een prijsgeven als bedoeld in [artikel 19b, eerste lid, onderdeel c, van de Wet op de loonbelasting 1964](../../../../wet/wet/op/de/loonbelasting/1964/BWBR0002471/README.md) ingeval de bij een verzekeraar als bedoeld in [artikel 19a, eerste lid, onderdelen d of e, van die wet](../../../../wet/wet/op/de/loonbelasting/1964/BWBR0002471/README.md), dan wel bij een lichaam als bedoeld in [artikel 36b van die wet](../../../../wet/wet/op/de/loonbelasting/1964/BWBR0002471/README.md), ondergebrachte aanspraken ingevolge een pensioenregeling, waarvan de uitkeringen op 1 januari 2013 reeds zijn ingegaan, worden verminderd in verband met de vermogenspositie van de verzekeraar en blijkt dat is voldaan aan de door Onze Minister te stellen voorwaarden. De in de eerste volzin bedoelde voorwaarden kunnen mede betrekking hebben op het bepalen van de winst van de verzekeraar voor de vennootschapsbelasting of een daarmee vergelijkbare buitenlandse belasting en van de omvang van de verkrijgingsprijs van een aanmerkelijk belang in die verzekeraar voor de toepassing van de inkomstenbelasting. 

### Artikel  V  

Wijzigt de Wet vermindering afdracht loonbelasting en premie voor de volksverzekeringen. 

### Artikel  VI  

Wijzigt de Wet op de vennootschapsbelasting 1969. 

### Artikel  VII  

Wijzigt de Wet op belastingen van rechtsverkeer. 

### Artikel  VIIa  

Ter zake van verzekeringen waarvan de laatste prolongatiedatum of datum van stilzwijgende verlenging, of bij afwezigheid van die datum de ingangsdatum van de verzekering, vóór 1 januari 2013 ligt, is het assurantiebelastingtarief van 21% van toepassing op de premies die na 31 december 2012 vervallen. 

### Artikel  VIIb  
Treedt in werking op een nader te bepalen tijdstip 

Wijzigt deze wet. 

### Artikel  VIIc  

Wijzigt de Wet belastingen op milieugrondslag. 

### Artikel  VIId  

Wijzigt de Wet op de omzetbelasting 1968. 

### Artikel  VIIe  

Wijzigt de Wet op de accijns. 

### Artikel  VIIf  

1.  Op verzoek wordt teruggaaf verleend van omzetbelasting die is geheven van tabaksproducten als bedoeld in [artikel 29 van de Wet op de accijns](../../../../wet/wet/op/de/accijns/BWBR0005251/README.md) die bij aanvang van 1 juli 2013 tot de handelsvoorraad behoren van ondernemers die handelen in tabaksproducten. Met betrekking tot de teruggaaf is [artikel 31 van de Wet op de omzetbelasting 1968](../../../../wet/wet/op/de/omzetbelasting/1968/BWBR0002629/README.md) van toepassing.   
2.  Bij ministeriële regeling kunnen voorwaarden en beperkingen worden gesteld inzake de toepassing van dit artikel.  

### Artikel  VIII  

[vervallen] 

### Artikel  IX  

Wijzigt de Invorderingswet 1990. 

### Artikel  IXa  

Wijzigt de Belastingwet BES. 

### Artikel  IXb  

Wijzigt de Douane- en Accijnswet BES. 

### Artikel  IXc  

Wijzigt het Belastingplan 2011. 

### Artikel  IXd  

Wijzigt het Belastingplan 2012. 

### Artikel  IXe  

Wijzigt de Fiscale verzamelwet 2012. 

### Artikel  X  

Ingeval de samenloop van wetten die in 2012 in het Staatsblad zijn of worden gepubliceerd en wijzigingen aanbrengen in één of meer belastingwetten, niet of niet juist is geregeld, of indien als gevolg van die samenloop onjuistheden ontstaan in de aanduiding van artikelen, artikelonderdelen, verwijzingen en dergelijke in de desbetreffende wetten, kunnen die wetten op dit punt bij ministeriële regeling worden gewijzigd. 

### Artikel  XI  

1.  Deze wet treedt in werking met ingang van 1 januari 2013, met dien verstande dat: 

a. artikel V, onderdeel B, eerst toepassing vindt nadat [artikel 30a van de Wet vermindering afdracht loonbelasting en premie voor de volksverzekeringen](../../../../wet/wet/vermindering/afdracht/loonbelasting/en/premie/voor/de/etc/BWBR0007746/README.md) bij het begin van het kalenderjaar 2013 is toegepast;  

b. artikel V, onderdelen M, N en O, voor het eerst toepassing vindt met betrekking tot in het kalenderjaar 2013 aan speur- en ontwikkelingswerk bestede uren;  

c. artikel VI voor het eerst toepassing vindt met betrekking tot boekjaren die aanvangen op of na 1 januari 2013;  

d. artikel IX voor het eerst toepassing vindt met betrekking tot belastingschulden die zijn ontstaan na 31 december 2012, en tot 1 april 2013 niet van toepassing is met betrekking tot pandrechten en de andere rechten, bedoeld in [artikel 22bis, tweede lid, van de Invorderingswet 1990](../../../../wet/invorderingswet/1990/BWBR0004770/README.md), die zijn ontstaan voor 1 januari 2013;  

e. artikel IXd toepassing vindt voordat de [artikelen II, onderdelen A, B, C, D, E, F, I, P, R en T](../../../../wet/belastingplan/2012/BWBR0030999/README.md), [III, onderdeel C](../../../../wet/belastingplan/2012/BWBR0030999/README.md), [VI, onderdelen D en F](../../../../wet/belastingplan/2012/BWBR0030999/README.md), [VII, onderdeel B](../../../../wet/belastingplan/2012/BWBR0030999/README.md), [XI, onderdeel C](../../../../wet/belastingplan/2012/BWBR0030999/README.md), [XIV](../../../../wet/belastingplan/2012/BWBR0030999/README.md) en [XXVIII, onderdeel Ga, van het Belastingplan 2012](../../../../wet/belastingplan/2012/BWBR0030999/README.md) worden toegepast;  

f. artikel IXe toepassing vindt voordat de [artikelen XV, onderdelen A, B en C](../../../../wet/fiscale/verzamelwet/2012/BWBR0032208/README.md), en [XIX, eerste lid, van de Fiscale verzamelwet 2012](../../../../wet/fiscale/verzamelwet/2012/BWBR0032208/README.md) worden toegepast.     
2.  In afwijking van het eerste lid treden de artikelen VIId, VIIe en VIIf in werking met ingang van 1 juli 2013.   
3.  In afwijking van het eerste lid treden de artikelen VIIb en VIIc in werking op een bij koninklijk besluit te bepalen tijdstip, dat voor deze artikelen verschillend kan worden vastgesteld.   
4.  Artikel IXa, onderdelen A, C en E, werkt terug tot en met 1 januari 2011.   
5.  Artikel VII, onderdeel A, werkt terug tot en met 1 september 2012.   
6.  Artikel VII, onderdeel C, werkt terug tot en met 1 november 2012.  

### Artikel  XII  

Deze wet wordt aangehaald als: Belastingplan 2013. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
20 december 2012  
Beatrix  

De Minister van Financiën,  
J. R. V. A. Dijsselbloem   

De Staatssecretaris van Financiën,  
F. H. H. Weekers   

de *zevenentwintigste* december 2012 

De Minister van Veiligheid en Justitie,  
I. W. Opstelten    

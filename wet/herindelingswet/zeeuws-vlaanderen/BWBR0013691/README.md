<meta http-equiv='Content-Type' content='text/html; charset=utf-8' />

##Wet van 16 mei 2002, houdende gemeentelijke herindeling in Zeeuws-Vlaanderen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de gemeentelijke indeling in Zeeuws-Vlaanderen te wijzigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Paragraaf  1  

####Opheffing en instelling van gemeenten

###Artikel 1 

Met ingang van de datum van herindeling worden de onderstaande gemeenten opgeheven:

Axel

Hontenisse

Hulst

Oostburg

Sas van Gent

Sluis-Aardenburg

Terneuzen

### Artikel  2  

1.  Met ingang van de datum van herindeling worden de onderstaande nieuwe gemeenten ingesteld: 

Hulst  

Sluis  

Terneuzen     
2.  In tabel 1 is aangegeven uit het gebied van welke op te heffen gemeenten het gebied van elk der nieuwe gemeenten bestaat, met dien verstande dat de grenzen van de nieuwe gemeente komen te lopen zoals aangegeven op de bij deze wet behorende kaart.  *Tabel 1: gebiedsbepaling nieuwe gemeenten*   

|  Nieuwe gemeente  | Bestaande uit op te heffen gemeente   |
|:---|:---|
| Hulst  | Hontenisse   |
| --- | Hulst  |
| Sluis  | Sluis-Aardenburg  |
| --- | Oostburg   |
| Terneuzen  | Axel   |
| --- | Sas van Gent  |
| --- | Terneuzen  |

### Paragraaf  2  

####Overige bepalingen

### Artikel  3  

In tabel 2 zijn voor de nieuwe gemeente de op te heffen gemeenten aangewezen voor de toepassing van [artikel 36 van de Wet algemene regels herindeling](../../../../wet/wet/algemene/regels/herindeling/BWBR0003718/README.md), in verband met de toepassing van de instructies en reglementen, bedoeld in dat artikel.  *Tabel 2*   

|  Nieuwe gemeente  | Aangewezen op te heffen gemeente   |
|:---|:---|
| Hulst  | Hulst   |
| Sluis  | Oostburg  |
| Terneuzen  | Terneuzen  |

### Artikel  4  

In tabel 3 staan voor de op te heffen gemeenten de nieuwe gemeenten aangewezen voor de toepassing van de volgende bepalingen van de [Wet algemene regels herindeling](../../../../wet/wet/algemene/regels/herindeling/BWBR0003718/README.md): 

a.  [artikel 39, tweede lid](../../../../wet/wet/algemene/regels/herindeling/BWBR0003718/README.md), in verband met de heffing en invordering van gemeentelijke belastingen;  

b.  [artikel 41, derde lid](../../../../wet/wet/algemene/regels/herindeling/BWBR0003718/README.md), in verband met de deelneming aan gemeenschappelijke regelingen;  

c.  [artikel 45, tweede lid](../../../../wet/wet/algemene/regels/herindeling/BWBR0003718/README.md), in verband met de overgang van de voorziening van drinkwater, elektriciteit en gas.    *Tabel 3*   

|  Nieuwe gemeente  | Op te heffen gemeente   |
|:---|:---|
| Hulst  | Hontenisse   |
| --- | Hulst  |
| Sluis  | Sluis-Aardenburg   |
| --- | Oostburg   |
| Terneuzen  | Axel   |
| --- | Sas van Gent   |
| --- | Terneuzen  |

### Artikel  5  

1.  Voor de nieuwe gemeenten, die bij deze wet worden ingesteld, worden tussentijdse raadsverkiezingen als bedoeld in [artikel 52, tweede lid, onderdeel a, van de Wet algemene regels herindeling](../../../../wet/wet/algemene/regels/herindeling/BWBR0003718/README.md) gehouden.   
2.  Met de voorbereiding van de tussentijdse raadsverkiezingen voor de nieuwe gemeenten zijn de op te heffen gemeenten belast overeenkomstig de bij artikel 3 behorende tabel.  

### Artikel  6  

Wijzigt de Wet op de rechterlijke indeling.  

### Artikel  7  

Wijzigt de Politiewet 1993.  

### Artikel  8  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
16 mei 2002  
Beatrix  

De Minister van Binnenlandse Zaken en Koninkrijksrelaties, 
K. G. de Vries   

de *achttiende* juni 2002 

De Minister van Justitie, 
A. H. Korthals    

![9136](http://wetten.overheid.nl/Illustration/9136)


<meta http-equiv='Content-Type' content='text/html; charset=utf-8' />

##Wet van 10 april 1997 tot aanpassing van de belastingbepalingen in de Provinciewet aan bepalingen in de Gemeentewet en de Waterschapswet, alsmede wijziging van de formele belastingbepalingen in de Gemeentewet en de Waterschapswet

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de belastingbepalingen in de [Provinciewet](../../../../../../../../../wet/provinciewet/BWBR0005645/README.md), in het bijzonder de bepalingen over de heffing en de invordering van provinciale belastingen, in overeenstemming te brengen met de overeenkomstige bepalingen in de [Gemeentewet](../../../../../../../../../wet/gemeentewet/BWBR0005416/README.md) en de [Waterschapswet](../../../../../../../../../wet/waterschapswet/BWBR0005108/README.md) en in dat kader enige bepalingen in de [Gemeentewet](../../../../../../../../../wet/gemeentewet/BWBR0005416/README.md) en de [Waterschapswet](../../../../../../../../../wet/waterschapswet/BWBR0005108/README.md) te herzien;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Provinciewet.  

### ARTIKEL  II  

Wijzigt de Gemeentewet.  

### ARTIKEL  III  

Wijzigt de Waterschapswet.  

### ARTIKEL  IV  

Wijzigt de Wet milieubeheer.  

### ARTIKEL  V  

Wijzigt de Wet gemeenschappelijke regelingen.  

### ARTIKEL  VI  

Wijzigt de Mediawet.  

### ARTIKEL  VII  

Wijzigt de Kaderwet bestuur in verandering.  

### ARTIKEL  VIII  

De besluiten inzake belastingverordeningen van provincies, gemeenten en waterschappen als bedoeld in de [artikelen 220 van de Provinciewet](../../../../../../../../../wet/provinciewet/BWBR0005645/README.md), 216 van de [Gemeentewet](../../../../../../../../../wet/gemeentewet/BWBR0005416/README.md) en 110 van de [Waterschapswet](../../../../../../../../../wet/waterschapswet/BWBR0005108/README.md), die algemeen verbindende voorschriften bevatten waarvan de inhoud in strijd is met deze wet, moeten uiterlijk per 1 januari van het tweede jaar na de datum van inwerkingtreding van deze wet daarmee in overeenstemming zijn gebracht of ingetrokken. In afwijking van de eerste volzin moeten besluiten als bedoeld in de [artikelen 232*e* van de Provinciewet](../../../../../../../../../wet/provinciewet/BWBR0005645/README.md), 255 van de [Gemeentewet](../../../../../../../../../wet/gemeentewet/BWBR0005416/README.md) en 144 van de [Waterschapswet](../../../../../../../../../wet/waterschapswet/BWBR0005108/README.md), waarin regels zijn opgenomen die afwijken van de door Onze Minister van Financiën krachtens [artikel 26 van de Invorderingswet 1990](../../../../../../../../../wet/invorderingswet/1990/BWBR0004770/README.md) gestelde regels, uiterlijk per 1 januari van het eerste jaar na de datum van inwerkingtreding van deze wet daarmee in overeenstemming zijn gebracht of ingetrokken. De besluiten, of onderdelen daarvan, die op de in de eerste en tweede volzin genoemde tijdstippen niet met deze wet in overeenstemming zijn gebracht of zijn ingetrokken, zijn van rechtswege vervallen. 

### ARTIKEL  IX  

Ten aanzien van belastingen van provincies, gemeenten en waterschappen die betrekking hebben op belastingtijdvakken die zijn aangevangen voor het tijdstip van inwerkingtreding van deze wet, en op belastbare feiten die zich voor dat tijdstip hebben voorgedaan, blijven hoofdstuk XV van de [Provinciewet](../../../../../../../../../wet/provinciewet/BWBR0005645/README.md), onderscheidenlijk de bepalingen in hoofdstuk XV van de [Gemeentewet](../../../../../../../../../wet/gemeentewet/BWBR0005416/README.md) en in de hoofdstukken XVII en XVIII van de [Waterschapswet](../../../../../../../../../wet/waterschapswet/BWBR0005108/README.md) van toepassing zoals die luidden voor de inwerkingtreding van deze wet. 

### ARTIKEL  X  

De tekst van de [Provinciewet](../../../../../../../../../wet/provinciewet/BWBR0005645/README.md) wordt in het *Staatsblad* geplaatst. 

### ARTIKEL  XI  

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
10 april 1997  
Beatrix   

De Staatssecretaris van Binnenlandse Zaken, 
A. G. M. van de Vondervoort    

De Staatssecretaris van Financiën, 
W. A. F. G. Vermeend    

De Minister van Verkeer en Waterstaat, 
A. Jorritsma-Lebbink   

de dertiende mei 1997 

De Minister van Justitie, 
W. Sorgdrager    

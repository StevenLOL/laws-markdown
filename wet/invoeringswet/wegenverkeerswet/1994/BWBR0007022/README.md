<meta http-equiv='Content-Type' content='text/html; charset=utf-8' />

##Wet van 17 november 1994, houdende regeling van de inwerkingtreding van de Wegenverkeerswet 1994 

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Allen, die deze zullen zien of horen lezen, saluut! doen te weten: 

Alzo Wij in overweging genomen hebben, dat het noodzakelijk is de inwerkingtreding van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) te regelen alsmede de wetten waarin wordt verwezen naar de Wegenverkeerswet, aan te passen aan de [Wegenverkeerswet 1994](../../../../../wet/wegenverkeerswet/1994/BWBR0006622/README.md); 
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:      
### Hoofdstuk  I  

####Algemene bepalingen 

### Artikel  1  

Voor de toepassing van deze wet wordt onder Onze Minister, motorrijtuig, kenteken, kentekenbewijs, keuringsbewijs en rijbewijs verstaan hetgeen daaronder wordt verstaan in de Wegenverkeerswet, onderscheidenlijk in de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Hoofdstuk  II  

####Wijziging van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) 

### Artikel  2  

Bevat wijzigingen in andere regelgeving.  

### Hoofdstuk  III  

####Wijziging van de wetten waarin wordt verwezen naar de Wegenverkeerswet en de daarop berustende uitvoeringsvoorschriften 

### Artikel  3  

Bevat wijzigingen in andere regelgeving.  

### Artikel  4  

Bevat wijzigingen in andere regelgeving.  

### Artikel  5  

Bevat wijzigingen in andere regelgeving.  

### Artikel  6  

Bevat wijzigingen in andere regelgeving.  

### Artikel  7  

Bevat wijzigingen in andere regelgeving.  

### Artikel  8  

Bevat wijzigingen in andere regelgeving.  

### Artikel  9  

Bevat wijzigingen in andere regelgeving.  

### Artikel  10  

Bevat wijzigingen in andere regelgeving.  

### Artikel  11  

Bevat wijzigingen in andere regelgeving.  

### Artikel  12  

Bevat wijzigingen in andere regelgeving.  

### Artikel  13  

Bevat wijzigingen in andere regelgeving.  

### Artikel  14  

Bevat wijzigingen in andere regelgeving.  

### Artikel  15  

Bevat wijzigingen in andere regelgeving.  

### Artikel  16  

Bevat wijzigingen in andere regelgeving.  

### Artikel  17  

Bevat wijzigingen in andere regelgeving.  

### Artikel  18  

Bevat wijzigingen in andere regelgeving.  

### Artikel  19  

Bevat wijzigingen in andere regelgeving.  

### Artikel  20  

Bevat wijzigingen in andere regelgeving.  

### Artikel  21  

Bevat wijzigingen in andere regelgeving.  

### Artikel  22  

Bevat wijzigingen in andere regelgeving.  

### Artikel  23  

Bevat wijzigingen in andere regelgeving.  

### Artikel  24  

Bevat wijzigingen in andere regelgeving.  

### Hoofdstuk  IV  

####Overgangsbepalingen 

### §  1  

####Verkeersgedrag 

### Artikel  25  

De grenzen van de bebouwde kommen, vastgesteld krachtens artikel 8 van de Wegenverkeerswet, worden geacht te zijn vastgesteld overeenkomstig de bij en krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md) vastgestelde voorschriften.  

### Artikel  26  

Verkeerstekens en onderborden, geplaatst krachtens de Wegenverkeerswet, worden geacht te zijn geplaatst overeenkomstig de bij en krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md) vastgestelde voorschriften.  

### Artikel  27  

Maatregelen op of aan de weg tot wijziging van de inrichting van de weg of tot het aanbrengen of verwijderen van voorzieningen ter regeling van het verkeer, uitgevoerd vóór het tijdstip van inwerkingtreding van de [artikelen 14 tot en met 20 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden geacht te zijn uitgevoerd overeenkomstig de krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md) vastgestelde voorschriften.  

### Artikel  28  

Bepalingen in verordeningen van provincies, gemeenten en waterschappen, in wier onderwerp door de [Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt voorzien, blijven van kracht tot een bij koninklijk besluit te bepalen tijdstip voor zover zij op het tijdstip van inwerkingtreding van de wet van 25 mei 1989 reeds van kracht waren.  

### §  2  

####Toelating tot de weg 

### §  3  

####Kentekens en kentekenbewijzen 

### Artikel  31  

Kentekens die zijn opgegeven op basis van de Wegenverkeerswet, worden aangemerkt als kentekens die zijn opgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  32  

Voor de toepassing van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt onder kenteken mede verstaan een kenteken in de zin van de Wegenverkeerswet. Voor de toepassing van [artikel 42 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt onder "deze wet" mede verstaan de Wegenverkeerswet.  

### Artikel  33  

Kentekenbewijzen die zijn afgegeven op basis van de Wegenverkeerswet, worden aangemerkt als kentekenbewijzen die zijn afgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  34  

Bij algemene maatregel van bestuur kan worden bepaald dat kentekenbewijzen alsmede ter vervanging van die bewijzen uitgereikte duplicaten, afgegeven op basis van de Wegenverkeerswet, vóór een bij ministeriële regeling vast te stellen tijdstip dienen te worden vervangen door een kentekenbewijs, afgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md). Kentekenbewijzen alsmede ter vervanging van die bewijzen uitgereikte duplicaten, afgegeven op basis van de Wegenverkeerswet, die op dat tijdstip nog niet zijn vervangen door een kentekenbewijs, afgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md), verliezen op dat tijdstip hun geldigheid.  

### Artikel  35  

Aanvragen van kentekenbewijzen of delen daarvan, ingediend vóór het tijdstip van inwerkingtreding van [artikel 48 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na inwerkingtreding van dat artikel behandeld overeenkomstig de ter zake bij of krachtens de Wegenverkeerswet vastgestelde voorschriften.  

### Artikel  36  

Aanvragen van nieuwe kentekenbewijzen of delen daarvan, ter vervanging van op basis van de Wegenverkeerswet afgegeven kentekenbewijzen of delen daarvan, die verloren zijn geraakt of teniet zijn gegaan, en aanvragen van duplicaten voor op basis van de Wegenverkeerswet afgegeven kentekenbewijzen of delen daarvan, die versleten of geheel of ten dele onleesbaar zijn, welke aanvragen zijn ingediend vóór het tijdstip van inwerkingtreding van [artikel 55 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na dat tijdstip behandeld overeenkomstig de ter zake bij of krachtens de Wegenverkeerswet vastgestelde voorschriften.  

### Artikel  37  

Aanvragen van nieuwe kentekenbewijzen of delen daarvan, ter vervanging van op basis van de Wegenverkeerswet afgegeven kentekenbewijzen of delen daarvan, die verloren zijn geraakt of teniet zijn gegaan, en aanvragen van duplicaten voor op basis van de Wegenverkeerswet afgegeven kentekenbewijzen of delen daarvan, die versleten of geheel of ten dele onleesbaar zijn, welke aanvragen worden ingediend na het tijdstip van inwerkingtreding van [artikel 55 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na dat tijdstip behandeld overeenkomstig de ter zake bij of krachtens de Wegenverkeerswet vastgestelde voorschriften, tenzij met toepassing van artikel 34 is bepaald dat de kentekenbewijzen ter vervanging waarvan die nieuwe kentekenbewijzen of duplicaten worden aangevraagd, dienen te worden vervangen door een kentekenbewijs, afgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  38  

Voor de toepassing van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt onder kentekenbewijs mede verstaan een kentekenbewijs in de zin van de Wegenverkeerswet.  

### Artikel  38a  

Tot 1 januari 2010 is [artikel 36 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) niet van toepassing op bij ministeriële regeling aangewezen motorrijtuigen die zijn ingericht voor het vervoer van een gehandicapte.  

### §  4  

####Erkenningen 

### Artikel  39  

Op het tijdstip van inwerkingtreding van de [artikelen 83 tot en met 89 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) bestaande erkenningen voor het afgeven van keuringsbewijzen voor motorrijtuigen, aanhangwagens en opleggers, die zijn verleend op grond van artikel 9*g* van de Wegenverkeerswet, worden aangemerkt als te zijn verleend op grond van [artikel 84 van de Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  40  

Aanvragen van erkenningen voor het afgeven van keuringsbewijzen, alsmede bezwaren tegen schorsingen van erkenningen voor het afgeven van keuringsbewijzen, ingediend vóór het tijdstip van inwerkingtreding van het op dat onderwerp betrekking hebbende artikel van de [Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na inwerkingtreding van dat artikel behandeld overeenkomstig de bepalingen van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  41  

A  Op het tijdstip van inwerkingtreding van de [artikelen 100 tot en met 104 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) bestaande overeenkomsten, gesloten tussen Onze Minister en natuurlijke personen of rechtspersonen, krachtens welke overeenkomsten de natuurlijke persoon of rechtspersoon gerechtigd is om ter vervanging van door Onze Minister verricht onderzoek, onderzoek of deelonderzoek te verrichten ten behoeve van de goedkeuring voor toelating tot het verkeer op de weg van voertuigen ten aanzien waarvan een wijziging in de constructie is aangebracht, eindigen, onverminderd onderdeel C, met ingang van dat tijdstip.  B  Aan de natuurlijke persoon of rechtspersoon, waarmee een overeenkomst als bedoeld in onderdeel A is gesloten, welke overeenkomst naar het oordeel van Onze Minister inhoudelijk voldoet aan de eisen voor verlening van een erkenning als bedoeld in [artikel 101 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), wordt door Onze Minister met ingang van het in onderdeel A bedoelde tijdstip van inwerkingtreding een erkenning als bedoeld in het betrokken artikel van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) verleend.  C  Onze Minister kan aan de natuurlijke persoon of rechtspersoon, waarmee een overeenkomst als bedoeld in onderdeel A is gesloten, welke overeenkomst naar het oordeel van Onze Minister inhoudelijk niet voldoet aan de eisen voor verlening van een erkenning als bedoeld in [artikel 101 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), een door hem te bepalen termijn gunnen, welke ten hoogste één jaar bedraagt, te rekenen vanaf het in onderdeel A bedoelde tijdstip van inwerkingtreding, gedurende welke termijn de overeenkomst blijft bestaan. Indien binnen deze termijn door de natuurlijke persoon of rechtspersoon naar het oordeel van Onze Minister wordt voldaan aan de eisen voor verlening van een erkenning als bedoeld in [artikel 101 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), wordt door Onze Minister een erkenning als bedoeld in het betrokken artikel van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) verleend. De genoemde overeenkomst eindigt in dat geval met ingang van het tijdstip van verlening van de erkenning.  D  Op overeenkomsten welke ingevolge onderdeel C voor een door Onze Minister vast te stellen termijn van kracht blijven, zijn de [artikelen 102](../../../../../wet/wegenverkeerswet/1994/BWBR0006622/README.md) en [103 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) van overeenkomstige toepassing.  E  Bij ministeriële regeling worden regels vastgesteld ter zake van de onderdelen B tot en met D. Deze regels betreffen in ieder geval het toezicht door Onze Minister ten aanzien van de betrokken natuurlijke personen of rechtspersonen.  

### §  5  

####Keuringsbewijzen 

### Artikel  42  

Keuringsbewijzen en duplicaten van keuringsbewijzen, afgegeven op basis van de Wegenverkeerswet, de Wet personenvervoer dan wel de [Wet ambulancevervoer](../../../../../wet/wet/ambulancevervoer/BWBR0002757/README.md), behouden hun geldigheid voor de duur van de termijn waarvoor zij zijn afgegeven.  

### Artikel  43  

Aanvragen van keuringsbewijzen alsmede bezwaren tegen het al dan niet afgeven van een keuringsbewijs, ingediend vóór het tijdstip van inwerkingtreding van het op dat onderwerp betrekking hebbende artikel van de [Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na inwerkingtreding van dat artikel behandeld overeenkomstig de bepalingen van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  44  

Voor de toepassing van de [artikelen 72](../../../../../wet/wegenverkeerswet/1994/BWBR0006622/README.md), [74](../../../../../wet/wegenverkeerswet/1994/BWBR0006622/README.md), [80](../../../../../wet/wegenverkeerswet/1994/BWBR0006622/README.md), [82](../../../../../wet/wegenverkeerswet/1994/BWBR0006622/README.md), [87](../../../../../wet/wegenverkeerswet/1994/BWBR0006622/README.md), [91](../../../../../wet/wegenverkeerswet/1994/BWBR0006622/README.md) en [160 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt onder keuringsbewijs mede verstaan een keuringsbewijs, afgegeven op basis van de Wegenverkeerswet.  

### §  6  

####Keuring na vordering kentekenbewijs 

### Artikel  45  

Aanvragen van goedkeuringen na invordering van het kentekenbewijs, ingediend vóór het tijdstip van inwerkingtreding van [hoofdstuk V van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na dat tijdstip behandeld overeenkomstig [artikel 106 van de Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### §  7  

####Rijbewijzen 

### Artikel  46  

Tot het tijdstip van inwerkingtreding van de [artikelen 1, eerste lid, onderdeel *k* ](../../../../../wet/wegenverkeerswet/1994/BWBR0006622/README.md), en [107 tot en met 134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt voor de toepassing van die wet onder rijbewijs verstaan een rijbewijs dat is afgegeven op basis van de Wegenverkeerswet.  

### Artikel  47  

Tot het tijdstip van inwerkingtreding van de [artikelen 1, eerste lid, onderdeel *l* ](../../../../../wet/wegenverkeerswet/1994/BWBR0006622/README.md), en [126 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt voor de toepassing van [artikel 180, vierde lid, van die wet](../../../../../wet/wegenverkeerswet/1994/BWBR0006622/README.md) onder beheerder van het rijbewijzenregister verstaan de beheerder van het in artikel 20, eerste lid, onderdeel *f*, van de Wegenverkeerswet bedoelde register betreffende afgegeven rijbewijzen.  

### Artikel  48  

1.  Met ingang van het tijdstip van inwerkingtreding van de [artikelen 1, eerste lid, onderdeel k](../../../../../wet/wegenverkeerswet/1994/BWBR0006622/README.md), [107 tot en met 110](../../../../../wet/wegenverkeerswet/1994/BWBR0006622/README.md), [111, eerste en derde tot en met vijfde lid](../../../../../wet/wegenverkeerswet/1994/BWBR0006622/README.md) en [112 tot en met 134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt voor de toepassing van die wet onder rijbewijs mede verstaan een rijbewijs dat is afgegeven op basis van de Wegenverkeerswet.   
2.  Voor de toepassing van [artikel 111, tweede lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt onder een eerder aan hem afgegeven rijbewijs dat hetzij nog geldig is hetzij zijn geldigheid heeft verloren door het verstrijken van de geldigheidsduur mede verstaan een eerder op basis van de Wegenverkeerswet aan hem afgegeven rijbewijs dat hetzij nog geldig is hetzij na 30 juni 1985 zijn geldigheid heeft verloren door het verstrijken van de geldigheidsduur.   
3.  Met ingang van het tijdstip van inwerkingtreding van [artikel 123 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt voor de toepassing van het eerste lid, aanhef juncto onderdeel b, van dat artikel onder een eerder aan de aanvrager afgegeven rijbewijs mede verstaan een eerder op basis van de Wegenverkeerswet aan de aanvrager afgegeven rijbewijs dat op het moment van de aanvraag hetzij nog geldig is hetzij na 30 juni 1985 zijn geldigheid heeft verloren door het verstrijken van de geldigheidsduur of door omwisseling tegen een rijbewijs dat is afgegeven door het daartoe bevoegde gezag buiten Nederland.  

### Artikel  49  

Onverminderd artikel 50 worden rijbewijzen die zijn afgegeven op basis van de Wegenverkeerswet, aangemerkt als rijbewijzen die zijn afgegeven op basis van de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  50  

Op basis van de Wegenverkeerswet afgegeven rijbewijzen die op het tijdstip van inwerkingtreding van de [artikelen 107 tot en met 134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) nog geldig zijn, behouden hun geldigheid tot de datum waarop ingevolge artikel 99*a* van het Wegenverkeersreglement, zoals die bepaling op dat tijdstip luidde, tot vernieuwing van die bewijzen dient te worden overgegaan.  

### Artikel  51  

De artikelen 18, 18*a*  en 18*b* van de Wegenverkeerswet blijven van kracht ten aanzien van de gevallen waarin op het tijdstip van inwerkingtreding van de [artikelen 130 tot en met 134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) op de voet van artikel 18 van de Wegenverkeerswet van de houder van een geldig rijbewijs is gevorderd dat hij zich onderwerpt aan een onderzoek naar zijn rijvaardigheid dan wel naar zijn geschiktheid.  

### Artikel  52  

Ten aanzien van rijbewijzen die ingevolge artikel 19 van de Wegenverkeerswet dienen te worden ingeleverd, blijven, voor zover op het tijdstip van inwerkingtreding van de [artikelen 107](../../../../../wet/wegenverkeerswet/1994/BWBR0006622/README.md) tot en met [134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) die inlevering nog niet heeft plaatsgevonden, de betrokken bepalingen van de Wegenverkeerswet van kracht.  

### Artikel  53  

Op basis van de Wegenverkeerswet afgegeven rijbewijzen die vóór het tijdstip van inwerkingtreding van de [artikelen 107 tot en met 134 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), met toepassing van artikel 10*a*  of artikel 18*b*, vierde, vijfde of zevende lid, van de Wegenverkeerswet, voor één of meer categorieën van motorrijtuigen dan wel voor een gedeelte van de geldigheidsduur ongeldig zijn verklaard, worden voor de toepassing van [artikel 9, tweede lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) aangemerkt als rijbewijzen die met toepassing van [artikel 124](../../../../../wet/wegenverkeerswet/1994/BWBR0006622/README.md), [artikel 132, tweede lid](../../../../../wet/wegenverkeerswet/1994/BWBR0006622/README.md), of [artikel 134, derde lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) ongeldig zijn verklaard.  

### Artikel  54  

Op basis van de Wegenverkeerswet afgegeven rijbewijzen waarvan vóór het tijdstip van inwerkingtreding van [artikel 164 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), met toepassing van artikel 27, eerste lid, van de Wegenverkeerswet, de overgifte is gevorderd, worden voor de toepassing van [artikel 9, zesde lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) aangemerkt als rijbewijzen waarvan met toepassing van [artikel 164, eerste lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) de overgifte is gevorderd.  

### Artikel  56  

Aanvragen van rijbewijzen, ingediend vóór het tijdstip van inwerkingtreding van de [artikelen 111 tot en met 113 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na inwerkingtreding van die artikelen behandeld overeenkomstig de ter zake bij of krachtens de Wegenverkeerswet vastgestelde voorschriften.  

### Artikel  57  

Aanvragen van vervangende rijbewijzen voor op basis van de Wegenverkeerswet afgegeven rijbewijzen die verloren zijn geraakt, teniet zijn gegaan, versleten zijn of geheel of ten dele onleesbaar zijn, welke aanvragen zijn ingediend vóór het tijdstip van inwerkingtreding van [artikel 120 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden na dat tijdstip behandeld overeenkomstig de ter zake bij of krachtens de Wegenverkeerswet vastgestelde voorschriften.  

### Artikel  58  

Aanvragen van vervangende rijbewijzen voor op basis van de Wegenverkeerswet afgegeven rijbewijzen die verloren zijn geraakt, teniet zijn gegaan, versleten zijn of geheel of ten dele onleesbaar zijn, welke aanvragen worden ingediend na het tijdstip van inwerkingtreding van [artikel 120 van de Wegenverkeerswet 1994](../../../../../wet/wegenverkeerswet/1994/BWBR0006622/README.md), worden behandeld overeenkomstig de ter zake bij of krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md) vastgestelde voorschriften.  

### Artikel  59  

In de gevallen, bedoeld in de artikelen 56, 57 en 58 wordt aan de aanvrager een rijbewijs volgens het door Onze Minister ingevolge [artikel 107, tweede lid, onderdeel *a*, van de Wegenverkeerswet 1994](../../../../../wet/wegenverkeerswet/1994/BWBR0006622/README.md) vastgestelde model afgegeven.  

### Artikel  60  

De bij en krachtens de Wegenverkeerswet vastgestelde voorschriften betreffende het verschaffen van inlichtingen uit het register betreffende afgegeven rijbewijzen, bedoeld in artikel 20, eerste lid, onderdeel *g*, van de Wegenverkeerswet blijven van toepassing ten aanzien van verzoeken om inlichtingen, ingediend vóór het tijdstip van inwerkingtreding van [artikel 128 van de Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### Artikel  60a  

Tot 1 januari 2010 is [artikel 107 van de Wegenverkeerswet 1994](../../../../../wet/wegenverkeerswet/1994/BWBR0006622/README.md) niet van toepassing op bestuurders van bij ministeriële regeling aangewezen motorrijtuigen die zijn ingericht voor het vervoer van een gehandicapte.  

### Paragraaf  7a  

####Bromfietscertificaten 

Vervallen per 01-10-2006 

### §  8  

####Ontheffingen 

### Artikel  61  

Vrijstellingen en ontheffingen van bepalingen, vastgesteld bij of krachtens de Wegenverkeerswet, worden aangemerkt als vrijstellingen en ontheffingen van de overeenkomstige bepalingen, vastgesteld bij of krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md), en behouden hun geldigheid zo lang zij niet zijn vervangen door een vrijstelling of ontheffing, verleend op grond van het bepaalde bij of krachtens de [Wegenverkeerswet 1994](../../../../../wet/wegenverkeerswet/1994/BWBR0006622/README.md).  

### §  9  

####Strafbepalingen 

### Artikel  62  

Ten aanzien van bij of krachtens de Wegenverkeerswet strafbaar gestelde feiten die zijn begaan vóór het tijdstip van inwerkingtreding van de overeenkomstige bepalingen van de [Wegenverkeerswet 1994](../../../../../wet/wegenverkeerswet/1994/BWBR0006622/README.md), blijven de betrokken, bij of krachtens de Wegenverkeerswet vastgestelde voorschriften zoals deze luidden vóór dat tijdstip, van kracht.  

### §  10  

####Slotbepalingen 

### Artikel  63  

Ten aanzien van in de bijlage van de [Wet administratiefrechtelijke handhaving verkeersvoorschriften](../../../../../wet/wet/mulder/BWBR0004581/README.md) omschreven gedragingen die in strijd zijn met bij of krachtens de Wegenverkeerswet vastgestelde voorschriften, welke gedragingen hebben plaatsgevonden vóór het tijdstip van inwerkingtreding van de overeenkomstige bepalingen van de [Wegenverkeerswet 1994](../../../../../wet/wegenverkeerswet/1994/BWBR0006622/README.md), blijven de betrokken bepalingen van de [Wet administratiefrechtelijke handhaving verkeersvoorschriften](../../../../../wet/wet/mulder/BWBR0004581/README.md), zoals deze luidden vóór dat tijdstip, van kracht.  

### Artikel  64  

Bevat wijzigingen in andere regelgeving.  

### Artikel  65  

Na de inwerkingtreding van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) berusten het Reglement verkeersregels en verkeerstekens 1990 (RVV 1990), het [Besluit administratieve bepalingen inzake het wegverkeer (BABW)](../../../../../AMvB/besluit/administratieve/bepalingen/inzake/het/wegverkeer/(babw)/BWBR0004826/README.md), het [Besluit alcoholonderzoeken](../../../../../AMvB/besluit/alcoholonderzoeken/BWBR0008805/README.md) en het Besluit wegslepen van voertuigen op die wet.  

### Artikel  66  

1.  Indien in deze wet geregelde onderwerpen in het belang van een goede invoering van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) nadere regeling behoeven, kan deze geschieden bij ministeriële regeling.    
2.   Terstond na publikatie van een ministeriële regeling als bedoeld in het eerste lid in de *Staatscourant*, wordt een voordracht gedaan voor een algemene maatregel van bestuur tot nadere regeling van het betrokken onderwerp.   

### Hoofdstuk  V  

####Wijziging van de Wegenverkeerswet 

### Artikel  67  
Treedt in werking op een nader te bepalen tijdstip 

Bevat wijzigingen in andere regelgeving.  

### Hoofdstuk  VI  

####Inwerkingtreding van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) 

### Artikel  68  

De [Wegenverkeerswet 1994](../../../../../wet/wegenverkeerswet/1994/BWBR0006622/README.md) treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden gesteld.  

### Hoofdstuk  VII  

####Slotbepalingen 

### Artikel  69  

De Wegenverkeerswet wordt ingetrokken met ingang van een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden gesteld.  

### Artikel  70  

De wet van 22 december 1982, houdende voorlopige voorzieningen in verband met de voorgenomen intrekking van het koninklijk besluit van 10 april 1939 (geldigheid wegenverkeerswetgeving ten aanzien van de strijdkrachten) wordt ingetrokken.  

### Artikel  71  

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden gesteld.  

### Artikel  72  

De tekst van de [Wegenverkeerswet 1994](../../../../../wet/wegenverkeerswet/1994/BWBR0006622/README.md) wordt in het *Staatsblad* geplaatst.  

### Artikel  73  

Deze wet kan worden aangehaald als: Invoeringswet Wegenverkeerswet 1994.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    

Gegeven te 's-Gravenhage  
17 november 1994   
Beatrix   

De Minister van Verkeer en Waterstaat,  
A. Jorritsma-Lebbink    

De Minister van Justitie,  
W. Sorgdrager    

de twintigste december 1994  

De Minister van Justitie,  
W. Sorgdrager     

<meta http-equiv='Content-Type' content='text/html; charset=utf-8' />

##Wet van 10 april 2008, houdende bepalingen houdende regeling van de inwerkingtreding van de Binnenvaartwet (Invoeringswet Binnenvaartwet)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is de invoering van de [Binnenvaartwet](../../../../wet/binnenvaartwet/BWBR0023009/README.md) te regelen, alsmede een aantal wetten waarin wordt verwezen naar de [Binnenschepenwet](../../../../wet/binnenschepenwet/BWBR0003443/README.md), de [Wet vervoer binnenvaart](../../../../wet/wet/vervoer/binnenvaart/BWBR0005319/README.md) en de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md) aan te passen aan de [Binnenvaartwet](../../../../wet/binnenvaartwet/BWBR0023009/README.md);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Hoofdstuk  1  

####Overgangsbepalingen

### Artikel  1  

Een geldig certificaat van onderzoek, afgegeven op grond van de [Binnenschepenwet](../../../../wet/binnenschepenwet/BWBR0003443/README.md), geldt als certificaat van onderzoek als bedoeld in [artikel 9 van de Binnenvaartwet](../../../../wet/binnenvaartwet/BWBR0023009/README.md).  

### Artikel  2  

Een kennisgeving als bedoeld in [artikel 7 van de Binnenschepenwet](../../../../wet/binnenschepenwet/BWBR0003443/README.md), gedaan voor het tijdstip van inwerkingtreding van [artikel 11 van de Binnenvaartwet](../../../../wet/binnenvaartwet/BWBR0023009/README.md), geldt als een kennisgeving als bedoeld in [artikel 11 van de Binnenvaartwet](../../../../wet/binnenvaartwet/BWBR0023009/README.md).  

### Artikel  3  

Een geldige ontheffing als bedoeld in [artikel 5a, tweede lid, van de Binnenschepenwet](../../../../wet/binnenschepenwet/BWBR0003443/README.md) geldt als ontheffing als bedoeld in [artikel 13, tweede lid, van de Binnenvaartwet](../../../../wet/binnenvaartwet/BWBR0023009/README.md).  

### Artikel  4  

Op grond van [artikel 27 van de Binnenschepenwet](../../../../wet/binnenschepenwet/BWBR0003443/README.md) aangewezen natuurlijke personen, diensten, onderzoekingsbureaus en instellingen worden geacht te zijn aangewezen op grond van [artikel 14 van de Binnenvaartwet](../../../../wet/binnenvaartwet/BWBR0023009/README.md).  

### Artikel  5  

Een meetbrief als bedoeld in [artikel 12c, eerste lid, van de Binnenschepenwet](../../../../wet/binnenschepenwet/BWBR0003443/README.md) geldt als een meetbrief als bedoeld in [artikel 21, eerste lid, van de Binnenvaartwet](../../../../wet/binnenvaartwet/BWBR0023009/README.md).  

### Artikel  6  

Een ontheffing als bedoeld in [artikel 7, eerste lid, van de Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md) geldt als een ontheffing als bedoeld in [artikel 22, vijfde lid, van de Binnenvaartwet](../../../../wet/binnenvaartwet/BWBR0023009/README.md).  

### Artikel  7  

1.  Een aanwijzing van een arts op grond van [artikel 21, eerste lid, van de Binnenschepenwet](../../../../wet/binnenschepenwet/BWBR0003443/README.md) geldt als een aanwijzing van een deskundige als bedoeld in [artikel 28, eerste lid, van de Binnenvaartwet](../../../../wet/binnenvaartwet/BWBR0023009/README.md).   
2.  Een geldige geneeskundige verklaring als bedoeld in [artikel 21, eerste lid, van de Binnenschepenwet](../../../../wet/binnenschepenwet/BWBR0003443/README.md), geldt als een geneeskundige verklaring als bedoeld in [artikel 28 van de Binnenvaartwet](../../../../wet/binnenvaartwet/BWBR0023009/README.md).   

### Artikel  8  

1.  Een aanwijzing van een instelling of persoon op grond van [artikel 22, eerste lid, van de Binnenschepenwet](../../../../wet/binnenschepenwet/BWBR0003443/README.md) geldt als een aanwijzing van een instelling of persoon als bedoeld in [artikel 29, eerste lid, van de Binnenvaartwet](../../../../wet/binnenvaartwet/BWBR0023009/README.md).   
2.  Een geldige verklaring als bedoeld in [artikel 22, eerste lid, van de Binnenschepenwet](../../../../wet/binnenschepenwet/BWBR0003443/README.md), geldt als een verklaring als bedoeld in [artikel 29, eerste lid, van de Binnenvaartwet](../../../../wet/binnenvaartwet/BWBR0023009/README.md).   

### Artikel  9  

Een vaarbewijs dat op grond van [artikel 25, derde lid, van de Binnenschepenwet](../../../../wet/binnenschepenwet/BWBR0003443/README.md) ongeldig is verklaard wordt geacht ongeldig te zijn verklaard op grond van [artikel 30, eerste lid, onderdeel d, van de Binnenvaartwet](../../../../wet/binnenvaartwet/BWBR0023009/README.md).  

### Artikel  10  

Een geldige ontheffing als bedoeld in [artikel 17, derde lid, van de Binnenschepenwet](../../../../wet/binnenschepenwet/BWBR0003443/README.md) geldt als een ontheffing als bedoeld in [artikel 31, tweede lid, van de Binnenvaartwet](../../../../wet/binnenvaartwet/BWBR0023009/README.md).  

### Artikel  11  

Een geldig registratienummer als bedoeld in [artikel 53, aanhef en onderdeel b, van de Wet vervoer binnenvaart](../../../../wet/wet/vervoer/binnenvaart/BWBR0005319/README.md) geldt als scheepsnummer als bedoeld in [artikel 36, eerste lid, van de Binnenvaartwet](../../../../wet/binnenvaartwet/BWBR0023009/README.md).  

### Artikel  12  

1.  Een aanwijzing van een ambtenaar op grond van [artikel 28, eerste of tweede lid, van de Binnenschepenwet](../../../../wet/binnenschepenwet/BWBR0003443/README.md), [artikel 11, eerste of tweede lid, van de Wet vaartijden bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md) of [artikel 60, eerste lid, van de Wet vervoer binnenvaart](../../../../wet/wet/vervoer/binnenvaart/BWBR0005319/README.md) geldt als een aanwijzing van een met het toezicht op de naleving van de [Binnenvaartwet](../../../../wet/binnenvaartwet/BWBR0023009/README.md) of de Herziene Rijnvaartakte belaste ambtenaar als bedoeld in [artikel 40, eerste of tweede lid, van de Binnenvaartwet](../../../../wet/binnenvaartwet/BWBR0023009/README.md).   
2.  De krachtens [artikel 28, eerste lid, van de Binnenschepenwet](../../../../wet/binnenschepenwet/BWBR0003443/README.md) met het toezicht op de naleving van [die wet](../../../../wet/binnenschepenwet/BWBR0003443/README.md) of de Herziene Rijnvaartakte belaste ambtenaren zijn eveneens belast met het toezicht op de naleving van de [Binnenvaartwet](../../../../wet/binnenvaartwet/BWBR0023009/README.md) en de Herziene Rijnvaartakte.   

### Artikel  13  

Met betrekking tot een onderzoek als bedoeld in [artikel 8 van de Binnenschepenwet](../../../../wet/binnenschepenwet/BWBR0003443/README.md), dat is ingesteld voorafgaande aan de inwerkingtreding van [artikel 15, eerste lid, van de Binnenvaartwet](../../../../wet/binnenvaartwet/BWBR0023009/README.md), blijven de bepalingen gegeven bij of krachtens de [Binnenschepenwet](../../../../wet/binnenschepenwet/BWBR0003443/README.md), zoals die luidden voor dat tijdstip, van toepassing.  

### Artikel  14  

Op het onderbreken van de vaart van een schip op grond van [artikel 9 van de Binnenschepenwet](../../../../wet/binnenschepenwet/BWBR0003443/README.md) voorafgaande aan de inwerkingtreding van [artikel 17, eerste lid, van de Binnenvaartwet](../../../../wet/binnenvaartwet/BWBR0023009/README.md) blijven de bepalingen gegeven bij of krachtens de [Binnenschepenwet](../../../../wet/binnenschepenwet/BWBR0003443/README.md), zoals die luidden voor dat tijdstip, van toepassing.  

### Artikel  15  

Op een onderzoek als bedoeld in [artikel 25, eerste lid, van de Binnenschepenwet](../../../../wet/binnenschepenwet/BWBR0003443/README.md), dat is gevorderd voorafgaande aan de inwerkingtreding van [artikel 24, eerste lid, van de Binnenvaartwet](../../../../wet/binnenvaartwet/BWBR0023009/README.md), zijn de [artikelen 25](../../../../wet/binnenschepenwet/BWBR0003443/README.md) en [26 van de Binnenschepenwet](../../../../wet/binnenschepenwet/BWBR0003443/README.md), zoals die luidden voor dat tijdstip, van toepassing.  

### Artikel  16  

Op een onderzoek als bedoeld in [artikel 21, eerste lid, van de Binnenschepenwet](../../../../wet/binnenschepenwet/BWBR0003443/README.md) dat is aangevangen voorafgaande aan de inwerkingtreding van [artikel 28, eerste lid, van de Binnenvaartwet](../../../../wet/binnenvaartwet/BWBR0023009/README.md), zijn de [artikelen 21](../../../../wet/binnenschepenwet/BWBR0003443/README.md), [22](../../../../wet/binnenschepenwet/BWBR0003443/README.md), [23](../../../../wet/binnenschepenwet/BWBR0003443/README.md) en [26 van de Binnenschepenwet](../../../../wet/binnenschepenwet/BWBR0003443/README.md), zoals die luidden voor dat tijdstip, van toepassing.  

### Artikel  17  

Ten aanzien van aanvragen ter verkrijging van een certificaat van onderzoek, een meetbrief, een vaarbewijs, een medische verklaring, een verklaring met betrekking tot de vereiste kennis en bekwaamheid om een schip te voeren, een scheepsregistratienummer of een ontheffing op grond van respectievelijk de [Binnenschepenwet](../../../../wet/binnenschepenwet/BWBR0003443/README.md), de [Wet vervoer binnenvaart](../../../../wet/wet/vervoer/binnenvaart/BWBR0005319/README.md) of de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md), ingediend ten minste vier weken voor het tijdstip van inwerkingtreding van de desbetreffende artikelen van de [Binnenvaartwet](../../../../wet/binnenvaartwet/BWBR0023009/README.md), blijft op de behandeling daarvan het recht zoals dat gold voor dat tijdstip van toepassing.  

### Artikel  18  

Indien tegen een besluit krachtens respectievelijk de [Binnenschepenwet](../../../../wet/binnenschepenwet/BWBR0003443/README.md), de [Wet vervoer binnenvaart](../../../../wet/wet/vervoer/binnenvaart/BWBR0005319/README.md) of de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md), voorafgaande aan de inwerkingtreding van de [Binnenvaartwet](../../../../wet/binnenvaartwet/BWBR0023009/README.md), een bezwaar- of beroepschrift is ingediend, blijven op de behandeling daarvan de regelen bij of krachtens de [Binnenschepenwet](../../../../wet/binnenschepenwet/BWBR0003443/README.md), de [Wet vervoer binnenvaart](../../../../wet/wet/vervoer/binnenvaart/BWBR0005319/README.md) en de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md), zoals die luidden voor dat tijdstip, van toepassing.  

### Artikel  19  

Op rechtsgedingen, welke bij het in werking treden van de [Binnenvaartwet](../../../../wet/binnenvaartwet/BWBR0023009/README.md) aanhangig zijn, blijven ten aanzien van de rechterlijke bevoegdheid en van de rechtsvordering, zowel in eerste aanleg als in verdere instantie, de regelen bij of krachtens de [Binnenschepenwet](../../../../wet/binnenschepenwet/BWBR0003443/README.md), de [Wet vervoer binnenvaart](../../../../wet/wet/vervoer/binnenvaart/BWBR0005319/README.md) en de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md) van toepassing, zoals deze gelden ten tijde van de inleidende dagvaarding.  

### Artikel  20  

Na inwerkingtreding van [artikel 51, tweede lid, onderdeel a, van de Binnenvaartwet](../../../../wet/binnenvaartwet/BWBR0023009/README.md) berust de [Regeling tarieven scheepvaart 2005](../../../../ministeriele-regeling/regeling/tarieven/scheepvaart/2005/BWBR0017739/README.md) mede op [dat artikel](../../../../wet/binnenvaartwet/BWBR0023009/README.md).  

### Hoofdstuk  2  

####Wijziging van wetten

### Artikel  21  

Wijzigt de Coördinatiewet uitzonderingstoestanden.   

### Artikel  22  

Wijzigt de Coördinatiewet uitzonderingstoestanden.   

### Artikel  23  

Wijzigt de Vervoersnoodwet.   

### Artikel  24  

Wijzigt de Vervoersnoodwet.   

### Artikel  24a  

Wijzigt de Binnenschepenwet.   

### Artikel  25  

Wijzigt de Wet op de economische delicten.   

### Artikel  26  

Wijzigt de Wet tot wijziging van bepalingen met betrekking tot de verwerking van persoonsgegevens.   

### Hoofdstuk  3  

####Wijziging van de [Binnenvaartwet](../../../../wet/binnenvaartwet/BWBR0023009/README.md)

### Artikel  26a  

Wijzigt de Binnenvaartwet.   

### Artikel  27  

Wijzigt de Binnenvaartwet.   

### Artikel  28  

Wijzigt de Binnenvaartwet.   

### Artikel  29  

Wijzigt de Binnenvaartwet.   

### Artikel  30  

Wijzigt de Binnenvaartwet.   

### Artikel  31  

Wijzigt de Binnenvaartwet.   

### Artikel  32  

Wijzigt de Binnenvaartwet.   

### Artikel  33  

Wijzigt de Binnenvaartwet.   

### Artikel  34  

Wijzigt de Binnenvaartwet.   

### Hoofdstuk  4  

####Slotbepalingen

### Artikel  35  

Ingetrokken worden: 

a. de [Binnenschepenwet](../../../../wet/binnenschepenwet/BWBR0003443/README.md);  

b. de [Wet vervoer binnenvaart](../../../../wet/wet/vervoer/binnenvaart/BWBR0005319/README.md);  

c. de [Wet vaartijden en bemanningssterkte binnenvaart](../../../../wet/wet/vaartijden/en/bemanningssterkte/binnenvaart/BWBR0006029/README.md).    

### Artikel  36  

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

### Artikel  37  

Deze wet wordt aangehaald als: Invoeringswet Binnenvaartwet.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
10 april 2008  
Beatrix  

De Staatssecretaris van Verkeer en Waterstaat , 
J. C. Huizinga-Heringa   

de *vijftiende* mei 2008 

De Minister van Justitie , 
E. M. H. Hirsch Ballin    

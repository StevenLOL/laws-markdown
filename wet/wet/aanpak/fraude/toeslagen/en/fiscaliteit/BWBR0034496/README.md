<meta http-equiv='Content-Type' content='text/html; charset=utf-8' />

##Wet van 18 december 2013 tot wijziging van enkele wetten met het oog op de bestrijding van fraude in de toeslagen en fiscaliteit (Wet aanpak fraude toeslagen en fiscaliteit)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is fraude in het stelsel van toeslagen en in de fiscaliteit te bestrijden door maatregelen te nemen om het toezicht te intensiveren, het boete- en strafrecht te verruimen en de invordering te versterken;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Algemene wet inzake rijksbelastingen. 

### Artikel  II  

Wijzigt de Invorderingswet 1990.

### Artikel  III  

Wijzigt de Algemene wet inkomensafhankelijke regelingen.

### Artikel  IV  
Treedt in werking op een nader te bepalen tijdstip 

Wijzigt de Algemene wet inzake rijksbelastingen.

### Artikel  V  

Wijzigt de Algemene wet inzake rijksbelastingen en de Algemene wet inkomensafhankelijke regelingen.

### Artikel  VI  

1.  Deze wet treedt in werking met ingang van 1 januari 2014, met dien verstande dat: 

a. de wijziging ingevolge artikel I, onderdeel B, voor het eerst toepassing vindt met betrekking tot vergrijpen die zijn begaan op of na 1 januari 2014;  

b. de wijzigingen ingevolge artikel I, onderdeel Ba, en artikel III, onderdelen I, J en K, voor het eerst toepassing vinden met betrekking tot verzuimen en vergrijpen die zijn begaan op of na 1 januari 2014.     
2.  Artikel II, onderdeel A, werkt terug tot en met 1 december 2013.   
3.  In afwijking van het eerste lid treden het in artikel I, onderdeel A, opgenomen artikel 13, vijfde lid, onderdeel b, van de Algemene wet inzake rijksbelastingen, artikel II, onderdelen D, F en G, het in artikel III, onderdeel B, opgenomen artikel 16, zevende lid, eerste volzin, onderdeel b, en tweede volzin, van de Algemene wet inkomensafhankelijke regelingen en artikel III, onderdeel C, in werking op een bij koninklijk besluit te bepalen tijdstip.   
4.  In afwijking van het eerste lid treedt artikel IV in werking op hetzelfde tijdstip dat artikel IV, onderdeel K, van het bij koninklijke boodschap van 30 augustus 2013 ingediende voorstel van wet houdende wijziging van de Algemene wet inzake rijksbelastingen en enige andere wetten in verband met de invoering van herziening bij aanslagen en een regeling voor het elektronische berichtenverkeer (Wet vereenvoudiging formeel verkeer Belastingdienst) (Kamerstukken 33 714), nadat dat voorstel van wet tot wet is verheven, in werking treedt.  

### Artikel  VII  

Deze wet wordt aangehaald als: Wet aanpak fraude toeslagen en fiscaliteit. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
18 december 2013  
Willem-Alexander  

De Staatssecretaris van Financiën,  
F.H.H. Weekers   

de *drieëntwintigste* december 2013 

De Minister van Veiligheid en Justitie,  
I.W. Opstelten    

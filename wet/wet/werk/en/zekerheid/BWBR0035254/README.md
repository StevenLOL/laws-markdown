<meta http-equiv='Content-Type' content='text/html; charset=utf-8' />

##Wet van 14 juni 2014 tot wijziging van verschillende wetten in verband met de hervorming van het ontslagrecht, wijziging van de rechtspositie van flexwerkers en wijziging van verschillende wetten in verband met het aanpassen van de Werkloosheidswet, het verruimen van de openstelling van de Wet inkomensvoorziening oudere werklozen en de beperking van de toegang tot de Wet inkomensvoorziening oudere en gedeeltelijk arbeidsongeschikte werkloze werknemers (Wet werk en zekerheid)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om het ontslagrecht te vereenvoudigen, de rechtsgelijkheid en rechtszekerheid bij ontslag te bevorderen, de vergoeding bij ontslag te beperken en aanwending daarvan voor snelle werkhervatting te bevorderen, dat het wenselijk is de rechtspositie van werknemers met een arbeidsovereenkomst voor bepaalde tijd en met een arbeidsovereenkomst met wisselende uren te versterken, de doorstroom van flexibele naar vaste arbeid te bevorderen en de langdurige inzet van flexibele arbeid te beperken en het wenselijk is om tegelijkertijd de Werkloosheidswet een meer activerend karakter te geven en de inkomensvoorziening via de Wet inkomensvoorziening oudere werklozen uit te breiden onder gelijktijdige beperking van de toegang tot de Wet inkomensvoorziening oudere en gedeeltelijk arbeidsongeschikte werkloze werknemers en tot slot de uitkering vanwege betalingsonmacht van de werkgever te maximeren op anderhalf maal het maximumdagloon;
Zo is het dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Hoofdstuk  1  

####Wijzigingen in verband met hervorming flexibele arbeid en ontslagrecht

Treedt in werking per 01-01-2015 

### Artikel  I  
Treedt in werking per 01-01-2015 

Wijzigt het Burgerlijk Wetboek Boek 7. 

### Artikel  II  
Treedt in werking per 01-07-2015 

Wijzigt het Burgerlijk Wetboek Boek 2. 

### Artikel  III  
Treedt in werking per 01-07-2015 

Het Buitengewoon Besluit Arbeidsverhoudingen 1945 wordt ingetrokken, met dien verstande dat voor de verschillende artikelen of onderdelen van de artikelen van het Buitengewoon Besluit Arbeidsverhoudingen 1945 bij koninklijk besluit het tijdstip waarop deze vervallen verschillend kan worden gesteld. 

### Artikel  IV  
Treedt in werking per 01-07-2015 

Wijzigt de Wet melding collectief ontslag. 

### Artikel  V  
Treedt in werking op een nader te bepalen tijdstip 

Wijzigt de Wet structuur uitvoeringsorganisatie werk en inkomen. 

### Artikel  VI  
Treedt in werking per 01-07-2015 

Wijzigt de Faillissementswet. 

### Artikel  VII  
Treedt in werking per 01-07-2015 

Wijzigt de Wet op de rechtsbijstand. 

### Artikel  VIII  
Treedt in werking per 01-07-2015 

Wijzigt de Wet personenvervoer 2000. 

### Artikel  IX  
Treedt in werking per 01-07-2015 

Wijzigt de Wet sociale werkvoorziening. 

### Artikel  X  
Treedt in werking per 01-07-2015 

Wijzigt de Noodwet arbeidsvoorziening. 

### Artikel  XI  
Treedt in werking per 01-07-2015 

Wijzigt de Algemene wet gelijke behandeling. 

### Artikel  XII  
Treedt in werking per 01-07-2015 

Wijzigt de Wet gelijke behandeling op grond van handicap of chronische ziekte. 

### Artikel  XIII  
Treedt in werking per 01-07-2015 

Wijzigt de Wet gelijke behandeling op grond van leeftijd bij de arbeid. 

### Artikel  XIV  
Treedt in werking per 01-07-2015 

Wijzigt de Wet gelijke behandeling van mannen en vrouwen. 

### Artikel  XV  
Treedt in werking op een nader te bepalen tijdstip 

Wijzigt de Wet op de economische delicten. 

### Artikel  XVI  
Treedt in werking per 01-07-2015 

Wijzigt de Algemene wet bestuursrecht. 

### Artikel  XVII  
Treedt in werking per 01-07-2015 

Wijzigt de Wet op de loonvorming. 

### Artikel  XVIII  
Treedt in werking per 01-07-2015 

Wijzigt de Wet arbeidsvoorwaarden grensoverschrijdende arbeid. 

### Artikel  XIX  
Treedt in werking per 01-07-2015 

Wijzigt de Pensioenwet. 

### Artikel  XX  
Treedt in werking per 01-07-2015 

Wijzigt de Wet op de loonbelasting 1964. 

### Artikel  XXI  
Treedt in werking per 01-07-2015 

Wijzigt de Wet op het algemeen verbindend en het onverbindend verklaren van bepalingen van collectieve arbeidsovereenkomsten. 

### Artikel  XXIa  
Treedt in werking per 01-07-2015 

Wijzigt de Wet educatie en beroepsonderwijs. 

### Artikel  XXIb  
Treedt in werking per 01-07-2015 

Wijzigt de Wet op de expertisecentra. 

### Artikel  XXIc  
Treedt in werking per 01-07-2015 

Wijzigt de Wet op het hoger onderwijs en wetenschappelijk onderzoek. 

### Artikel  XXId  
Treedt in werking per 01-07-2015 

Wijzigt de Wet op het primair onderwijs. 

### Artikel  XXIe  
Treedt in werking per 01-07-2015 

Wijzigt de Wet op het voortgezet onderwijs. 

### Artikel  XXIf  
Treedt in werking per 01-07-2015 

1.  Artikel 1.1.1, onderdeel z, onder 2, artikel 1.1.3, tweede lid, hoofdstuk 4, titel 1, paragraaf 2, en artikel 4.3.3 van de Wet educatie en beroepsonderwijs, zoals deze luidden de dag voor het tijdstip van inwerkingtreding van artikel XXIa blijven van toepassing op een beslissing die voor dat tijdstip is genomen op grond van artikel 4.1.5, eerste lid, van de Wet educatie en beroepsonderwijs.   
2.  De artikelen 63 tot en met 65 en 69, derde en zesde lid, van de Wet op de expertisecentra, zoals deze luidden de dag voor het tijdstip van inwerkingtreding van artikel XXIb blijven van toepassing op een beslissing die voor dat tijdstip is genomen op grond van artikel 63, eerste lid, van de Wet op de expertisecentra.   
3.  De artikelen 1.15, eerste lid, onderdeel b, en 4.7 van de Wet op het hoger onderwijs en wetenschappelijk onderzoek, zoals deze luidden de dag voor het tijdstip van inwerkingtreding van artikel XXIc blijven van toepassing op een beslissing die voor dat tijdstip is genomen op grond van artikel 4.7, eerste lid, van de Wet op het hoger onderwijs en wetenschappelijk onderzoek.   
4.  De artikelen 60 tot en met 62 en 68, derde en zesde lid, van de Wet op het primair onderwijs, zoals deze luidden de dag voor het tijdstip van inwerkingtreding van artikel XXId blijven van toepassing op een beslissing die voor dat tijdstip is genomen op grond van artikel 60, eerste lid, van de Wet op het primair onderwijs.   
5.  De artikelen 1, 24e1, derde lid, 52 tot en met 53 en 53b, derde en zesde lid, van de Wet op het voortgezet onderwijs, zoals deze luidden de dag voor het tijdstip van inwerkingtreding van artikel XXIe blijven van toepassing op een beslissing die voor dat tijdstip is genomen op grond van artikel 52, eerste lid, van de Wet op het voortgezet onderwijs.  

### Artikel  XXII  
Treedt in werking per 01-07-2015 

1.  Het Buitengewoon Besluit Arbeidsverhoudingen 1945 alsmede artikel 665 en afdeling 9 van Boek 7, titel 10 van het Burgerlijk Wetboek, zoals deze luidden de dag voor het tijdstip van inwerkingtreding van de artikelen I, onderdeel O, van deze wet, blijven van toepassing: 

a. op een verzoek om toestemming voor opzegging van de arbeidsovereenkomst gedaan voor dat tijdstip en een opzegging gedaan na dat tijdstip op grond van een verzoek om toestemming van de arbeidsovereenkomst gedaan voor dat tijdstip en op de gedingen die daarop betrekking hebben;  

b. op een opzegging van de arbeidsovereenkomst gedaan voor dat tijdstip en op de gedingen die daarop betrekking hebben; en  

c. op een geding dat is aangevangen voor dat tijdstip.     
2.  De Wet melding collectief ontslag, zoals deze luidde voor het tijdstip van inwerkingtreding van artikel IV deze wet, blijft van toepassing op verzoeken om toestemming voor opzegging van een arbeidsovereenkomst alsmede op opzeggingen die hebben plaatsgevonden voor dat tijdstip.   
3.  De artikelen 8 van de Algemene wet gelijke behandeling, 9 van de Wet gelijke behandeling op grond van handicap of chronische ziekte, 11 van de Wet gelijke behandeling op grond van leeftijd bij de arbeid en 1b, vijfde lid, van de Wet gelijke behandeling van mannen en vrouwen, zoals die luidden voor het tijdstip van inwerkingtreding van de artikelen XI, XII, XIII en XIV van deze wet, blijven van toepassing op een beÃ«indiging van een arbeidsverhouding voor dat tijdstip.   
4.  Artikel 104 van de Pensioenwet en, vanaf het tijdstip van inwerkingtreding van artikel I, onderdeel D, van de Wet versterking bestuur pensioenfondsen, artikel 108 van de Pensioenwet, zoals deze luidden voor het tijdstip van inwerkingtreding van artikel XIX van deze wet, blijven van toepassing indien de toestemming van de kantonrechter is gevraagd voor dat tijdstip.   
5.  Indien op grond van artikel 6, derde lid, van de Wet sociale werkvoorziening zoals dit luidde voor het tijdstip van inwerkingtreding van artikel IX van deze wet, voor dat tijdstip advies aan het Uitvoeringsinstituut werknemersverzekeringen is gevraagd, blijven het Buitengewoon Besluit Arbeidsverhoudingen 1945 alsmede afdeling 9 van Boek 7, titel 10 van het Burgerlijk Wetboek, zoals deze luidden voor dat tijdstip van inwerkingtreding, van toepassing op het advies en de opzegging en de daarop betrekking hebbende gedingen.   
6.  Vergoedingen die de werkgever na het tijdstip van inwerkingtreding van deze wet verschuldigd is op grond van tussen de werkgever en de werknemer of verenigingen van werknemers voor het tijdstip van inwerkingtreding van deze wet gemaakte afspraken, kunnen onder bij of krachtens algemene maatregel van bestuur te bepalen voorwaarden tijdelijk in mindering worden gebracht op de op grond van de artikelen 673 en 673a verschuldigde vergoeding.  

### Artikel  XXIIa  
Treedt in werking per 01-01-2015 

1.  Artikel 628, leden 5 tot en met 7, van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel C, van deze wet blijft van toepassing op arbeidsovereenkomsten die tot stand zijn gekomen voor dat tijdstip.   
2.  Artikel 628, leden 5 tot en met 7, van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel C, van deze wet, blijft van toepassing op een op die dag geldende collectieve arbeidsovereenkomst of regeling door of namens een daartoe bevoegd bestuursorgaan waarin toepassing is gegeven aan artikel 628, lid 7, van Boek 7 van het Burgerlijk Wetboek, zoals dat artikel luidde op de dag voor dat tijdstip, en de arbeidsovereenkomsten waarop deze van toepassing zijn of worden, voor de duur van de looptijd van de collectieve arbeidsovereenkomst of regeling, maar ten hoogste gedurende achttien maanden na die inwerkingtreding.  

### Artikel  XXIIb  
Treedt in werking per 01-01-2015 

Artikel 652 van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel H, van deze wet blijft van toepassing op arbeidsovereenkomsten die tot stand zijn gekomen voor dat tijdstip. 

### Artikel  XXIIc  
Treedt in werking per 01-01-2015 

Artikel 653 van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel I, van deze wet blijft van toepassing op arbeidsovereenkomsten die tot stand zijn gekomen voor dat tijdstip. 

### Artikel  XXIId  
Treedt in werking per 01-01-2015 

Artikel 668, leden 1, 2, 3 en 4, onderdeel a, van Boek 7 van het Burgerlijk Wetboek, zoals dat artikel komt te luiden na het tijdstip van inwerkingtreding van artikel I, onderdeel M, van deze wet, is niet van toepassing op arbeidsovereenkomsten die eindigen binnen een maand na het tijdstip van inwerkingtreding van dat onderdeel. 

### Artikel  XXIIe  
Treedt in werking per 01-07-2015 

1.  Artikel 668a van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel N, van deze wet, blijft van toepassing op een op die dag geldende collectieve arbeidsovereenkomst of regeling door of namens een daartoe bevoegd bestuursorgaan waarin hetgeen in artikel 668a van Boek 7 van het Burgerlijk Wetboek, zoals dat artikel luidde op die dag, van toepassing is verklaard of waarin toepassing is gegeven aan artikel 668a, lid 5, van Boek 7 van het Burgerlijk Wetboek, zoals dat artikel luidde op de dag voor dat tijdstip, en de arbeidsovereenkomsten waarop deze van toepassing zijn of worden, voor de duur van de looptijd van de collectieve arbeidsovereenkomst of regeling, maar ten hoogste gedurende twaalf maanden na die inwerkingtreding.   
2.  Op arbeidsovereenkomsten voor bepaalde tijd die worden voortgezet op of na het tijdstip van inwerkingtreding van artikel I, onderdeel N, van deze wet, is artikel 668a, lid 1, van Boek 7 van het Burgerlijk Wetboek, zoals dat artikel komt te luiden na dat tijdstip, eerst van toepassing, indien op of na dat tijdstip een volgende arbeidsovereenkomst wordt aangegaan ten hoogste zes maanden na de dag waarop de daaraan voorafgaande arbeidsovereenkomst eindigde, met dien verstande dat in afwijking van artikel 668a, lid 1, een arbeidsovereenkomst die is aangegaan voor dat tijdstip en de daaraan voorafgaande arbeidsovereenkomsten geacht worden elkaar niet te hebben opgevolgd, indien zij elkaar hebben opgevolgd met tussenpozen van meer dan drie maanden.   
3.  In afwijking van artikel 668a, lid 1, zoals dat artikel komt te luiden na het tijdstip van inwerkingtreding van artikel I, onderdeel N, van deze wet worden de arbeidsovereenkomst, bedoeld in het eerste lid, en de daaraan voorafgaande arbeidsovereenkomsten geacht elkaar niet te hebben opgevolgd, indien zij elkaar hebben opgevolgd met tussenpozen van meer dan drie maanden.  

### Artikel  XXIII  
Treedt in werking per 01-01-2015 

1.  Artikel 691 van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel II, van deze wet blijft van toepassing op arbeidsovereenkomsten die tot stand zijn gekomen voor dat tijdstip.   
2.  Artikel 691 van Boek 7 van het Burgerlijk Wetboek, zoals dat artikel luidde op de dag voor het tijdstip van inwerkingtreding van artikel I, onderdeel II, van deze wet, blijft van toepassing op een op die dag geldende collectieve arbeidsovereenkomst of regeling door of namens een daartoe bevoegd bestuursorgaan waarin toepassing is gegeven aan artikel 691, lid 7, van Boek 7 van het Burgerlijk Wetboek, zoals dat artikel luidde op de dag voor dat tijdstip, en de arbeidsovereenkomsten waarop deze van toepassing zijn of worden, voor de duur van de looptijd van de collectieve arbeidsovereenkomst of regeling, maar ten hoogste gedurende achttien maanden na die inwerkingtreding.  

### Artikel  XXIIIa  
Treedt in werking op een nader te bepalen tijdstip 

Wijzigt deze wet. 

### Artikel  XXIIIb  
Treedt in werking op een nader te bepalen tijdstip 

Wijzigt deze wet. 

### Artikel  XXIIIc  
Treedt in werking op een nader te bepalen tijdstip 

Wijzigt de Wet Huis voor klokkenluiders(kamerstuk 33258). 

### Artikel  XXIIId  
Treedt in werking op een nader te bepalen tijdstip 

Wijzigt de Wet Huis voor klokkenluiders(kamerstuk 33258). 

### Artikel  XXIIIe  
Treedt in werking op een nader te bepalen tijdstip 

Wijzigt deze wet. 

### Artikel  XXIIIf  
Treedt in werking op een nader te bepalen tijdstip 

Wijzigt de Wet Huis voor klokkenluiders(kamerstuk 33258). 

### Artikel  XXIV  
Treedt in werking per 01-07-2015 

Wijzigt het Burgerlijk Wetboek Boek 7. 

### Artikel  XXV  
Treedt in werking per 01-07-2015 

Wijzigt de Wet op de loonbelasting 1964. 

### Artikel  XXVa  
Treedt in werking per 01-07-2015 

Onze Minister van Sociale Zaken en Werkgelegenheid zendt drie jaar na de inwerkingtreding van artikel I, onderdeel N, van deze wet, aan de Staten-Generaal een verslag over de doeltreffendheid en de effecten van dat artikel in de praktijk. 

### Hoofdstuk  2  

####Wijzigingen in verband met hervorming Werkloosheidswet, maximering uitkering op grond van hoofdstuk IV van de Werkloosheidswet, financiering, beperking van de toegang tot de Wet inkomensvoorziening oudere en gedeeltelijk arbeidsongeschikte werkloze werknemers en verruiming openstelling Wet inkomensvoorziening oudere werklozen

### Artikel  XXVI  
Treedt in werking per 01-07-2015 

Wijzigt de Werkloosheidswet. 

### Artikel  XXVII  
Treedt in werking per 01-07-2015 

Wijzigt de Wet werk en inkomen naar arbeidsvermogen. 

### Artikel  XXVIII  

Wijzigt de Ziektewet. 

### Artikel  XXIX  

Wijzigt de Wet beperking ziekteverzuim en arbeidsongeschiktheid vangnetters. 

### Artikel  XXX  
Treedt in werking per 01-01-2016 

Wijzigt de Wet financiering sociale verzekeringen. 

### Artikel  XXXI  
Treedt in werking per 01-01-2015 

Wijzigt de Wet inkomensvoorziening oudere en gedeeltelijk arbeidsongeschikte werkloze werknemers. 

### Artikel  XXXII  

Wijzigt de Wet inkomensvoorziening oudere werklozen. 

### Artikel  XXXIII  
Treedt in werking per 01-07-2015 

Wijzigt de Toeslagenwet. 

### Artikel  XXXIV  
Treedt in werking per 01-07-2015 

Wijzigt de Wet structuur uitvoeringsorganisatie werk en inkomen. 

### Artikel  XXXV  
Treedt in werking per 01-07-2015 

Wijzigt de Wet overheidspersoneel onder de werknemersverzekeringen. 

### Artikel  XXXVI  
Treedt in werking per 01-07-2015 

Wijzigt de Tijdelijke wet beperking inkomensgevolgen arbeidsongeschiktheidscriteria. 

### Artikel  XXXVII  
Treedt in werking per 01-07-2015 

Wijzigt de Wet privatisering spoorwegpensioenfonds. 

### Artikel  XXXVIII  
Treedt in werking per 01-07-2015 

Wijzigt de Wet inkomensvoorziening oudere werklozen.

### Hoofdstuk  3  

####Slotbepalingen

### Artikel  XXXIX  

1.  De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. Artikel XXXII, onderdelen A en B, kan terugwerken tot een bij dat besluit te bepalen tijdstip.   
2.  Artikel I, onderdeel N, van deze wet treedt in werking met ingang van 1Â juli 2015.  

### Artikel  XL  

Deze wet wordt aangehaald als: Wet werk en zekerheid. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
14 juni 2014  
Willem-Alexander  

De Minister van Sociale Zaken en Werkgelegenheid,  
L.F. Asscher   

De Minister van Veiligheid en Justitie,  
I.W. Opstelten   

de *vierentwintigste* juni 2014 

De Minister van Veiligheid en Justitie,  
I.W. Opstelten    

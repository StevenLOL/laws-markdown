<meta http-equiv='Content-Type' content='text/html; charset=utf-8' />

##Wet van 17 december 2014 tot wijziging van de Wet gemeenschappelijke regelingen en enkele andere wetten in verband met de afschaffing van de plusregio’s

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de verplichte samenwerking in plusregio’s te beëindigen, de bevoegdheden van deze regio’s te verdelen over provincies en gemeenten en daartoe de Wet gemeenschappelijke regelingen en enkele andere wetten te wijzigen;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Hoofdstuk  1  

####Opheffing plusregio’s

### Artikel  I  

Wijzigt de Wet gemeenschappelijke regelingen. 

### Artikel  II  

De Wijzigingswet Wgr-plus wordt ingetrokken. 

### Hoofdstuk  2  

####Wijziging van enkele wetten

### Artikel  III  

Wijzigt de Algemene wet bestuursrecht. 

### Artikel  IV  

Wijzigt de Provinciewet. 

### Artikel  V  

Wijzigt de Huisvestingswet. 

### Artikel  VI  

Wijzigt de Woningwet. 

### Artikel  VII  

Wijzigt de Wet bijzondere maatregelen grootstedelijke problematiek. 

### Artikel  VIII  

Wijzigt de Wet op het BTW-compensatiefonds. 

### Artikel  IX  

Wijzigt de Wet BDU verkeer en vervoer. 

### Artikel  X  

Wijzigt de Wet personenvervoer 2000. 

### Artikel  XI  

Wijzigt de Planwet verkeer en vervoer. 

### Artikel  XII  

Wijzigt de Wet bereikbaarheid en mobiliteit. 

### Artikel  XIII  

Wijzigt de Wet Infrastructuurfonds. 

### Artikel  XIV  

Wijzigt de Wet luchtvaart.

### Artikel  XV  

Wijzigt de Wet houdende regels met betrekking tot enkele specifieke uitkeringen aan provincies en gemeenten op het terrein van Verkeer en Waterstaat. 

### Artikel  XVI  

Wijzigt de Wet milieubeheer. 

### Artikel  XVII  

Wijzigt de Wet bodembescherming. 

### Artikel  XVIII  

Wijzigt de Wet op de jeugdzorg. 

### Hoofdstuk  3  

####Samenloop met andere wetsvoorstellen

### Artikel  XIX  

Wijzigt de Huisvestingswet 2014. 

### Artikel  XX  

Wijzigt de Huisvestingswet 2014. 

### Artikel  XXI  

Wijzigt de Wet lokaal spoor. 

### Artikel  XXIa  

Wijzigt deze wet. 

### Artikel  XXIb  

Wijzigt de Wijzigingswet Wet gemeenschappelijke regelingen, enz. (dualisering gemeente- en provinciebestuur, enz.). 

### Hoofdstuk  4  

####Overgangs- en slotbepalingen

### Artikel  XXII  

1.  De gemeenten die deelnemen aan een gemeenschappelijke regeling waarbij een plusregio is ingesteld, dragen er zorg voor dat de desbetreffende gemeenschappelijke regeling binnen een jaar na de datum van inwerkingtreding van deze wet wordt opgeheven met toepassing van de bepalingen die ingevolge artikel 9, eerste en tweede lid, van de Wet gemeenschappelijke regelingen in de regeling zijn opgenomen.   
2.  In afwijking van het eerste lid kunnen de gemeenten de gemeenschappelijke regeling voortzetten. Zij brengen de regeling binnen een jaar na de datum van inwerkingtreding van deze wet in overeenstemming met de Wet gemeenschappelijke regelingen, zoals deze komt te luiden na inwerkingtreding van deze wet.   
3.  Paragraaf 3 en 5 van Hoofdstuk XI van de Wet gemeenschappelijke regelingen, zoals deze luidden op de dag voorafgaand aan de datum van inwerkingtreding van deze wet, blijven van toepassing op een gemeenschappelijke regeling waarbij een plusregio is ingesteld, zolang de regeling niet overeenkomstig het eerste of tweede lid is beëindigd of gewijzigd.  

### Artikel  XXIII  

1.  De huisvestingsverordeningen, bedoeld in artikel 2, derde lid, van de Huisvestingswet, die op het tijdstip van inwerkingtreding van deze wet van kracht zijn in plusregio’s als bedoeld in artikel 104 van de Wet gemeenschappelijke regelingen, blijven in de dienovereenkomstige gebieden van kracht tot het moment waarop de gemeenschappelijke regeling waarbij de plusregio is ingesteld, krachtens artikel XVII, eerste lid, is beëindigd met dien verstande dat de verordeningen uiterlijk een jaar na inwerkingtreding van deze wet vervallen.   
2.  De vervaltermijn, bedoeld in het eerste lid, treedt in voorkomende gevallen in de plaats van de termijnen waarop de verordeningen zouden zijn vervallen, indien de plusregio zou hebben voortbestaan.   
3.  Gedurende de periode dat de huisvestingsverordeningen van kracht zijn, kan het algemeen bestuur van een voormalige plusregio deze wijzigen of intrekken.  

### Artikel  XXIV  

1.  De besluiten die op grond van artikel 107, eerste lid, van de Provinciewet, zoals dat luidde op de dag voorafgaand aan de datum van inwerkingtreding van deze wet, zijn genomen in verband met de overdracht van bevoegdheden inzake de uitvoering van de provinciale taken in het kader van de jeugdzorg blijven van kracht.   
2.  De termijn genoemd in artikel XXII, eerste en tweede lid, vangt voor de plusregio waarvan de gemeente Amsterdam, Rotterdam onderscheidenlijk ’s-Gravenhage deel uitmaakt aan op een bij koninklijk besluit te bepalen tijdstip.  

### Artikel  XXV  

1.  Bijdragen, subsidies en uitkeringen die zijn verleend of verstrekt aan een plusregio op grond van: 

a. artikel 28 van de Wet bereikbaarheid en mobiliteit;  

b. artikel 1 van de wet van 24 april 1991 houdende regels met betrekking tot enkele specifieke uitkeringen aan provincies en gemeenten op het terrein van Verkeer en Waterstaat (Stb. 1991, 225);  

c. artikel 3 Wet BDU verkeer en vervoer, of  

d. artikel 8, tweede lid, onderdeel c, van de Wet Infrastructuurfonds,   zoals deze luidden op de dag voorafgaand aan de datum van inwerkingtreding van deze wet, worden geacht te zijn verleend of verstrekt aan gedeputeerde staten van de provincie waarin de plusregio is gelegen of, indien van toepassing, aan het dagelijks bestuur van een openbaar lichaam als bedoeld in artikel 20, derde lid, van de Wet personenvervoer 2000. Gedeputeerde staten, respectievelijk het dagelijks bestuur van een openbaar lichaam als bedoeld in artikel 20, derde lid, van de Wet personenvervoer 2000, treedt dienaangaande in de rechten en verplichtingen van de plusregio aan wie de bijdragen, subsidies en uitkeringen oorspronkelijk zijn verleend of verstrekt.   
2.  De gemeenten, bedoeld in artikel XXII, eerste lid, verstrekken, desgevraagd aan gedeputeerde staten en de dagelijkse besturen van een openbaar lichaam als bedoeld in artikel 20, derde lid, van de Wet personenvervoer 2000, alle voor de uitoefening van de rechten en verplichtingen, bedoeld in het eerste lid, benodigde inlichtingen.   
3.  De gemeenten, bedoeld in artikel XXII, eerste lid, verstrekken een overzicht van de verplichtingen en de bestuurlijke afspraken die met het oog op de gereserveerde bedragen, bedoeld in artikel 9 van de Wet BDU verkeer en vervoer, zijn aangegaan en dragen zorg voor de overdracht van deze gereserveerde bedragen aan gedeputeerde staten of, indien van toepassing, aan de dagelijkse besturen van een openbaar lichaam als bedoeld in artikel 20, derde lid, Wet personenvervoer 2000.   
4.  De artikelen 9 tot en met 14 van de Wet BDU verkeer en vervoer zoals deze luidden op de dag voorafgaand aan de datum van inwerkintreding van deze wet, blijven van toepassing op de voor inwerkingtreding van deze wet verstrekte uitkeringen, met dien verstande dat in artikel 11 telkens voor «plusregio» moet worden gelezen: provincie waarin de plusregio is gelegen of, indien van toepassing, openbaar lichaam als bedoeld in artikel 20, derde lid, van de Wet personenvervoer 2000.   
5.  In afwijking van artikel 3, eerste lid, van de Wet BDU verkeer en vervoer kan de verstrekking van de brede doeluitkering voor het uitkeringsjaar waarin deze wet in werking treedt, plaatsvinden in het jaar waarop de uitkering betrekking heeft.  

### Artikel  XXVI  

Concessies die door de dagelijkse besturen van de plusregio’s zijn verleend op grond van artikel 20, tweede of derde lid, van de Wet personenvervoer 2000, zoals dit luidde op de dag voorafgaand aan de datum van inwerkingtreding van deze wet, worden met ingang van de datum van inwerkingtreding van deze wet geacht te zijn verleend door de krachtens artikel 20, tweede, derde of vierde lid, van de Wet personenvervoer 2000 bevoegde concessieverleners. 

### Artikel  XXVII  

Regionale verkeer- en vervoerplannen die door de plusregio’s zijn vastgesteld op grond van artikel 16 van de Planwet verkeer en vervoer, zoals dit artikel luidde op de dag voorafgaand aan de datum van inwerkingtreding van deze wet worden geacht te zijn vastgesteld door gedeputeerde staten of, indien van toepassing, door het dagelijks bestuur van een openbaar lichaam als bedoeld in artikel 20, derde lid, van de Wet personenvervoer 2000. 

### Artikel  XXVIII  

Na de inwerkingtreding van deze wet: 

a. berust het Besluit aanwijzing bevoegdgezaggemeenten Wet bodembescherming op artikel 88, vijfde lid, van de Wet bodembescherming;  

b. berusten besluiten die genomen zijn op grond van artikel 20, derde lid, van de Wet personenvervoer 2000 zoals dat luidde op de dag voorafgaand aan de datum van inwerkingtreding van deze wet op artikel 20, vierde lid, van de Wet personenvervoer 2000.   

### Artikel  XXIX  

Deze wet treedt in werking op een bij koninklijk besluit te bepalen tijdstip. 

### Artikel  XXX  

Deze wet wordt aangehaald als: Wet afschaffing plusregio’s. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
17 december 2014  
Willem-Alexander  

De Minister van Binnenlandse Zaken en Koninkrijksrelaties, 
R.H.A. Plasterk   

De Staatssecretaris van Infrastructuur en Milieu, 
W.J. Mansveld   

de *vierentwintigste* december 2014 

De Minister van Veiligheid en Justitie, 
I.W. Opstelten    

<meta http-equiv='Content-Type' content='text/html; charset=utf-8' />

##Wet van 17 maart 1979, houdende regeling van de vergoeding van de kosten van registratie van motorboten

Wij Juliana, bij de gratie Gods, Koningin der Nederlanden, Prinses van Oranje-Nassau, enz., enz., enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat regeling van de vergoeding van de kosten van registratie van motorboten, die van rijkswege geschiedt, wenselijk is;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

De Dienst Wegverkeer, bedoeld in [artikel 4 *a* van de Wegenverkeerswet 1994](../../../../../../../../../../../../../wet/wegenverkeerswet/1994/BWBR0006622/README.md), geeft aan degene, op wiens aanvraag een motorboot wordt geregistreerd, terzake van de registratie een registratiebewijs onder opgave van een registratieteken af tegen betaling, op de door de Dienst Wegverkeer vastgestelde wijze, van het door deze dienst vastgestelde tarief. [Artikel 4 *q*, eerste lid, van de Wegenverkeerswet 1994](../../../../../../../../../../../../../wet/wegenverkeerswet/1994/BWBR0006622/README.md) is van overeenkomstige toepassing.  

### Artikel  2  

Deze wet treedt in werking op een door Ons te bepalen tijdstip.  

Lasten en bevelen, dat deze in het *Staatsblad* zal worden geplaatst, en dat alle ministeriÃ«le departementen, autoriteiten, colleges en ambtenaren, wie zulks aangaat, aan de nauwkeurige uitvoering de hand zullen houden.   

Gegeven te Lech 
17 maart 1979  
Juliana  

De Minister van Verkeer en Waterstaat, 
D. S. Tuijnman   

de zeventiende april 1979 

De Minister van Justitie, 
J. de Ruiter    

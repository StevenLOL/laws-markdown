<meta http-equiv='Content-Type' content='text/html; charset=utf-8' />

##Wet van 25 januari 1951, houdende nadere voorzieningen in verband met de invoering van de ambten van minister zonder portefeuille en van staatssecretaris

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is enige nadere voorzieningen te treffen in verband met de invoering van de ambten van minister zonder portefeuille en van staatssecretaris;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Titel  I  

####Algemene bepalingen

### Artikel  1  

De bevoegdheden en verplichtingen, bij of krachtens de wet aan hoofden der ministeriële departementen in het algemeen verleend, onderscheidenlijk opgelegd, komen mede toe aan, onderscheidenlijk rusten mede op Onze ministers zonder portefeuille, en de staatssecretarissen, voorzover deze overeenkomstig de [Grondwet](../../../../../../../../../../../../../wet/grondwet/BWBR0001840/README.md) als minister optreden.  

### Artikel  2  

De bevoegdheden en verplichtingen, bij of krachtens de wet aan een hoofd van een ministerieel departement in het bijzonder verleend, onderscheidenlijk opgelegd, komen mede toe aan, onderscheidenlijk rusten mede op een staatssecretaris bij dat departement, voorzover hij overeenkomstig de [Grondwet](../../../../../../../../../../../../../wet/grondwet/BWBR0001840/README.md) als minister optreedt.  

### Artikel  3  

Onverminderd de overige gevallen, waarin de minister, voor wiens departement een staatssecretaris is benoemd, het nodig acht, dat de staatssecretaris in zijn plaats optreedt, maakt de minister in de *Nederlandse Staatscourant* bekend, met welke taak de staatssecretaris meer in het bijzonder zal zijn belast.  

### Artikel  4  

Buiten de gevallen van de artikelen 1 en 2 worden ministers zonder portefeuille en staatssecretarissen voor de toepassing of overeenkomstige toepassing van bij of krachtens de wet gestelde bepalingen met hoofden van ministeriële departementen gelijkgesteld.  

### Titel  II  

####Bijzondere voorzieningen ten aanzien van staatssecretarissen

### §  1  

####Het salaris

### Artikel  5  

Artikel 4 is niet van toepassing op de bezoldiging van staatssecretarissen.  

### §  2  

####Het wachtgeld

### §  3  

####Het pensioen der staatssecretarissen en der weduwen en wezen van staatssecretarissen

### §  4  

####Algemene bepaling

### Titel  III  

####Slotbepaling

### Artikel  31  

Deze wet treedt in werking met ingang van de dag na die harer afkondiging en heeft terugwerkende kracht tot 1 Januari 1949.  

Lasten en bevelen, dat deze in het *Staatsblad* zal worden geplaatst, en dat alle Ministeriële Departementen, Autoriteiten, Colleges en Ambtenaren, wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
25 Januari 1951.  
JULIANA.  

De Minister-President, Minister van Algemene Zaken, 
W. DREES.   

De Minister zonder Portefeuille, 
J. R. H. VAN SCHAIK.   

De Minister van Binnenlandse Zaken, 
TEULINGS.   

De Minister van Buitenlandse Zaken, 
STIKKER.   

De Minister van Justitie, 
STRUYCKEN.   

De Minister van Onderwijs, Kunsten en Wetenschappen, 
TH. RUTTEN.   

De Minister van Oorlog, 
H. L. s'JACOB.   

De Minister van Marine, 
H. L. s'JACOB.   

De Minister van Financiën, 
P. LIEFTINCK.   

De Minister van Wederopbouw en Volkshuisvesting, 
IN 'T VELD.   

De Minister van Verkeer en Waterstaat, 
D. G. W. SPITZEN.   

De Minister van Economische Zaken, 
VAN DEN BRINK.   

De Minister van Landbouw, Visserij en Voedselvoorziening, 
MANSHOLT.   

De Minister van Sociale Zaken, 
A. M. JOEKES.   

De Minister voor Uniezaken en Overzeese Rijksdelen, 
J. H. VAN MAARSEVEEN.   

De Minister zonder Portefeuille, 
GÖTZEN.   

de negen en twintigste Januari 1951. 

De Minister van Justitie, 
STRUYCKEN.    

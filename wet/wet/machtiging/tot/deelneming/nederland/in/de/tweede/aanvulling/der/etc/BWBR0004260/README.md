<meta http-equiv='Content-Type' content='text/html; charset=utf-8' />

##Wet van 23 december 1987, houdende machtiging tot deelneming door Nederland in de Tweede Aanvulling der Middelen van het Internationale Fonds voor Agrarische Ontwikkeling (IFAD)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is, ten laste van 's Rijks schatkist bij te dragen in de Tweede Aanvulling der Middelen van het Internationale Fonds voor Agrarische Ontwikkeling;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  
Materieel uitgewerkt per 01-01-2010 

Onze Minister voor Ontwikkelingssamenwerking wordt gemachtigd om het nodige te verrichten, opdat ten laste van 's Rijks schatkist voor een totaal bedrag van f 41 009 460 (EENENVEERTIG MILJOEN NEGENDUIZEND VIERHONDERD ZESTIG GULDEN) wordt bijgedragen in de Tweede Aanvulling der Middelen van het Internationale Fonds voor Agrarische Ontwikkeling. 

### Artikel  2  
Materieel uitgewerkt per 01-01-2010 

Deze wet treedt in werking met ingang van de dag na de datum van uitgifte van het *Staatsblad* waarin zij wordt geplaatst. 

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
23 december 1987  
Beatrix  

De Minister voor Ontwikkelingssamenwerking, 
P. Bukman   

De Minister van Landbouw en Visserij, 
G. J. M. Braks   

De Minister van Buitenlandse Zaken, 
H. van den Broek   

de eenentwintigste januari 1988 

De Minister van Justitie, 
F. Korthals Altes    

<meta http-equiv='Content-Type' content='text/html; charset=utf-8' />

##Wet van 1 oktober 2014 tot aanpassing van de Advocatenwet en enige andere wetten in verband met de positie van de advocatuur in de rechtsorde en herziening van het toezicht op advocaten (Wet positie en toezicht advocatuur)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de Advocatenwet en enige andere wetten te wijzigen in verband met de positie van de advocatuur in de rechtsorde en herziening van het toezicht op advocaten, alsmede om enkele andere wijzigingen in de Advocatenwet door te voeren;
Zo is het dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Treedt in werking op een nader te bepalen tijdstip 

Wijzigt de Advocatenwet. 

### Artikel  II  
Treedt in werking op een nader te bepalen tijdstip 

Wijzigt de Wet op de rechtsbijstand. 

### Artikel  III  
Treedt in werking op een nader te bepalen tijdstip 

De Wet tarieven in burgerlijke zaken wordt ingetrokken. 

### Artikel  IIIa  
Treedt in werking op een nader te bepalen tijdstip 

Wijzigt de Wet ter voorkoming van witwassen en financieren van terrorisme. 

### Artikel  IV  
Treedt in werking op een nader te bepalen tijdstip 

De artikelen 29 tot en met 40 van de Wet tarieven in burgerlijke zaken en artikel 38, vierde lid, van de Wet op de rechtsbijstand, zoals deze luidden vóór de inwerkingtreding van deze wet, blijven van toepassing op geschillen over het door de advocaat aan de cliënt berekende salaris, in gevallen waarin de rekening van de advocaat is begroot door de raad van toezicht vóór het tijdstip waarop deze wet in werking treedt. 

### Artikel  IVa  
Treedt in werking op een nader te bepalen tijdstip 

De paragrafen 4, 4a en 4b van de Advocatenwet, zoals deze luidden vóór de inwerkingtreding van deze wet, blijven van toepassing op klachten die tegen advocaten zijn ingediend vóór het tijdstip van inwerkingtreding van deze wet. 

### Artikel  IVb  
Treedt in werking op een nader te bepalen tijdstip 

1.  Op verzoeken tot inschrijving als advocaat, bedoeld in artikel 2, eerste lid, van de Advocatenwet, ingediend vóór de inwerkingtreding van artikel I, onderdeel B, van deze wet, blijft het recht van toepassing zoals dat op dat moment gold.   
2.  Op besluiten krachtens artikel 9c van de Advocatenwet, die zijn genomen vóór de inwerkingtreding van artikel I, onderdeel Ka van deze wet, blijft het recht van toepassing zoals dat op dat moment gold.  

### Artikel  IVc  
Treedt in werking op een nader te bepalen tijdstip 

Het bepaalde in artikel 20 van de Advocatenwet is van toepassing vanaf de eerste verkiezing als bedoeld in het eerste lid van dat artikel op of na de datum van inwerkingtreding van artikel I, onderdeel P, van deze wet. 

### Artikel  V  
Treedt in werking op een nader te bepalen tijdstip 

*[Vervallen]* 

### Artikel  Va  
Treedt in werking op een nader te bepalen tijdstip 

Wijzigt de Wet rechtspositie rechterlijke ambtenaren. 

### Artikel  VI  
Treedt in werking op een nader te bepalen tijdstip 

Na de inwerkingtreding van deze wet berust het Kostuum- en titulatuurbesluit rechterlijke organisatie op artikel 70 van de Advocatenwet en artikel 54 van de Wet rechtspositie rechterlijke ambtenaren. 

### Artikel  VIa  
Treedt in werking op een nader te bepalen tijdstip 

Onze Minister van Veiligheid en Justitie zendt binnen vijf jaar na inwerkingtreding van deze wet aan de Staten-Generaal een verslag over de doeltreffendheid en de effecten van artikel I, onderdelen H, I, La, Nd, R, S, T, Za, AAb, AAc, DD, DDa, DDb, FF, FFa, FFc, FFd, FFe, FFg en FFh van deze wet in de praktijk. 

### Artikel  VII  
Treedt in werking op een nader te bepalen tijdstip 

Deze wet treedt in werking op een bij koninklijk besluit te bepalen tijdstip, dat voor de verschillende artikelen en onderdelen daarvan verschillend kan worden vastgesteld. 

### Artikel  VIIa  
Treedt in werking op een nader te bepalen tijdstip 

Deze wet wordt aangehaald als: Wet positie en toezicht advocatuur. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
1 oktober 2014  
Willem-Alexander  

De Staatssecretaris van Veiligheid en Justitie,  
F. Teeven   

de *vijftiende* oktober 2014 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Wet van 30 juni 2004 tot wijziging van de Mededingingswet en van enige andere wetten in verband met de implementatie van EG-verordeningen 1/2003 en 139/2004 (Wet modernisering EG-mededingingsrecht)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is om enige bepalingen van verordening (EG) nr. 1/2003 van de Raad van de Europese Unie van 16 december 2002 betreffende de uitvoering van de mededingingsregels van de artikelen 81 en 82 van het Verdrag (PbEG 2003, L 1) en van EG- verordening nr. 139/2004 van de Raad van de Europese Unie van 20 januari 2004 betreffende de controle op concentraties van ondernemingen (PbEG L 24), door middel van aanpassing van enige wetten te implementeren;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Mededingingswet.   

### Artikel  II  

Wijzigt de Wet uitvoering EG-mededingingsverordeningen.   

### Artikel  IIa  

Wijzigt de Handelsregisterwet 1996.   

### Artikel  III  

Wijzigt het Wetboek van Burgerlijke Rechtsvordering.   

### Artikel  IIIa  

1.  Ontheffingen van het verbod van [artikel 6, eerste lid, van de Mededingingswet](../../../../../wet/mededingingswet/BWBR0008691/README.md) die zijn verleend op grond van [artikel 17 van de Mededingingswet](../../../../../wet/mededingingswet/BWBR0008691/README.md), zoals dat luidde voorafgaand aan het tijdstip van inwerkingtreding van artikel I, onderdeel dA, van deze wet, blijven van kracht voor de tijd waarvoor zij zijn verleend met een maximum resterende tijd van 5 jaar.   
2.  Op de in het vorige lid bedoelde ontheffingen is [artikel 23 van de Mededingingswet](../../../../../wet/mededingingswet/BWBR0008691/README.md) van toepassing, zoals dat luidde voorafgaand aan het tijdstip van inwerkingtreding van artikel I, onderdeel dA, van deze wet.   
3.  Bezwaarprocedures met betrekking tot beschikkingen op grond van de [artikelen 17](../../../../../wet/mededingingswet/BWBR0008691/README.md) en [22 van de Mededingingswet](../../../../../wet/mededingingswet/BWBR0008691/README.md), waarin op het moment van de inwerkingtreding van dit artikel nog niet is beslist, worden buiten verdere behandeling gelaten.   

### Artikel  IV  

1.   Wijzigt deze wet.    
2.   Wijzigt deze wet.    
3.   Wijzigt Kamerstuk 27 639.    

### Artikel  IVa  

Deze wet wordt aangehaald als: Wet modernisering EG-mededingingsrecht.  

### Artikel  V  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld en dat kan terugwerken tot en met 1 mei 2004. In dat besluit wordt zo nodig toepassing gegeven aan [artikel 16 van de Tijdelijke referendumwet](../../../../../wet/tijdelijke/referendumwet/BWBR0012701/README.md).  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
30 juni 2004  
Beatrix  

De Minister van Economische Zaken , 
L. J. Brinkhorst   

De Minister van Justitie , 
J. P. H. Donner   

de *twintigste* juli 2004 

De Minister van Justitie , 
J. P. H. Donner    

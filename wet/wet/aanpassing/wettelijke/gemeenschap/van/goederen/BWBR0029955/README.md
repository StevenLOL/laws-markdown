<meta http-equiv='Content-Type' content='text/html; charset=utf-8' />

##Wet van 18 april 2011 tot wijziging van de titels 6, 7 en 8 van Boek 1 van het Burgerlijk Wetboek (aanpassing wettelijke gemeenschap van goederen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de bepalingen inzake de wettelijke gemeenschap van goederen aan te passen en in verband daarmee enkele andere wijzigingen aan te brengen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt Boek 1 van het Burgerlijk Wetboek. 

### Artikel  II  

Wijzigt de Faillissementswet. 

### Artikel  III  

Wijzigt de Wet conflictenrecht huwelijksvermogensregime. 

### Artikel  IV  

Wijzigt de Wet conflictenrecht geregistreerd partnerschap. 

### Artikel  V  

1.  [Artikel 87 van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md) is slechts van toepassing op vergoedingsvorderingen die ontstaan op grond van verkrijgingen, voldoeningen of aflossingen die na het tijdstip van inwerkingtreding van deze wet plaatsvinden. Op de vergoedingsvorderingen die zijn ontstaan op grond van verkrijgingen, voldoeningen of aflossingen die vóór dat tijdstip hebben plaatsgevonden, blijft het recht van toepassing zoals dat gold onmiddellijk voorafgaande aan het tijdstip van inwerkingtreding van deze wet.   
2.  Op een gemeenschap van goederen, ontstaan vóór de inwerkingtreding van deze wet, is [artikel 94, tweede lid, onder c, en vijfde lid, onder b, van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md) niet van toepassing.   
3.  [Artikel 95, eerste lid, tweede en derde zin, en tweede lid, van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md) is slechts van toepassing op vergoedingsvorderingen die ontstaan op grond van verkrijgingen, voldoeningen of aflossingen die na het tijdstip van inwerkingtreding van deze wet plaatsvinden. Op de vergoedingsvorderingen die zijn ontstaan op grond van verkrijgingen, voldoeningen of aflossingen die vóór dat tijdstip hebben plaatsgevonden, blijft het recht van toepassing zoals dat gold onmiddellijk voorafgaande aan het tijdstip van inwerkingtreding van deze wet.   
4.  [Artikel 96, derde lid, tweede zin, en vierde lid, tweede zin, van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md) is slechts van toepassing op vergoedingsvorderingen die ontstaan op grond van voldoening van schulden die na het tijdstip van inwerkingtreding van deze wet plaatsvindt. Op de vergoedingsvorderingen die zijn ontstaan op grond van voldoening van schulden die vóór dat tijdstip heeft plaatsgevonden, blijft het recht van toepassing zoals dat gold onmiddellijk voorafgaande aan het tijdstip van inwerkingtreding van deze wet.   
5.  [Artikel 96a van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md) is niet van toepassing indien de begunstiging op het tijdstip van inwerkingtreding van deze wet reeds onherroepelijk was.   
6.  [Artikel 99 van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md), zoals dit luidde onmiddellijk voorafgaande aan het tijdstip van inwerkingtreding van deze wet, blijft van toepassing in de gevallen waarin op het tijdstip van inwerkingtreding van deze wet een verzoek als bedoeld in artikel 99, eerste lid, onder b, c of d, van dat boek reeds is ingediend of een overeenkomst als bedoeld in artikel 99, eerste lid, onder e, van dat boek reeds is gesloten, maar nog geen inschrijving in de registers van de burgerlijke stand heeft plaatsgevonden.   
7.  Op de hoofdelijke aansprakelijkheid die vóór het tijdstip van inwerkingtreding van deze wet ter zake van gemeenschapsschulden door ontbinding van een gemeenschap is ontstaan, blijft [artikel 102 van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md), zoals dat artikel luidde onmiddellijk voorafgaande aan het tijdstip van inwerkingtreding van deze wet, van toepassing.   
8.  De [artikelen 119](../../../../../../../../wet/burgerlijk/wetboek/boek/1/BWBR0002656/README.md) en [166, derde zin, van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md), zoals deze luidden vóór de inwerkingtreding van deze wet, blijven van toepassing op vóór dat tijdstip gemaakte of gewijzigde huwelijkse voorwaarden.   
9.  De [artikelen 122 tot en met 128 van Boek 1 van het Burgerlijk Wetboek](../../../../../../../../wet/burgerlijk/wetboek/boek/1/BWBR0002656/README.md), zoals die artikelen luidden onmiddellijk voorafgaande aan het tijdstip van inwerkingtreding van deze wet, blijven van toepassing op gemeenschappen van winst en verlies en van vruchten en inkomsten, overeengekomen vóór het tijdstip van inwerkingtreding van deze wet.  

### Artikel  VI  

Deze wet treedt in werking op een bij koninklijk besluit te bepalen tijdstip. 

### Artikel  VII  

Deze wet wordt aangehaald als: Wet aanpassing wettelijke gemeenschap van goederen. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
18 april 2011  
Beatrix  

De Minister van Veiligheid en Justitie,  
I. W. Opstelten   

de *tiende* mei 2011 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Wet van 10 juli 2013 tot wijziging van de Algemene pensioenwet politieke ambtsdragers in verband met de verhoging van de pensioengerechtigde leeftijd en de pensioenrichtleeftijd (Wet aanpassing pensioenleeftijd Appa)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Algemene pensioenwet politieke ambtsdragers](../../../../../../wet/algemene/pensioenwet/politieke/ambtsdragers/BWBR0002691/README.md) te wijzigen in verband met de verhoging van de pensioengerechtigde leeftijd en de pensioenrichtleeftijd en in verband met enkele andere aspecten die de uitkering aan of het pensioen van politieke ambtsdragers betreffen;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Algemene pensioenwet politieke ambtsdragers.

### Artikel  II  

Wijzigt de Wijzigingswet Algemene pensioenwet politieke ambtsdragers (pensioenopbouw, waarde-overdracht en waarde-overname alsmede enige andere onderwerpen). 

### Artikel  III  

De [Wet van 2 juni 2003 tot wijziging van de Algemene pensioenwet politieke ambtsdragers met betrekking tot de uitkering bij aftreden en het nabestaandenpensioen](../../../../../../wet/wijzigingswet/algemene/pensioenwet/politieke/ambtsdragers/uitkering/bij/etc/BWBR0015157/README.md) (Stb. 2003, 249) wordt ingetrokken. 

### Artikel  IV  

Deze wet wordt aangehaald als: Wet aanpassing pensioenleeftijd Appa. 

### Artikel  V  

1.  Deze wet treedt in werking met ingang van de dag na de datum van uitgifte van het Staatsblad waarin zij wordt geplaatst en werkt terug tot en met 1 januari 2013.   
2.  Een algemene maatregel van bestuur als bedoeld in deze wet of een ministeriële regeling op grond van de maatregel, kan bepalen dat de maatregel onderscheidenlijk de regeling terugwerkt tot en met 1 januari 2013.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
10 juli 2013  
Willem-Alexander  

De Minister van Binnenlandse Zaken en Koninkrijksrelaties ,  
R.H.A. Plasterk   

de *zesentwintigste* juli 2013 

De Staatssecretaris van Veiligheid en Justitie ,  
F. Teeven    

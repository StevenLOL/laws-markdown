<meta http-equiv='Content-Type' content='text/html; charset=utf-8' />

##Wet van 14 december 2009 tot aanvulling van de Algemene wet bestuursrecht met een regeling voor herstel van gebreken in een besluit hangende beroep bij de bestuursrechter (Wet bestuurlijke lus Awb)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de mogelijkheid te openen dat gebreken in een besluit hangende het beroep bij de bestuursrechter worden hersteld;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Algemene wet bestuursrecht.   

### Artikel  II  

Wijzigt de Algemene wet inzake rijksbelastingen.   

### Artikel  III  

Wijzigt de Beroepswet.   

### Artikel  IV  

Wijzigt de Wet bestuursrechtspraak bedrijfsorganisatie.   

### Artikel  V  

Wijzigt de Wet op de Raad van State.   

### Artikel  Va  

Wijzigt de Natuurbeschermingswet 1998.   

### Artikel  Vb  

1.   Wijzigt de Spoedwet wegverbreding.    
2.   Wijzigt de Wijzigingswet Tracéwet, enz. (verbetering beroepsprocedure).    

### Artikel  Vc  

1.   Wijzigt de Tracéwet.    
2.   Wijzigt de Wijzigingswet Tracéwet, enz. (verbetering beroepsprocedure).    

### Artikel  Vd  

1.   Wijzigt de Waterwet.    
2.   Wijzigt de Waterwet.    

### Artikel  VI  

Wijzigt de Wet algemene bepalingen omgevingsrecht.   

### Artikel  VII  

Wijzigt de Wet milieubeheer.   

### Artikel  VIIa  

1.   Wijzigt de Wet ruimtelijke ordening.    
2.   Wijzigt de Wijzigingswet Tracéwet, enz. (verbetering beroepsprocedure).    

### Artikel  VIIb  

1.  De [artikelen 39a tot en met 39c van de Natuurbeschermingswet 1998](../../../../../../wet/natuurbeschermingswet/1998/BWBR0009641/README.md), zoals deze luidden voor de inwerkingtreding van deze wet, blijven van toepassing op beroepen waarin de Afdeling bestuursrechtspraak van de Raad van State toepassing heeft gegeven aan [artikel 39a, eerste lid, van de Natuurbeschermingswet 1998](../../../../../../wet/natuurbeschermingswet/1998/BWBR0009641/README.md) voordat deze wet in werking is getreden.   
2.  Indien het bij koninklijke boodschap van 26 juli 2008 ingediende voorstel van wet tot wijziging van de Tracéwet, Spoedwet wegverbreding en de Wet ruimtelijke ordening met het oog op de verbetering van de beroepsprocedure (31 546) tot wet is of wordt verheven en artikel II, onderdeel B, van die wet eerder in werking is getreden of treedt dan deze wet, blijft artikel 14a van de Spoedwet wegverbreding, zoals dit luidde voor de inwerkingtreding van deze wet, van toepassing op beroepen waarin de Afdeling bestuursrechtspraak van de Raad van State toepassing heeft gegeven aan artikel 14a, eerste lid, van de Spoedwet wegverbreding voordat deze wet in werking is getreden.   
3.  Indien het bij koninklijke boodschap van 26 juli 2008 ingediende voorstel van wet tot wijziging van de Tracéwet, Spoedwet wegverbreding en de Wet ruimtelijke ordening met het oog op de verbetering van de beroepsprocedure (31 546) tot wet is of wordt verheven en artikel I, onderdeel B, van die wet eerder in werking is getreden of treedt dan deze wet, blijft artikel 25d van de Tracéwet, zoals dit luidde voor de inwerkingtreding van deze wet, van toepassing op beroepen waarin de Afdeling bestuursrechtspraak van de Raad van State toepassing heeft gegeven aan artikel 25d, eerste lid, van de Tracéwet voordat deze wet in werking is getreden.   
4.  De [artikelen 6.6 tot en met 6.10 van de Wet algemene bepalingen omgevingsrecht](../../../../../../wet/wet/algemene/bepalingen/omgevingsrecht/BWBR0024779/README.md), zoals deze luidden voor de inwerkingtreding van deze wet, blijven van toepassing op beroepen waarin de Afdeling bestuursrechtspraak van de Raad van State toepassing heeft gegeven aan [artikel 6.6, eerste lid, van de Wet algemene bepalingen omgevingsrecht](../../../../../../wet/wet/algemene/bepalingen/omgevingsrecht/BWBR0024779/README.md) voordat deze wet in werking is getreden.   
5.  Indien het bij koninklijke boodschap van 28 september 2006 ingediende voorstel van wet houdende regels met betrekking tot het beheer en gebruik van watersystemen ([Waterwet](../../../../../../wet/waterwet/BWBR0025458/README.md)) (30 818) tot wet is of wordt verheven, en [hoofdstuk 9 van die wet](../../../../../../wet/waterwet/BWBR0025458/README.md) eerder in werking is getreden of treedt dan deze wet, blijft hoofdstuk 9 van die wet, zoals dit luidde voor de inwerkingtreding van deze wet, van toepassing op beroepen waarin de Afdeling bestuursrechtspraak van de Raad van State toepassing heeft gegeven aan [artikel 9.1, eerste lid, van de Waterwet](../../../../../../wet/waterwet/BWBR0025458/README.md) voordat deze wet in werking is getreden.   
6.  Op een beroep tegen een nationaal toewijzingsbesluit, als bedoeld in [artikel 16.29, eerste lid, van de Wet milieubeheer](../../../../../../wet/wet/milieubeheer/BWBR0003245/README.md), dat betrekking heeft op de planperiode van 1 januari 2008 tot en met 31 december 2012, blijft [artikel 20.5a van de Wet milieubeheer](../../../../../../wet/wet/milieubeheer/BWBR0003245/README.md), zoals dat luidde voor de inwerkingtreding van deze wet, van toepassing.   
7.  Indien het bij koninklijke boodschap van 26 juli 2008 ingediende voorstel van wet tot wijziging van de Tracéwet, Spoedwet wegverbreding en de Wet ruimtelijke ordening met het oog op de verbetering van de beroepsprocedure (31 546) tot wet is of wordt verheven en artikel III van die wet eerder in werking is getreden of treedt dan deze wet, blijven de artikelen 8.4a tot en met 8.4f van de Wet ruimtelijke ordening, zoals deze luidden voor de inwerkingtreding van deze wet, van toepassing op beroepen waarin de Afdeling bestuursrechtspraak van de Raad van State toepassing heeft gegeven aan artikel 8.4b, eerste lid, van de Wet ruimtelijke ordening voordat deze wet in werking is getreden.   

### Artikel  VIII  

Deze wet treedt in werking op een bij koninklijk besluit te bepalen tijdstip.  

### Artikel  IX  

Deze wet wordt aangehaald als: Wet bestuurlijke lus Awb.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
14 december 2009  
Beatrix  

De Minister van Justitie , 
E. M. H. Hirsch Ballin   

De Minister van Binnenlandse Zaken en Koninkrijksrelaties , 
G. ter Horst   

de *vierentwintigste* december 2009 

De Minister van Justitie , 
E. M. H. Hirsch Ballin    

<meta http-equiv='Content-Type' content='text/html; charset=utf-8' />

##Wet van 24 april 1997 tot wijziging van de Wet op de arbeidsongeschiktheidsverzekering en enkele andere wetten in verband met premiedifferentiatie en marktwerking bij arbeidsongeschiktheidsverzekeringen (Wet premiedifferentiatie en marktwerking bij arbeidsongeschiktheidsverzekeringen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md) te wijzigen zodat op grond van de [Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md) te heffen premies gedifferentieerd worden en werkgevers de mogelijkheid krijgen het risico van de arbeidsongeschiktheidsverzekering van hun werknemers bepaalde tijd zelf te dragen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### HOOFDSTUK  1  

####WIJZIGING VAN DE WET OP DE ARBEIDSONGESCHIKTHEIDSVERZEKERING

### ARTIKEL  I  

Wijzigt de Wet op de arbeidsongeschiktheidsverzekering.   

### HOOFDSTUK  2  

####OVERGANGS- EN SLOTBEPALINGEN

### ARTIKEL  II  

1.  Onder de uitkeringen, bedoeld in [artikel 76d, eerste lid, onderdeel a, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan: 

a. de op grond van [artikel 13, eerste of tweede lid, eerste volzin, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) toegekende uitkeringen;  

b. de op grond van [artikel 13, tweede lid, tweede volzin, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) bij wijze van voorschot toegekende uitkeringen;  

c. de op grond van [artikel 23, eerste lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) toegekende uitkeringen.     
2.  Onder de uitvoeringskosten, bedoeld in [artikel 76d, eerste lid, onderdeel b, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan de kosten die zijn verbonden aan de uitvoering van de [artikelen 13](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md), eerste en tweede lid, en [23, eerste lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md).   
3.  Onder de loonsuppletie, bedoeld in [artikel 76d, eerste lid, onderdeel c, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), wordt mede verstaan de in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet bedoelde loonsuppletie.   
4.  Onder de loonkostensubsidie, bedoeld in [artikel 76d, eerste lid, onderdeel d, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), wordt mede verstaan de in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet bedoelde loonkostensubsidie.   
5.  Onder de kosten van opleiding of scholing, bedoeld in [artikel 76d, eerste lid, onderdeel e, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan de kosten van een opleiding of scholing als bedoeld in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet.   
6.  Onder de voorzieningen, bedoeld in [artikel 76d, eerste lid, onderdeel f, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan de in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet bedoelde voorzieningen.   
7.  Onder de vergoedingen, bedoeld in [artikel 76d, eerste lid, onderdeel g, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan de in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet bedoelde vergoedingen.   
8.  Onder de toelagen en vergoedingen, bedoeld in [artikel 76d, eerste lid, onderdeel h, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), worden mede verstaan de in [artikel 20, tweede lid, van de Wet overheidspersoneel onder de werknemersverzekeringen](../../../../../../../../wet/wet/overheidspersoneel/onder/de/werknemersverzekeringen/BWBR0009267/README.md) of artikel 28, tweede lid, van die wet bedoelde toelagen en vergoedingen.   

### ARTIKEL  VII  

1.  Onder uitkeringen als bedoeld in [artikel 75b](../../../../../../../../wet/wet/op/de/arbeidsongeschiktheidsverzekering/BWBR0002524/README.md) en in [artikel 76f van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), zoals deze artikelen luidden op de dag voorafgaande aan het tijdstip van inwerkingtreding van de desbetreffende bepalingen van de [Invoeringswet Wet financiering sociale verzekeringen](../../../../../../../../wet/invoeringswet/wet/financiering/sociale/verzekeringen/BWBR0017747/README.md), worden uitsluitend verstaan, de uitkeringen die zijn ingegaan op of na de dag van inwerkingtreding van deze wet.   
2.  Onder overgang van een onderneming als bedoeld in [artikel 78, vierde lid, van de Wet op de arbeidsongeschiktheidsverzekering](../../../../../../../../wet/wet/op/de/arbeidsongeschiktheidsverzekering/BWBR0002524/README.md), zoals dit artikel luidde op de dag voorafgaande aan het tijdstip van inwerkingtreding van de desbetreffende bepalingen van de [Invoeringswet Wet financiering sociale verzekeringen](../../../../../../../../wet/invoeringswet/wet/financiering/sociale/verzekeringen/BWBR0017747/README.md), wordt uitsluitend verstaan, de overgang van een onderneming die heeft plaatsgevonden op of na de dag van inwerkingtreding van deze wet.   

### ARTIKEL  VIIA  

Wijzigt de Wet op de arbeidsongeschiktheidsverzekering.   

### ARTIKEL  VIII  

Deze wet wordt aangehaald als «Wet premiedifferentiatie en marktwerking bij arbeidsongeschiktheidsverzekeringen».  

### ARTIKEL  IX  

1.  De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  In afwijking van het eerste lid treden van Artikel I, onderdeel FF, de artikelen 87 *b* en 87 *d* in werking met ingang van 1 januari 1997. Indien het Staatsblad waarin deze wet wordt geplaatst, dan wel het *Staatsblad* waarin de [Invoeringswet nieuwe en gewijzigde arbeidsongeschiktheidsregelingen](../../../../../../../../wet/invoeringswet/nieuwe/en/gewijzigde/arbeidsongeschiktheidsregelingen/BWBR0008658/README.md) wordt geplaatst, wordt uitgegeven na 31 december 1996, treden de in de eerste zin genoemde artikelen in werking met ingang van de eerste dag van de kalendermaand na zowel de datum van uitgifte van *Staatsblad* waarin deze wet wordt geplaatst als de datum van uitgifte van het *Staatsblad* waarin de [Invoeringswet nieuwe en gewijzigde arbeidsongeschiktheidsregelingen](../../../../../../../../wet/invoeringswet/nieuwe/en/gewijzigde/arbeidsongeschiktheidsregelingen/BWBR0008658/README.md) wordt geplaatst.   

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
24 april 1997  
Beatrix  

De Staatssecretaris van Sociale Zaken en Werkgelegenheid, 
F. H. G. de Grave   

de *negenentwintigste* april 1997 

De Minister van Justitie, 
W. Sorgdrager    

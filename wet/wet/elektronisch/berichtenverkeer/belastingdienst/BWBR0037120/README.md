<meta http-equiv='Content-Type' content='text/html; charset=utf-8' />

##Wet van 14 oktober 2015 tot wijziging van de Algemene wet inzake rijksbelastingen en enige andere wetten in verband met een regeling voor het elektronische berichtenverkeer (Wet elektronisch berichtenverkeer belastingdienst)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is enkele wijzigingen aan te brengen in de formele belastingwetgeving om een wettelijk kader te scheppen voor het verplichten van elektronisch berichtenverkeer in het contact met de Belastingdienst en dat het wenselijk is een regeling te treffen voor de technische voorzieningen ten behoeve van dit berichtenverkeer;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Treedt in werking per 01-11-2015 

Wijzigt de Algemene wet inzake rijksbelastingen. 

### Artikel  II  
Treedt in werking per 01-11-2015 

Wijzigt de Invorderingswet 1990. 

### Artikel  III  
Treedt in werking per 01-11-2015 

Wijzigt de Algemene wet inkomensafhankelijke regelingen. 

### Artikel  IV  
Treedt in werking per 01-11-2015 

Wijzigt de Wet belasting zware motorrijtuigen. 

### Artikel  V  
Treedt in werking per 01-11-2015 

Wijzigt de Wet bereikbaarheid en mobiliteit. 

### Artikel  VI  
Treedt in werking per 01-11-2015 

Wijzigt de Gemeentewet. 

### Artikel  VII  
Treedt in werking op een nader te bepalen tijdstip 

Wijzigt de Gemeentewet. 

### Artikel  VIII  
Treedt in werking per 01-11-2015 

Wijzigt de Waterschapswet. 

### Artikel  IX  
Treedt in werking op een nader te bepalen tijdstip 

Wijzigt de Waterschapswet. 

### Artikel  X  
Treedt in werking per 01-11-2015 

1.  Onze Minister van Binnenlandse Zaken en Koninkrijksrelaties draagt zorg voor de inrichting, beschikbaarstelling, instandhouding, werking, beveiliging en betrouwbaarheid van voorzieningen voor elektronisch berichtenverkeer en informatieverschaffing alsmede van voorzieningen voor elektronische authenticatie en elektronische registratie van machtigingen.   
2.  Bij regeling van Onze Minister van Binnenlandse Zaken en Koninkrijksrelaties worden regels gesteld met betrekking tot de werking, beveiliging en betrouwbaarheid van de voorzieningen, bedoeld in het eerste lid.   
3.  Onze Minister van Binnenlandse Zaken en Koninkrijksrelaties verwerkt persoonsgegevens, waaronder het burgerservicenummer, bedoeld in artikel 1, onder b, van de Wet algemene bepalingen burgerservicenummer, voor zover dit noodzakelijk is voor de goede vervulling van de taak, bedoeld in het eerste lid. Bij algemene maatregel van bestuur wordt nader bepaald welke persoonsgegevens worden verwerkt, aan wie deze worden verstrekt en hoe lang deze worden bewaard.  

### Artikel  XI  
Treedt in werking per 01-11-2015 

1.  De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  Bij de bepaling van het tijdstip, bedoeld in het eerste lid, kan op grond van artikel 12 van de Wet raadgevend referendum worden afgeweken van de artikelen 8 en 9 van die wet.   
3.  Artikel X vervalt op een bij koninklijk besluit te bepalen tijdstip.  

### Artikel  XII  
Treedt in werking per 01-11-2015 

Deze wet wordt aangehaald als: Wet elektronisch berichtenverkeer Belastingdienst. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
14 oktober 2015  
Willem-Alexander  

De Staatssecretaris van Financiën,  
E.D. Wiebes   

De Minister van Binnenlandse Zaken en Koninkrijksrelaties,  
R.H.A. Plasterk   

de *achtentwintigste* oktober 2015 

De Minister van Veiligheid en Justitie,  
G.A. van der Steur    

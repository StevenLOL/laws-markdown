<meta http-equiv='Content-Type' content='text/html; charset=utf-8' />

##Wet van 19 juni 2013, houdende intrekking van de Wet overleg minderhedenbeleid in verband met de herijking van de overlegvorm over het integratiebeleid

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het met het oog op de herijking van de wijze van overleg over het integratiebeleid wenselijk is dat de [Wet overleg minderhedenbeleid](../../../../../../../../../../wet/wet/overleg/minderhedenbeleid/BWBR0008755/README.md) wordt ingetrokken;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

De [Wet overleg minderhedenbeleid](../../../../../../../../../../wet/wet/overleg/minderhedenbeleid/BWBR0008755/README.md) wordt ingetrokken.  

### Artikel  II  

De krachtens [artikel 6, derde lid, van de Wet overleg minderhedenbeleid](../../../../../../../../../../wet/wet/overleg/minderhedenbeleid/BWBR0008755/README.md) vastgestelde ministeriÃ«le regeling blijft van kracht tot de bij regeling van Onze Minister voor Immigratie, Integratie en Asiel te bepalen datum van intrekking daarvan, en berust vanaf de datum van inwerkingtreding van deze wet op dit artikel.  

### Artikel  III  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.    Gegeven te  

Wassenaar 
19 juni 2013  
Willem-Alexander  

De Minister van Sociale Zaken en Werkgelegenheid, 
L.F. Asscher   

de *achtentwintigste* juni 2013 

De Minister van Veiligheid en Justitie, 
I.W. Opstelten    

<meta http-equiv='Content-Type' content='text/html; charset=utf-8' />

##Wet van 24 maart 2011 tot wijziging van de Mededingingswet ter invoering van regels inzake ondernemingen die deel uitmaken van een publiekrechtelijke rechtspersoon of die hiermee zijn verbonden (aanpassing Mededingingswet ter invoering van gedragsregels voor de overheid)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is regels te stellen omtrent economische activiteiten van publiekrechtelijke rechtspersonen en van overheidsbedrijven teneinde zoveel mogelijk gelijke concurrentieverhoudingen te scheppen tussen enerzijds deze organisaties en ondernemingen en anderzijds andere aanbieders van goederen of diensten;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Mededingingswet. 

### Artikel  II  

1.  Gedurende twee jaar vanaf het tijdstip van inwerkingtreding van deze wet is [artikel 25i](../../../../../../wet/mededingingswet/BWBR0008691/README.md) niet van toepassing op economische activiteiten die ook voor dat tijdstip werden verricht.   
2.  Gedurende twee jaar na het tijdstip van inwerkingtreding van deze wet is [artikel 25j](../../../../../../wet/mededingingswet/BWBR0008691/README.md) niet van toepassing op bepalingen in overeenkomsten die zijn gesloten voor het genoemde tijdstip en die in strijd zijn met dat artikel.   
3.  Gedurende twee jaar na het tijdstip van inwerkingtreding van deze wet is [artikel 25k](../../../../../../wet/mededingingswet/BWBR0008691/README.md) niet van toepassing op bepalingen in overeenkomsten die zijn gesloten voor het genoemde tijdstip en die in strijd zijn met dat artikel.   
4.  Gedurende een jaar na het tijdstip van inwerkingtreding van deze wet is [artikel 25l](../../../../../../wet/mededingingswet/BWBR0008691/README.md) niet van toepassing op economische activiteiten die ook voor dat tijdstip werden verricht.  

### Artikel  III  

Onze Minister zendt binnen drie jaar na de inwerkingtreding van deze wet aan de Staten-Generaal een verslag over de doeltreffendheid en de effecten van deze wet in de praktijk. 

### Artikel  IV  

1.  Deze wet treedt in werking op een bij koninklijk besluit te bepalen tijdstip.   
2.  Deze wet vervalt vijf jaar na het tijdstip van inwerkingtreding en de door deze wet in de [Mededingingswet](../../../../../../wet/mededingingswet/BWBR0008691/README.md) gewijzigde bepalingen komen alsdan te luiden zoals zij luidden voor het tijdstip van de inwerkingtreding van deze wet en met inachtneming van wijzigingen die na dat tijdstip in werking zijn getreden, tenzij voorafgaand aan het hiervoor bedoelde tijdstip van het vervallen van deze wet bij algemene maatregel van bestuur over de geldingsduur anders is bepaald.   
3.  De voordracht voor een krachtens het tweede lid vast te stellen algemene maatregel van bestuur wordt niet eerder gedaan dan vier weken nadat het ontwerp aan beide kamers der Staten-Generaal is overgelegd.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

â€™s-Gravenhage 
24 maart 2011  
Beatrix  

De Minister van Economische Zaken, Landbouw en Innovatie,  
M. J. M. Verhagen   

de *achtste* april 2011 

De Minister van Veiligheid en Justitie,  
I. W. Opstelten    

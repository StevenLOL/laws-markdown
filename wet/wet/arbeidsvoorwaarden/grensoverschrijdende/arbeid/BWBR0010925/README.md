<meta http-equiv='Content-Type' content='text/html; charset=utf-8' />

##Wet van 2 december 1999 tot uitvoering van de Richtlijn 96/71/EG van het Europees parlement en van de Raad van de Europese Unie van 16 december 1996 betreffende de terbeschikkingstelling van werknemers met het oog op het verrichten van diensten (PbEG 1997, L 18) (Wet arbeidsvoorwaarden grensoverschrijdende arbeid)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat de Richtlijn 96/71/EG van het Europees parlement en van de Raad van de Europese Unie van 16 december 1996 betreffende de terbeschikkingstelling van werknemers met het oog op het verrichten van diensten (PbEG 1997, L 18) moet worden uitgevoerd;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

De [artikelen 634 tot en met 642](../../../../../../wet/burgerlijk/wetboek/boek/7/BWBR0005290/README.md), [645](../../../../../../wet/burgerlijk/wetboek/boek/7/BWBR0005290/README.md), [646](../../../../../../wet/burgerlijk/wetboek/boek/7/BWBR0005290/README.md), [647](../../../../../../wet/burgerlijk/wetboek/boek/7/BWBR0005290/README.md), [648](../../../../../../wet/burgerlijk/wetboek/boek/7/BWBR0005290/README.md), [658](../../../../../../wet/burgerlijk/wetboek/boek/7/BWBR0005290/README.md) en [670, lid 2 van Boek 7 van het Burgerlijk Wetboek](../../../../../../wet/burgerlijk/wetboek/boek/7/BWBR0005290/README.md) zijn van toepassing op werknemers, die tijdelijk in Nederland arbeid verrichten en wier arbeidsovereenkomst wordt beheerst door ander recht dan het Nederlandse recht.  

### Artikel  2  

Een werknemer die tijdelijk buiten Nederland arbeid verricht of heeft verricht in een lidstaat van de Europese Unie of in een andere staat die partij is bij de Overeenkomst betreffende de Europese Economische Ruimte kan, ongeacht het recht dat de arbeidsovereenkomst beheerst, met betrekking tot die arbeid aanspraken ontlenen aan het recht dat eerderbedoelde staat heeft vastgesteld ter uitvoering van de Richtlijn 96/71/EG van het Europees parlement en van de Raad van de Europese Unie van 16 december 1996 betreffende de terbeschikkingstelling van werknemers met het oog op het verrichten van diensten (PbEG 1997, L18).  

### Artikel  3  

Wijzigt de Wet op het algemeen verbindend en het onverbindend verklaren van bepalingen van collectieve arbeidsovereenkomsten.   

### Artikel  4  

Wijzigt het Wetboek van Burgerlijke Rechtsvordering.   

### Artikel  5  

Een wijziging van de Richtlijn 96/71/EG van het Europees parlement en van de Raad van de Europese Unie van 16 december 1996 betreffende de terbeschikkingstelling van werknemers met het oog op het verrichten van diensten (PbEG 1997, L 18) inclusief de bijlage gaat voor de toepassing van artikel 2 van deze wet en [artikel 2, zevende lid, van de Wet op het algemeen verbindend en het onverbindend verklaren van bepalingen van collectieve arbeidsovereenkomsten](../../../../../../wet/wet/op/het/algemeen/verbindend/en/het/onverbindend/verklaren/van/etc/BWBR0001987/README.md) gelden met ingang van de dag waarop aan de betrokken wijzigingsrichtlijn uitvoering moet zijn gegeven.  

### Artikel  6  

Deze wet treedt in werking met ingang van de dag na uitgifte van het Staatsblad waarin zij is geplaatst.  

### Artikel  7  

Deze wet wordt aangehaald als: Wet arbeidsvoorwaarden grensoverschrijdende arbeid.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
2 december 1999  
Beatrix  

De Minister van Sociale Zaken en Werkgelegenheid, 
K. G. de Vries   

De Minister van Justitie, 
A. H. Korthals   

drieÃ«ntwintigste december 1999 

De Minister van Justitie, 
A. H. Korthals    

<meta http-equiv='Content-Type' content='text/html; charset=utf-8' />

##Wet van 30 september 2015 tot aanpassing van enige arbeidsrechtelijke bepalingen die een belemmering kunnen vormen voor werknemers en ambtenaren die na de AOW-gerechtigde leeftijd willen blijven werken (Wet werken na de AOW-gerechtigde leeftijd)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is enige arbeidsrechtelijke belemmeringen voor het werken na de AOW-gerechtigde leeftijd weg te nemen en tevens het risico op verdringing van nog niet AOW-gerechtigde werknemers en ambtenaren te beperken;
Zo is het dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

####Wijzigingen van Boek 7 van het Burgerlijk Wetboek

Treedt in werking per 01-01-2016 

Wijzigt het Burgerlijk Wetboek Boek 7. 

### Artikel  II  

####Wijzigingen van de Ambtenarenwet

Treedt in werking per 01-01-2016 

Wijzigt de Ambtenarenwet. 

### Artikel  III  

####Wijzigingen van de Ziektewet

Treedt in werking per 01-01-2016 

Wijzigt de Ziektewet. 

### Artikel  IV  

####Wijziging van de Wet minimumloon en minimumvakantiebijslag

Treedt in werking op een nader te bepalen tijdstip 

Wijzigt de Wet minimumloon en minimumvakantiebijslag. 

### Artikel  V  

####Wijziging van de Wet flexibel werken

Treedt in werking per 01-01-2016 

Wijzigt de Wet flexibel werken. 

### Artikel  VI  

####Wijziging van de Wet werk en inkomen naar arbeidsvermogen

Treedt in werking per 01-01-2016 

Wijzigt de Wet werk en inkomen naar arbeidsvermogen. 

### Artikel  VII  

####Wijziging van de Wet financiering sociale verzekeringen

Treedt in werking per 01-01-2016 

Wijzigt de Wet financiering sociale verzekeringen. 

### Artikel  VIII  

####Wijziging van de Toeslagenwet

Treedt in werking per 01-01-2016 

Wijzigt de Toeslagenwet. 

### Artikel  VIIIa  

####Overgangsrecht Burgerlijk Wetboek

Treedt in werking per 01-01-2016 

1.  In afwijking van het in de artikelen 629, lid 2, en 670, lid 1, onder a, van Boek 7 van het Burgerlijk Wetboek genoemde tijdvak van 6 weken, geldt tot een bij koninklijk besluit te bepalen tijdstip een tijdvak van dertien weken voor de werknemer: 

a. die de in artikel 7, onderdeel a, van de Algemene Ouderdomswet bedoelde leeftijd heeft bereikt, en  

b. die geen werknemer als bedoeld in artikel 629, lid 2, onderdeel a, van Boek 7 van het Burgerlijk Wetboek is.     
2.  Indien de ongeschiktheid wegens ziekte een aanvang heeft genomen voor de datum waarop de werknemer de in het eerste lid, onderdeel a, bedoelde leeftijd heeft bereikt, geldt vanaf die datum de in het eerste lid genoemde termijn, voor zover het totale tijdvak niet meer bedraagt dan 104 weken.   
3.  In afwijking van het in artikel 669, lid 3, onderdelen b en c, van Boek 7 van het Burgerlijk Wetboek genoemde tijdvak van 6 weken, geldt tot een bij koninklijk besluit te bepalen tijdstip een tijdvak van dertien weken voor de werknemer die de in artikel 7, onderdeel a, van de Algemene Ouderdomswet bedoelde leeftijd heeft bereikt.   
4.  Met ingang van het tijdstip, bedoeld in het eerste lid, geldt de in de artikelen 629, lid 2, en 670, lid 1, onder a, van Boek 7 van het Burgerlijk Wetboek genoemde termijn van zes weken, voor zover het totale tijdvak niet meer bedraagt dan dertien weken.   
5.  Het tijdstip, bedoeld in het eerste en derde lid, wordt niet eerder vastgesteld, dan nadat: 

a. Onze Minister van Sociale Zaken en Werkgelegenheid een verslag over de doeltreffendheid en de effecten van de Wet werken na de AOW-gerechtigde leeftijd (Kamerstukken 34 073) in de praktijk gedurende de eerste twee jaren na inwerkingtreding van die wet, aan de beide kamers der Staten-Generaal heeft gezonden; en  

b. acht weken zijn verstreken nadat het voornemen tot het vaststellen van dat tijdstip is meegedeeld aan de beide kamers der Staten-Generaal.    

### Artikel  IX  

####Overgangsrecht Burgerlijk Wetboek

Treedt in werking per 01-01-2016 

1.  Het in artikel 629, lid 1, van Boek 7 van het Burgerlijk Wetboek genoemde tijdvak van 104 weken alsmede artikel 670, lid 1, onder a, van Boek 7 van het Burgerlijk Wetboek, zoals deze bepaling luidde voor het tijdstip van inwerkingtreding van artikel I, onderdeel F van de Wet werken na de AOW-gerechtigde leeftijd, blijven gedurende zes maanden na dat tijdstip van toepassing op de werknemer: 

a. die op de dag voor het tijdstip van inwerkingtreding van artikel I, onderdeel F, van de Wet werken na de AOW-gerechtigde leeftijd ten minste de in artikel 7, onderdeel a, van de Algemene Ouderdomswet bedoelde leeftijd heeft, dan wel binnen zes maanden na dat tijdstip deze leeftijd bereikt, en  

b. die voor het in onderdeel a bedoelde tijdstip en tevens, al dan niet na een onderbreking gedurende minder dan vier weken, na die dag verhinderd is de bedongen arbeid te verrichten in verband met ongeschiktheid ten gevolge van ziekte, en  

c. op wie op die dag het in artikel 629, lid 1, van Boek 7 van het Burgerlijk Wetboek genoemde tijdvak van 104 weken van toepassing is.     
2.  Na afloop van de in lid 1 genoemde termijn van zes maanden, geldt de in artikel VIIIA genoemde termijn van dertien weken, voor zover het totale tijdvak niet meer bedraagt dan 104 weken.  

### Artikel  X  

####Samenloop met het initiatiefwetsvoorstel tot wijziging van de Wet aanpassing arbeidsduur ten einde flexibel werken te bevorderen

Treedt in werking per 01-01-2016 

Wijzigt deze wet. 

### Artikel  Xa  

####Wijziging van de Wet maatregelen Wet werk en bijstand en enkele andere wetten

Treedt in werking per 01-01-2016 

Wijzigt de Wet maatregelen Wet werk en bijstand en enkele andere wetten enkele andere wetten. 

### Artikel  Xb  

####Wijziging van de Verzamelwet SZW 2015

Treedt in werking per 01-01-2016 

Wijzigt de Verzamelwet SZW 2015. 

### Artikel  Xc  
Treedt in werking per 01-01-2016 

Onze Minister van Sociale Zaken en Werkgelegenheid zendt aan de Staten-Generaal een verslag over de doeltreffendheid en de effecten van deze wet in de praktijk gedurende de eerste twee jaren na inwerkingtreding. 

### Artikel  XI  

####Citeertitel

Treedt in werking per 01-01-2016 

Deze wet wordt aangehaald als: Wet werken na de AOW-gerechtigde leeftijd. 

### Artikel  XII  

####Inwerkingtreding

Treedt in werking per 01-01-2016 

1.  Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  Indien het bij geleidende brief van 16 november 2005 ingediende voorstel van wet van de leden Dubbelboer, Duyvendak en Van der Ham, houdende regels inzake het raadgevend referendum (Wet raadgevend referendum) (Kamerstukken 30 372) tot wet is verheven en deze wet is bekrachtigd op of na de datum waarop de Wet raadgevend referendum in werking is getreden, wordt in het in het eerste lid bedoelde besluit zo nodig toepassing gegeven aan artikel 12 van de Wet raadgevend referendum.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
30 september 2015  
Willem-Alexander  

De Minister van Sociale Zaken en Werkgelegenheid,  
L.F. Asscher   

De Minister van Veiligheid en Justitie,  
G.A. van der Steur   

De Minister van Binnenlandse Zaken en Koninkrijksrelaties,  
R.H.A. Plasterk   

de *twintigste* oktober 2015 

De Minister van Veiligheid en Justitie,  
G.A. van der Steur    

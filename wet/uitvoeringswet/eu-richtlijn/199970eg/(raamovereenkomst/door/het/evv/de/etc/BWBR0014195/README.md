<meta http-equiv='Content-Type' content='text/html; charset=utf-8' />

##Wet van 7 november 2002 tot uitvoering van de richtlijn 1999/70/EG van de Raad van de Europese Unie van 28 juni 1999 betreffende de door het EVV, de UNICE en het CEEP gesloten raamovereenkomst inzake arbeidsovereenkomsten voor bepaalde tijd

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben dat het ter uitvoering van richtlijn 1999/70/EG van de Raad van de Europese Unie van 28 juni 1999 betreffende de door het EVV, de UNICE en het CEEP gesloten raamovereenkomst inzake arbeidsovereenkomsten voor bepaalde tijd noodzakelijk is de Nederlandse wetgeving aan te passen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt het Burgerlijk Wetboek.  

### Artikel  II  

1.  Het maken van onderscheid tussen werknemers in de arbeidsvoorwaarden op grond van het al dan niet tijdelijke karakter van de arbeidsovereenkomst is verboden, tenzij een dergelijk onderscheid objectief gerechtvaardigd is.   
2.  Een beding in strijd met het eerste lid is nietig.   
3.  Het College, genoemd in [artikel 1 van de Wet College voor de rechten van de mens](../../../../../../../../../../../wet/wet/college/voor/de/rechten/van/de/mens/BWBR0030733/README.md), kan onderzoeken of een onderscheid is of wordt gemaakt als bedoeld in dit artikel. De [artikelen 10](../../../../../../../../../../../wet/wet/college/voor/de/rechten/van/de/mens/BWBR0030733/README.md), [11](../../../../../../../../../../../wet/wet/college/voor/de/rechten/van/de/mens/BWBR0030733/README.md), [12](../../../../../../../../../../../wet/wet/college/voor/de/rechten/van/de/mens/BWBR0030733/README.md), [13](../../../../../../../../../../../wet/wet/college/voor/de/rechten/van/de/mens/BWBR0030733/README.md), [22](../../../../../../../../../../../wet/wet/college/voor/de/rechten/van/de/mens/BWBR0030733/README.md) en [23 van de Wet College voor de rechten van de mens](../../../../../../../../../../../wet/wet/college/voor/de/rechten/van/de/mens/BWBR0030733/README.md) zijn van overeenkomstige toepassing.   
4.  Het bepaalde in de leden 1 tot en met 3 is niet van toepassing op een uitzendovereenkomst als bedoeld in [artikel 690 van Boek 7 van het Burgerlijk Wetboek](../../../../../../../../../../../wet/burgerlijk/wetboek/boek/7/BWBR0005290/README.md).  

### Artikel  III  

In geval een natuurlijke persoon, rechtspersoon of bevoegd gezag een ander onder zijn gezag arbeid laat verrichten, anders dan krachtens arbeidsovereenkomst naar burgerlijk recht of ambtelijke aanstelling, zijn de [artikelen 649](../../../../../../../../../../../wet/burgerlijk/wetboek/boek/7/BWBR0005290/README.md) en [657 van Boek 7 van het Burgerlijk Wetboek](../../../../../../../../../../../wet/burgerlijk/wetboek/boek/7/BWBR0005290/README.md) van overeenkomstige toepassing. 

### Artikel  IV  

Deze wet treedt in werking met ingang van de dag na de datum van uitgifte van het Staatsblad, waarin zij wordt geplaatst. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
7 november 2002  
Beatrix  

De Minister van Justitie, 
J. P. H. Donner   

De Staatssecretaris van Sociale Zaken en Werkgelegenheid, 
K. L. Phoa   

de *eenentwintigste* november 2002 

De Minister van Justitie, 
J. P. H. Donner     

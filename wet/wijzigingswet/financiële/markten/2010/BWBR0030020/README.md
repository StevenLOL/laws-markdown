<meta http-equiv='Content-Type' content='text/html; charset=utf-8' />

##Wet van 12 mei 2011 tot wijziging van de Wet op het financieel toezicht en enige andere wetten (Wijzigingswet financiële markten 2010)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om de [Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) te wijzigen teneinde regels te stellen met betrekking tot de uitbreiding van de vrijstellingsmeldingen en voorschriften met betrekking tot de vorm en de inhoud daarvan, een vrijwillig toezichtregime voor beleggingsinstellingen en de zware ontheffing alsmede technische verbeteringen en enige andere wijzigingen in de Wet op het financieel toezicht en andere wetgeving op het terrein van de financiële markten aan te brengen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

####Wijziging van de [Wet op het financieel toezicht](../../../../../../wet/wet/op/het/financieel/toezicht/BWBR0020368/README.md)

Wijzigt de Wet op het financieel toezicht.   

### Artikel  II  

####Wijziging van de [Wet toezicht accountantsorganisaties](../../../../../../wet/wet/toezicht/accountantsorganisaties/BWBR0019468/README.md)

Wijzigt de Wet toezicht accountantsorganisaties.   

### Artikel  III  

####Wijziging van het Burgerlijk Wetboek

Wijzigt het Burgerlijk Wetboek Boek 2.   

### Artikel  IV  

####Wijziging van de [Faillissementswet](../../../../../../wet/faillissementswet/BWBR0001860/README.md)

Wijzigt de Faillissementswet.   

### Artikel  V  

####Wijziging van de [Wet op de economische delicten](../../../../../../wet/wet/op/de/economische/delicten/BWBR0002063/README.md)

Wijzigt de Wet op de economische delicten.   

### Artikel  VI  

####Wijziging van de [Wet handhaving consumentenbescherming](../../../../../../wet/wet/handhaving/consumentenbescherming/BWBR0020586/README.md)

Wijzigt de Wet handhaving consumentenbescherming.   

### Artikel  VII  

####Wijziging van de [Wet ter voorkoming van witwassen en financieren van terrorisme](../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md)

Wijzigt de Wet ter voorkoming van witwassen en financieren van terrorisme.   

### Artikel  VIII  

####Wijziging van de [Wet toezicht trustkantoren](../../../../../../wet/wet/toezicht/trustkantoren/BWBR0016189/README.md)

Wijzigt de Wet toezicht trustkantoren.   

### Artikel  VIIIa  

1.  Voor de toepassing van dit artikel wordt onder «de inwerkingtredingsdatum» verstaan: 1 november 2009.   
2.  Voor de toepassing van dit artikel wordt onder «geldtransactie» verstaan: een geldtransactie als bedoeld in [artikel 1, onderdeel c, onder 3°, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) zoals dat artikel luidde voor de inwerkingtredingsdatum.   
3.  Terzake van geldtransacties die zijn uitgevoerd voor de inwerkingtredingsdatum, blijft de [Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) zoals deze luidde voor de inwerkingtredingsdatum van toepassing.   
4.  De rechtspersoon waaraan de Minister van Financiën ingevolge [artikel 18 van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) taken en bevoegdheden heeft overgedragen kan na de inwerkingtredingsdatum tot drie jaren na de dag waarop de overtreding heeft plaatsgevonden een bestuurlijke boete opleggen terzake van overtreding van een voorschrift dat in verband met het uitvoeren van een geldtransactie is gesteld bij of krachtens de [Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md).   
5.  Op een bestuurlijke boete of last onder dwangsom die is opgelegd terzake van overtreding van een voorschrift in verband met het uitvoeren van een geldtransactie voor de inwerkingtredingsdatum, blijft de [Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) van toepassing zoals deze luidde voor die datum. Op een aanwijzing die op grond van [artikel 10 van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) is gegeven in verband met het uitvoeren van een geldtransactie voor de inwerkingtredingsdatum, blijft de Wet inzake de geldtransactiekantoren van toepassing zoals deze luidde voor die datum.   
6.  Indien voor de inwerkingtredingsdatum voor de toepassing van de [Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) de betrouwbaarheid is vastgesteld van een persoon als bedoeld in [artikel 2, derde lid, onderdelen a, b, c of d, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md), wordt, de betrouwbaarheid van die persoon geacht buiten twijfel te staan voor de toepassing van de Wet op het financieel toezicht, zolang niet een wijziging in de relevante feiten of omstandigheden een redelijke aanleiding geeft tot een nieuwe beoordeling van de betrouwbaarheid.   
7.  De kosten van werkzaamheden die de toezichthouder op grond van [artikel 1:40 van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) in rekening brengt, kunnen mede betrekking hebben op de werkzaamheden die hij heeft verricht in verband met het toezicht op de uitvoering van geldtransacties voor de inwerkingstredingsdatum door geldtransactiekantoren als bedoeld in [artikel 7, tweede lid, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md), voor zover deze kosten niet ten laste komen van de Rijksbegroting.   

### Artikel  VIIIb  

Wijzigt de Wijzigingswet Wet op het financieel toezicht, enz. (implementatie Richtlijn nr. 2007/64/EG).   

### Artikel  VIIIc  

Wijzigt deze wet.   

### Artikel  VIIId  

Wijzigt de Wet introductie premiepensioeninstellingen.   

### Artikel  VIIIe  

[Vervallen]  

### Artikel  VIIIf  

De Stichting Autoriteit Financiële Markten trekt de door haar op grond van [artikel 2:65, derde lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) voor het aanbieden van rechten van deelneming in instellingen voor collectieve belegging in effecten en [artikel 2:80, tweede lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) voor het bemiddelen in verzekeringen verleende ontheffingen in. [Artikel 1:104, derde lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) is van overeenkomstige toepassing.  

### Artikel  IX  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld, waarbij terugwerkende kracht kan worden verleend tot en met een daarbij te bepalen tijdstip dat voor de verschillende artikelen of onderdelen daarvan verschillend kan worden vastgesteld.  

### Artikel  X  

Deze wet wordt aangehaald als: Wijzigingswet financiële markten 2010.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
12 mei 2011  
Beatrix  

De Minister van Financiën, 
J. C. de Jager   

de *zevenentwintigste* mei 2011 

De Minister van Veiligheid en Justitie, 
I. W. Opstelten    

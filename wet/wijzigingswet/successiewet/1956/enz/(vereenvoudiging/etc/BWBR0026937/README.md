<meta http-equiv='Content-Type' content='text/html; charset=utf-8' />

##Wet van 17 december 2009 tot wijziging van de Successiewet 1956 en enige andere belastingwetten (vereenvoudiging bedrijfsopvolgingsregeling en herziening tariefstructuur in de Successiewet 1956, alsmede introductie van een regeling voor afgezonderd particulier vermogen in de Wet inkomstenbelasting 2001 en de Successiewet 1956)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om in de [Successiewet 1956](../../../../../../../../wet/successiewet/1956/BWBR0002226/README.md) de tarieven te verlagen, het stelsel van vrijstellingen te vereenvoudigen, daar waar nodig de wet aan te passen om ontgaansmogelijkheden te pareren, de bedrijfsopvolgingsregeling opnieuw vorm te geven en in de [Wet inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md) een regeling voor afgezonderd particulier vermogen te introduceren;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Successiewet 1956.   

### Artikel  II  

Wijzigt de Wet inkomstenbelasting 2001.   

### Artikel  III  

Wijzigt de Wet op de vennootschapsbelasting 1969.   

### Artikel  IV  

Wijzigt de Wet op de dividendbelasting 1965.   

### Artikel  V  

Wijzigt de Invorderingswet 1990.   

### Artikel  VI  

Wijzigt de Wet op belastingen van rechtsverkeer.   

### Artikel  VII  

Wijzigt de Natuurschoonwet 1928.   

### Artikel  VIII  

Wijzigt de Algemene wet inzake rijksbelastingen.   

### Artikel  VIIIA  

Wijzigt de Wet op de accijns.   

### Artikel  VIIIB  

1.  De accijns op rooktabak wordt met ingang van 1 maart 2010 zodanig verhoogd dat de totale accijns voor de meest gevraagde prijsklasse rooktabak € 0,49 per kilogram hoger zal liggen dan het accijnsbedrag voor deze prijsklasse op 28 februari 2010.   
2.  Bij ministeriële regeling worden met ingang van 1 maart 2010 de tarieven van de accijns, bedoeld in [artikel 35, eerste lid, onderdeel c, van de Wet op de accijns](../../../../../../../../wet/wet/op/de/accijns/BWBR0005251/README.md) aangepast. De aanpassing geschiedt zodanig dat voor rooktabak van de meest gevraagde prijsklasse het specifieke gedeelte van de accijns 50% bedraagt van de som van de totale accijns en de omzetbelasting. Daarbij dient het bedrag van de totale accijns gelijk te blijven aan het bedrag van de totale accijns dat na de verhoging van de accijns verschuldigd zou zijn zonder de aanpassing. De aanpassing van het bedrag dat in artikel 35, eerste lid, onderdeel c, is opgenomen als de ten minste te betalen accijns voor 1 kilogram rooktabak, geschiedt zodanig dat deze accijns na de aanpassing van de tarieven het totale bedrag van de accijns voor 1 kilogram rooktabak van de meest gevraagde prijsklasse bedraagt. Bij de aanpassing vindt afronding plaats van het procentuele gedeelte van de accijns op honderdsten van een percent.   

### Artikel  IX  

Wijzigt de Invoeringswet titel 7.13 Burgerlijk Wetboek.   

### Artikel  X  

Wijzigt deze wet.   

### Artikel  XA  

1.  Indien: 

a. aan een belastingplichtige op grond van [artikel 2.14a van de Wet inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md) de bezittingen en schulden alsmede de opbrengsten en uitgaven van een afgezonderd particulier vermogen worden toegerekend, en  

b. ingevolge [artikel 1, eerste lid, onder 1° of onder 3°, van de Successiewet 1956](../../../../../../../../wet/successiewet/1956/BWBR0002226/README.md), zoals die bepalingen op 31 december 2009 luidden, een aanslag is opgelegd ter zake van het voor 1 januari 2010 afzonderen van vermogen, bedoeld in [artikel 2.14a, derde lid, van de Wet inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md), wordt de aanslag, bedoeld in onderdeel b, op verzoek verminderd met het ter zake van het afzonderen van vermogen, bedoeld in artikel 2.14a, derde lid, van de Wet inkomstenbelasting 2001, geheven recht van successie onderscheidenlijk recht van schenking.     
2.  De vermindering wordt verleend op een verzoek dat geschiedt door het doen van aangifte. De inspecteur beslist op het verzoek bij voor bezwaar vatbare beschikking.   

### Artikel  XI  

In afwijking in zoverre van [artikel 6.33, derde lid, van de Wet inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md), wordt een kerkelijke, levensbeschouwelijke, charitatieve, culturele, wetenschappelijke of het algemeen nut beogende instelling die is aangemerkt als een instelling in de zin van artikel 6.33, eerste lid, onderdeel b, van de Wet inkomstenbelasting 2001, zoals dat onderdeel luidde op 31 december 2009, met ingang van 1 januari 2010 niet meer als een instelling in de zin van artikel 6.33, eerste lid, onderdeel b, van de Wet inkomstenbelasting 2001 aangemerkt. In afwijking in zoverre van de eerste volzin en van artikel 6.33, tweede lid, van de Wet inkomstenbelasting 2001, wordt de instelling, bedoeld in de eerste volzin, met ingang van 1 januari 2010 aangemerkt als een instelling in de zin van artikel 6.33, eerste lid, onderdeel b, van de Wet inkomstenbelasting 2001, zoals dit onderdeel met ingang van 1 januari 2010 luidt, indien de instelling voor 7 december 2009 tegenover de inspecteur heeft verklaard aan de in dat onderdeel genoemde voorwaarden te voldoen.  

### Artikel  XII  

1.  Deze wet treedt in werking met ingang van 1 januari 2010, met dien verstande dat: 

a. artikel I, onderdelen U, AC, AE, en AH eerst toepassing vindt nadat [artikel 35a van de Successiewet 1956](../../../../../../../../wet/successiewet/1956/BWBR0002226/README.md) bij het begin van het kalenderjaar 2010 is toegepast;  

b. de ingevolge artikel I gewijzigde of ingevoegde artikelen van de [Successiewet 1956](../../../../../../../../wet/successiewet/1956/BWBR0002226/README.md) voor het eerst toepassing vinden met betrekking tot belastbare feiten in de zin van de Successiewet 1956 die zich hebben voorgedaan op of na de datum van inwerkingtreding van deze wet, met dien verstande dat: 

1°. het in artikel I, onderdeel B, opgenomen [artikel 1a, vierde lid, onderdeel c, van de Successiewet 1956](../../../../../../../../wet/successiewet/1956/BWBR0002226/README.md) voor het eerst toepassing vindt met ingang van 1 januari 2012;  

2°. indien een akte als bedoeld in het in artikel I, onderdeel B, opgenomen [artikel 1a, vierde lid, onderdeel c, van de Successiewet 1956](../../../../../../../../wet/successiewet/1956/BWBR0002226/README.md) is verleden in de periode tot 1 januari 2012, geacht wordt te zijn voldaan aan de termijn, bedoeld in het in artikel I, onderdeel B, opgenomen artikel 1a, vijfde lid, onderdeel a, van de Successiewet 1956.       
2.  De [Successiewet 1956](../../../../../../../../wet/successiewet/1956/BWBR0002226/README.md) zoals die luidde op 31 december 2009 blijft van toepassing op belastbare feiten in de zin van die wet zoals die op die datum luidde, die zich hebben voorgedaan vóór 1 januari 2010. Het in de artikelen [53a](../../../../../../../../wet/successiewet/1956/BWBR0002226/README.md), [53b](../../../../../../../../wet/successiewet/1956/BWBR0002226/README.md) en [53c van die wet](../../../../../../../../wet/successiewet/1956/BWBR0002226/README.md), zoals die artikelen op 31 december 2009 luidden, bepaalde blijft van toepassing indien het een schenking of overlijden betreft van vóór 1 januari 2010.   
3.  De [artikelen 24, zevende lid](../../../../../../../../wet/invorderingswet/1990/BWBR0004770/README.md), [25, elfde, twaalfde en dertiende lid](../../../../../../../../wet/invorderingswet/1990/BWBR0004770/README.md), en [28, tweede lid, van de Invorderingswet 1990](../../../../../../../../wet/invorderingswet/1990/BWBR0004770/README.md), zoals die leden luidden op 31 december 2009, alsmede de daarop berustende bepalingen blijven van toepassing met betrekking tot belastingaanslagen ter zake van rechten van successie of schenking die zijn vastgesteld met toepassing van de regels van de [Successiewet 1956](../../../../../../../../wet/successiewet/1956/BWBR0002226/README.md) zoals deze luidden vóór 1 januari 2010.   
4.  [Artikel 7, tweede lid, van de Successiewet 1956](../../../../../../../../wet/successiewet/1956/BWBR0002226/README.md) is van overeenkomstige toepassing met betrekking tot het ter zake van de waarde, bedoeld in het eerste lid van dat artikel, geheven recht van overgang ingevolge de [Successiewet 1956](../../../../../../../../wet/successiewet/1956/BWBR0002226/README.md) zoals deze wet luidde vóór 1 januari 2010.   
5.  Indien ter zake van een schuldigerkenning uit vrijgevigheid die is gedaan vóór de inwerkingtreding van deze wet, een rente is afgesproken waarvan de betrokkenen in redelijkheid mochten aannemen dat deze zakelijk was en deze rente lager is dan de rente, bedoeld in het ingevolge artikel I, onderdeel I, ingevoerde [artikel 10, derde lid, van de Successiewet 1956](../../../../../../../../wet/successiewet/1956/BWBR0002226/README.md), treedt voor de toepassing van artikel 10, derde lid, van de Successiewet 1956 de hiervoor bedoelde overeengekomen rente, voorzover deze is afgesproken vóór de inwerkingtreding van deze wet, in plaats van de in artikel 10, derde lid, van de Successiewet 1956 bedoelde rente.   
6.  In afwijking van het eerste lid treden artikel I, onderdeel AHa, en artikel V, onderdeel C, onderdeel 6, in werking met ingang van 1 januari 2011.   
7.  Voor de toepassing van [artikel 5.4, eerste lid, van de Wet op de inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md) wordt onder echtgenoot mede begrepen de persoon die met de erflater een gemeenschappelijke huishouding heeft gevoerd als bedoeld in [artikel 24, tweede lid, van de Successiewet 1956](../../../../../../../../wet/successiewet/1956/BWBR0002226/README.md) zoals dat lid luidde vóór 1 januari 2010 en de ouder als bedoeld in artikel 5.4, eerste lid, vóór 1 januari 2012 is overleden.   

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
17 december 2009  
Beatrix  

De Staatssecretaris van Financiën, 
J. C. deJager 

de *drieëntwintigste* december 2009 

De Minister van Justitie, 
E. M. H.Hirsch Ballin  

<meta http-equiv='Content-Type' content='text/html; charset=utf-8' />

##Wet van 30 november 2006, houdende wijziging van de Arbeidsomstandighedenwet 1998 en enige andere wetten in verband met het vergroten van de verantwoordelijkheid van werkgevers en werknemers voor het arbeidsomstandighedenbeleid

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben dat het, in het belang van goede arbeidsomstandigheden in de onderneming wenselijk is de verantwoordelijkheid van werkgevers en werknemers voor het arbeidsomstandighedenbeleid te vergroten, de regelgeving zoveel mogelijk te beperken, te vereenvoudigen en te verduidelijken en daartoe de [Arbeidsomstandighedenwet 1998](../../../../../../../../wet/arbeidsomstandighedenwet/BWBR0010346/README.md) te wijzigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Arbeidsomstandighedenwet 1998. 

### Artikel  II  

Indien voor het tijdstip waarop artikel I in werking treedt, een eis tot naleving is gesteld, een beschikking tot het opleggen van een bestuurlijke boete is gegeven, een beschikking tot toepassing van bestuursdwang is gegeven dan wel een last onder dwangsom is opgelegd wegens overtreding van het bij of krachtens de [Arbeidsomstandighedenwet 1998](../../../../../../../../wet/arbeidsomstandighedenwet/BWBR0010346/README.md) bepaalde, blijft het voor dat tijdstip ten aanzien van een zodanige beschikking geldende recht van toepassing tot het tijdstip waarop die beschikking onherroepelijk is geworden. 

### Artikel  III  

Wijzigt de Wet allocatie arbeidskrachten door intermediairs. 

### Artikel  IV  

Wijzigt de Arbeidstijdenwet. 

### Artikel  V  

Wijzigt de Wet arbeid vreemdelingen. 

### Artikel  VI  

Wijzigt het Burgerlijk Wetboek Boek 7. 

### Artikel  VII  

Wijzigt de Wet medezeggenschap onderwijs 1992, de Wet financiering sociale verzekeringen, de Wet op de arbeidsongeschiktheidsverzekering, de Wet op de ondernemingsraden, de Wet op het hoger onderwijs en wetenschappelijk onderzoek, de Wet structuur uitvoeringsorganisatie werk en inkomen, de Ziektewet, de Wet werk en inkomen naar arbeidsvermogen, de Wet op de economische delicten, en de Wet verbetering poortwachter. 

### Artikel  VIII  

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te â€™s-Gravenhage 
30 november 2006  
Beatrix  

De Staatssecretaris van Sociale Zaken en Werkgelegenheid ,  
H. A. L. van Hoof   

de *eenentwintigste* december 2006 

De Minister van Justitie , 
E. M. H. Hirsch Ballin    

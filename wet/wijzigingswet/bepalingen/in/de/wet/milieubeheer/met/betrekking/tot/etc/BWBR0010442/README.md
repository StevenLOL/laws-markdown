<meta http-equiv='Content-Type' content='text/html; charset=utf-8' />

##Wet van 29 april 1999 tot wijziging van bepalingen in de Wet milieubeheer met betrekking tot milieu-effectrapportage

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is de regeling van de milieu-effectrapportage in de Wet milieubeheer op een aantal onderdelen te wijzigen in verband met richtlijn nr. 97/11/EG van de Raad van de Europese Unie van 3 maart 1997 tot wijziging van Richtlijn 85/337/EEG betreffende de milieu-effectbeoordeling van bepaalde openbare en particuliere projecten (PbEG L 73);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Wet milieubeheer.   

### ARTIKEL  II  

Indien voor het tijdstip waarop deze wet in werking treedt, met betrekking tot een activiteit als bedoeld in [artikel 7.2](../../../../../../../../../../../../wet/wet/milieubeheer/BWBR0003245/README.md) of [7.4](../../../../../../../../../../../../wet/wet/milieubeheer/BWBR0003245/README.md), 

a. een aanvraag als bedoeld in [artikel 7.28](../../../../../../../../../../../../wet/wet/milieubeheer/BWBR0003245/README.md) is ingediend of door het bevoegd gezag ingevolge artikel [7.8d, vierde lid](../../../../../../../../../../../../wet/wet/milieubeheer/BWBR0003245/README.md), van een beslissing mededeling is gedaan, of  

b. mededeling is gedaan van een ontwerp onderscheidenlijk een voorontwerp van een besluit bij de voorbereiding waarvan een milieu-effectrapport moet worden gemaakt en dit ontwerp onderscheidenlijk dit voorontwerp ter inzage is gelegd,   blijft het voor dat tijdstip geldende recht van toepassing.  

### ARTIKEL  III  

Deze wet treedt in werking met ingang van de dag na de datum van uitgifte van het Staatsblad waarin zij wordt geplaatst.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
29 april 1999  
Beatrix  

De Minister van Volkshuisvesting, Ruimtelijke Ordening en Milieubeheer, 
J. P. Pronk   

De Minister van Landbouw, Natuurbeheer en Visserij, 
H. H. Apotheker   

de *vijfentwintigste* mei 1999 

De Minister van Justitie, 
A. H. Korthals    

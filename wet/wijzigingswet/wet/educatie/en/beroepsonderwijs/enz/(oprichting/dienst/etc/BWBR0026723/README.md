<meta http-equiv='Content-Type' content='text/html; charset=utf-8' />

##Wet van 15 oktober 2009 tot intrekking van de Wet verzelfstandiging Informatiseringsbank en wijziging van diverse wetten in verband met de oprichting van de Dienst Uitvoering Onderwijs (DUO)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de uitvoeringsorganisaties voor het onderwijs, Centrale Financiën Instellingen en de Informatie Beheer Groep, samen te voegen tot een nieuwe uitvoeringsorganisatie voor het onderwijs, de Dienst Uitvoering Onderwijs, en dat het daartoe nodig is de [Wet verzelfstandiging Informatiseringsbank](../../../../../../../../../../../wet/wet/verzelfstandiging/informatiseringsbank/BWBR0006320/README.md) in te trekken en diverse wetten aan te passen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet educatie en beroepsonderwijs. 

### Artikel  II  

Wijzigt de Wet op de expertisecentra. 

### Artikel  III  

Wijzigt de Wet op het hoger onderwijs en wetenschappelijk onderzoek. 

### Artikel  IIIa  

Wijzigt de Leerplichtwet 1969. 

### Artikel  IV  

Wijzigt de Les- en cursusgeldwet. 

### Artikel  V  

Wijzigt de Wet op het onderwijstoezicht. 

### Artikel  VI  

Wijzigt de Wet op het primair onderwijs. 

### Artikel  VII  

Wijzigt de Wet studiefinanciering 2000. 

### Artikel  VIII  

Wijzigt de Wet tegemoetkoming onderwijsbijdrage en schoolkosten. 

### Artikel  IX  

De [Wet verzelfstandiging Informatiseringsbank](../../../../../../../../../../../wet/wet/verzelfstandiging/informatiseringsbank/BWBR0006320/README.md) wordt ingetrokken. 

### Artikel  X  

Wijzigt de Wet op het voortgezet onderwijs. 

### Artikel  Xa  

1.  Na de inwerkingtreding van deze wet berust [hoofdstuk 4B, paragraaf 3, van het Uitvoeringsbesluit WEB](../../../../../../../../../../../AMvB/uitvoeringsbesluit/web/BWBR0010646/README.md) op [artikel 2.5.5c, vijfde lid, van de Wet educatie en beroepsonderwijs](../../../../../../../../../../../wet/wet/educatie/en/beroepsonderwijs/BWBR0007625/README.md).   
2.  Na de inwerkingtreding van deze wet berust [paragraaf 3 van het Besluit gebruik persoonsgebonden nummers WVO](../../../../../../../../../../../AMvB/besluit/gebruik/persoonsgebonden/nummers/wvo/BWBR0015457/README.md) op [artikel 103d, vijfde lid, van de Wet op het voortgezet onderwijs](../../../../../../../../../../../wet/wet/op/het/voortgezet/onderwijs/BWBR0002399/README.md).  

### Artikel  XI  

Wijzigt de Wet Landelijk Bureau Inning Onderhoudsbijdragen. 

### Artikel  XII  

Wijzigt de Algemene kinderbijslagwet. 

### Artikel  XIII  

Wijzigt de Wet inkomensvoorziening oudere en gedeeltelijk arbeidsongeschikte gewezen zelfstandigen. 

### Artikel  XIV  

Wijzigt de Wet inkomensvoorziening oudere en gedeeltelijk arbeidsongeschikte werkloze werknemers. 

### Artikel  XV  

Wijzigt de Wet structuur uitvoeringsorganisatie werk en inkomen. 

### Artikel  XVI  

Wijzigt de Wet werk en bijstand. 

### Artikel  XVII  

Wijzigt de Wet werk en inkomen kunstenaars. 

### Artikel  XVIII  

Wijzigt de Wet inburgering. 

### Artikel  XIX  

1.  De personeelsleden in vaste dienst van de Informatie Beheer Groep, van wie de naam is vermeld op een door Onze Minister van Onderwijs, Cultuur en Wetenschap en de hoofddirectie van de Informatie Beheer Groep vastgestelde lijst, zijn met ingang van de datum van inwerkingtreding van deze wet van rechtswege aangesteld in algemene dienst van het rijk, werkzaam bij het Ministerie van Onderwijs, Cultuur en Wetenschap.   
2.  De personeelsleden in tijdelijke dienst van de Informatie Beheer Groep, van wie de naam is vermeld op een door Onze Minister van Onderwijs, Cultuur en Wetenschap en de hoofddirectie van de Informatie Beheer Groep vastgestelde lijst, zijn met ingang van de datum van inwerkingtreding van deze wet van rechtswege aangesteld in dienst van Onze Minister van Onderwijs, Cultuur en Wetenschap.   
3.  De overgang van de in het eerste en tweede lid bedoelde personeelsleden vindt plaats in een rechtspositie die in totaliteit ten minste gelijkwaardig is aan die welke voor elk van hen gold bij de Informatie Beheer Groep.  

### Artikel  XX  

1.  De vermogensbestanddelen van de Informatie Beheer Groep gaan met ingang van de datum van inwerkingtreding van deze wet onder algemene titel om niet over op de Staat.   
2.  Ingeval krachtens het eerste lid registergoederen overgaan, doet Onze Minister van Financiën de overgang van die registergoederen onverwijld inschrijven in de openbare registers, bedoeld in [afdeling 2 van titel 1 van Boek 3 van het Burgerlijk Wetboek](../../../../../../../../../../../wet/burgerlijk/wetboek/boek/3/BWBR0005291/README.md). [Artikel 24, eerste lid, van Boek 3 van het Burgerlijk Wetboek](../../../../../../../../../../../wet/burgerlijk/wetboek/boek/3/BWBR0005291/README.md) is niet van toepassing.   
3.  In wettelijke procedures en rechtsgedingen ter zake van de in het eerste lid bedoelde vermogensbestanddelen treedt met ingang van het in het eerste lid bedoelde tijdstip de Staat in de plaats van de Informatie Beheer Groep.  

### Artikel  XXI  

1.  Lopende wettelijke procedures of rechtsgedingen omtrent de uitoefening van de wettelijke taken van de Informatie Beheer Groep, dan wel vorderingen van de Informatie Beheer Groep voortvloeiende uit haar wettelijke taken worden met ingang van de datum van inwerkingtreding van deze wet voortgezet of overgenomen door Onze Minister van Onderwijs, Cultuur en Wetenschap dan wel Onze Minister van Landbouw, Natuur en Voedselkwaliteit danwel Onze Minister voor Wonen, Wijken en Integratie, naargelang van de toedeling bij deze wet van de wettelijke taken van de Informatie Beheer Groep aan voornoemde Ministers.   
2.  In zaken waarin voor het in werking treden van deze wet aan de Nationale ombudsman is verzocht een onderzoek te doen dan wel de Nationale ombudsman een onderzoek heeft ingesteld naar een gedraging die kan worden toegerekend aan de Raad van Toezicht of de hoofddirectie van de Informatie Beheer Groep, treedt Onze Minister van Onderwijs, Cultuur en Wetenschap dan wel Onze Minister van Landbouw, Natuur en Voedselkwaliteit dan wel Onze Minister voor Wonen, Wijken en Integratie, naargelang van de toedeling bij deze wet van de wettelijke taken van de Informatie Beheer Groep aan voornoemde Ministers, op dat tijdstip als bestuursorgaan in de zin van de [Wet Nationale ombudsman](../../../../../../../../../../../wet/wet/nationale/ombudsman/BWBR0003372/README.md) in de plaats van de Raad van Toezicht respectievelijk de hoofddirectie van de Informatie Beheer Groep.  

### Artikel  XXII  

1.  De [artikelen 12](../../../../../../../../../../../wet/wet/verzelfstandiging/informatiseringsbank/BWBR0006320/README.md), [14, eerste, derde en vierde lid](../../../../../../../../../../../wet/wet/verzelfstandiging/informatiseringsbank/BWBR0006320/README.md), en [19 van de Wet verzelfstandiging Informatiseringsbank](../../../../../../../../../../../wet/wet/verzelfstandiging/informatiseringsbank/BWBR0006320/README.md), zoals deze luidden voor de inwerkingtreding van deze wet, blijven van toepassing voor het laatste boekjaar voorafgaand aan de inwerkingtreding van deze wet, met dien verstande dat de verplichtingen die voor de Informatie Beheer Groep of haar hoofddirectie voortvloeien uit de genoemde artikelen worden overgenomen door Onze Minister van Onderwijs, Cultuur en Wetenschap.   
2.  De Raad van Toezicht, bedoeld in [artikel 5 van de Wet verzelfstandiging Informatiseringsbank](../../../../../../../../../../../wet/wet/verzelfstandiging/informatiseringsbank/BWBR0006320/README.md), blijft bestaan in zijn samenstelling van voor de inwerkingtreding van deze wet voor zover noodzakelijk voor de uitvoering van het eerste lid.   
3.  Nadat de Raad van Toezicht zijn werkzaamheden, bedoeld in het eerste lid, heeft beëindigd, wordt aan de leden door Onze Minister van Onderwijs, Cultuur en Wetenschap eervol ontslag verleend.  

### Artikel  XXIII  

Onze Minister van Onderwijs, Cultuur en Wetenschap is met ingang van de datum van inwerkingtreding van deze wet de zorgdrager, bedoeld in [artikel 1, onderdeel d, van de Archiefwet 1995](../../../../../../../../../../../wet/archiefwet/1995/BWBR0007376/README.md), van de archiefbescheiden van de Informatie Beheer Groep. 

### Artikel  XXIV  

Wijzigt de Wet College voor examens. 

### Artikel  XXV  

Wijzigt deze wet. 

### Artikel  XXVI  

Wijzigt deze wet. 

### Artikel  XXVII  

Wijzigt de Wet op de expertisecentra. 

### Artikel  XXVIIa  

Wijzigt deze wet. 

### Artikel  XXVIIb  

Wijzigt deze wet. 

### Artikel  XXVIIc  

Wijzigt deze wet. 

### Artikel  XXVIII  

Deze wet treedt in werking op een bij koninklijk besluit te bepalen tijdstip, dat voor de verschillende artikelen en onderdelen daarvan verschillend kan worden vastgesteld. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
15 oktober 2009  
Beatrix  

De Minister van Onderwijs, Cultuur en Wetenschap , 
R. H. A. Plasterk   

De Minister van Landbouw, Natuur en Voedselkwaliteit , 
G. Verburg   

de *eerste* december 2009 

De Minister van Justitie , 
E. M. H. Hirsch Ballin    

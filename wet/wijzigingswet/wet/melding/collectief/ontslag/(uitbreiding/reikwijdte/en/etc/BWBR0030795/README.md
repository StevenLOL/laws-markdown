<meta http-equiv='Content-Type' content='text/html; charset=utf-8' />

##Wet van 17 november 2011, houdende wijziging van de Wet melding collectief ontslag in verband met de uitbreiding van de reikwijdte en ter bevordering van de naleving van deze wet

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Wet melding collectief ontslag](../../../../../../../../../../../wet/wet/melding/collectief/ontslag/BWBR0003026/README.md) te wijzigen om de reikwijdte van de wet uit te breiden en de naleving hiervan te bevorderen;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet melding collectief ontslag. 

### Artikel  II  

De [Wet melding collectief ontslag](../../../../../../../../../../../wet/wet/melding/collectief/ontslag/BWBR0003026/README.md), zoals deze wet luidde voor het tijdstip van inwerkingtreding van deze wet, blijft van toepassing op opzeggingen of beëindigingen van een arbeidsovereenkomst door middel van een beëindigingsovereenkomst die hebben plaatsgevonden voor genoemd tijdstip, op verzoekschriften tot ontbinding van de arbeidsovereenkomst op grond van veranderingen in omstandigheden die zijn ingediend en beschikkingen krachtens [artikel 685 van Boek 7 van het Burgerlijk Wetboek](../../../../../../../../../../../wet/burgerlijk/wetboek/boek/7/BWBR0005290/README.md) die zijn gegeven voor dat tijdstip, alsmede op afwikkeling van meldingen als bedoeld in [artikel 3, eerste lid, van die wet](../../../../../../../../../../../wet/wet/melding/collectief/ontslag/BWBR0003026/README.md) die voor dat tijdstip zijn gedaan. 

### Artikel  III  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
17 november 2011  
Beatrix  

De Minister van Sociale Zaken en Werkgelegenheid,  
H. G. J. Kamp   

de *vijftiende* december 2011 

De Minister van Veiligheid en Justitie,  
I. W. Opstelten    

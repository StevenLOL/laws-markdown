<meta http-equiv='Content-Type' content='text/html; charset=utf-8' />

##Wet van 2 februari 2006 tot wijziging van de Wet voorkoming misbruik chemicaliën en de Wet op de economische delicten ter uitvoering van een drietal EG-verordeningen inzake handel in drugsprecursoren

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het ter uitvoering van verordening (EG) nr. 273/2004 van het Europees Parlement en de Raad van 11 februari 2004 inzake drugsprecursoren (PbEU L 47), verordening (EG) nr. 111/2005 van de Raad van 22 december 2004 houdende voorschriften voor het toezicht op de handel tussen de Gemeenschap en derde landen in drugsprecursoren (PbEU L 22) en verordening (EG) nr. 1277/2005 van de Commissie van 27 juli 2005 tot vaststelling van uitvoeringsbepalingen van Verordening nr. 273/2004 van het Europees Parlement en de Raad inzake drugsprecursoren en van Verordening nr. 111/2005 van de Raad houdende voorschriften voor het toezicht op de handel tussen de Gemeenschap en derde landen in drugsprecursoren (PbEU L 202) noodzakelijk is bij wet regels te stellen ten aanzien van de uitvoering en de sanctionering van bepalingen in de desbetreffende verordeningen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet voorkoming misbruik chemicaliën. 

### Artikel  II  

Vergunningen en registraties die vóór de inwerkingtreding van deze wet zijn verleend op basis van Verordening nr. 3677/90, worden aangemerkt als vergunningen en registraties op basis van Verordening nr. 111/2005, met uitzondering van de vergunningen en registraties die zijn verleend op grond van artikel 5, derde lid, en artikel 5bis, derde lid, van Verordening nr. 3677/90. 

### Artikel  III  

Wijzigt de Wet op de economische delicten. 

### Artikel  IV  

Deze wet treedt in werking met ingang van de dag na datum van uitgifte van het Staatsblad waarin zij wordt geplaatst. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te ’s-Gravenhage 
2 februari 2006  
Beatrix  

De Minister van Volksgezondheid, Welzijn en Sport , 
J. F. Hoogervorst   

de *eenentwintigste* februari 2006 

De Minister van Justitie , 
J. P. H. Donner    

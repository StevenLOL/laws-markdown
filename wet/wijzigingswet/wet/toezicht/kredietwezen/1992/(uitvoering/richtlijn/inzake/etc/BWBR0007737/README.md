<meta http-equiv='Content-Type' content='text/html; charset=utf-8' />

##Wet van 14 december 1995, tot wijziging van de Wet toezicht kredietwezen 1992 ter uitvoering van de Richtlijn inzake de depositogarantiestelsels

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is de [Wet toezicht kredietwezen 1992](../../../../../../../../../../../wet/wet/toezicht/kredietwezen/1992/BWBR0005792/README.md) te wijzigen ter uitvoering van richtlijn 94/19/EG van het Europees Parlement en de Raad van de Europese Unie van 30 mei 1994 inzake de depositogarantiestelsels (*PbEG* L 135);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Bevat wijzigingen in andere regelgeving.  

### Artikel  II  

De ingevolge [artikel 84 van de Wet toezicht kredietwezen 1992](../../../../../../../../../../../wet/wet/toezicht/kredietwezen/1992/BWBR0005792/README.md) geldende garantieregeling blijft van toepassing op een kredietinstelling die ingevolge artikel 52, tweede lid, onder *b*, is geregistreerd, totdat de minister van Financiën ten aanzien van die kredietinstelling een besluit heeft genomen als bedoeld in het derde lid van dat artikel, doch uiterlijk tot 1 januari 1996. 

### Artikel  III  

Bevat wijzigingen in andere regelgeving.  

### Artikel  IV  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
14 december 1995  
Beatrix  

De Minister van Financiën, 
G. Zalm   

de achtentwintigste december 1995 

De Minister van Justitie, 
W. Sorgdrager    

<meta http-equiv='Content-Type' content='text/html; charset=utf-8' />

##Wet van 7 april 2005 tot wijziging van de Wet toezicht kredietwezen 1992 en van de Faillissementswet in verband met de uitvoering van richtlijn nr. 2001/24/EG van het Europees Parlement en de Raad van de Europese Unie van 4 april 2001 betreffende de sanering en de liquidatie van kredietinstellingen (PbEG L 125)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is uitvoering te geven aan richtlijn nr. 2001/24/EG van het Europees Parlement en de Raad van de Europese Unie van 4 april 2001 betreffende de sanering en de liquidatie van kredietinstellingen (PbEG L 125), teneinde regels te geven met betrekking tot grensoverschrijdende aspecten van insolventieprocedures waaraan kredietinstellingen kunnen worden onderworpen en dat het mede naar aanleiding daarvan wenselijk is de in de [Wet toezicht kredietwezen 1992](../../../../../../../../../../../wet/wet/toezicht/kredietwezen/1992/BWBR0005792/README.md) opgenomen bepalingen inzake de liquidatie van kredietinstellingen over te hevelen naar de [Faillissementswet](../../../../../../../../../../../wet/faillissementswet/BWBR0001860/README.md);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet toezicht kredietwezen 1992.   

### Artikel  II  

Wijzigt de Faillissementswet.   

### Artikel  III  

Op de afhandeling van een noodregeling als bedoeld in [hoofdstuk X van de Wet toezicht kredietwezen 1992](../../../../../../../../../../../wet/wet/toezicht/kredietwezen/1992/BWBR0005792/README.md) of van een faillietverklaring die wordt vastgesteld onderscheidenlijk uitgesproken vóór de datum waarop deze wet in werking treedt, blijft het voor die datum geldende recht van toepassing.  

### Artikel  IV  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te ’s-Gravenhage 
7 april 2005  
Beatrix  

De Minister van Financiën , 
G. Zalm   

De Minister van Justitie , 
J. P. H. Donner   

de *achtentwintigste* april 2005 

De Minister van Justitie , 
J. P. H. Donner    

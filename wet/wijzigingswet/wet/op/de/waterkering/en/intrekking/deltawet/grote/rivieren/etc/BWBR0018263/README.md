<meta http-equiv='Content-Type' content='text/html; charset=utf-8' />

##Wet van 28 april 2005 tot wijziging van de Wet op de waterkering en intrekking van de Deltawet grote rivieren, de Deltawet, de Deltaschadewet, de Wet schade oesterkwekers, de Vergunningwet Westerschelde, de Zuiderzeewet en de Zuiderzeesteunwet

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Wet op de waterkering](../../../../../../../../../../../../../wet/wet/op/de/waterkering/BWBR0007801/README.md) te wijzigen in verband met de ervaringen die zijn opgedaan bij de toepassing ervan, en om op een aantal punten in de wet aanvullende voorzieningen te treffen, alsmede een aantal wetten in te trekken die nagenoeg zijn uitgewerkt;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op de waterkering.   

### Artikel  II  

Toezending van een verslag als bedoeld in [artikel 3, vijfde lid, van de Wet op de waterkering](../../../../../../../../../../../../../wet/wet/op/de/waterkering/BWBR0007801/README.md), zoals dit artikellid luidt na inwerkingtreding van deze wet, geschiedt voor het eerst binnen drie jaar na inwerkingtreding van deze wet.  

### Artikel  III  

Wijzigt de Wet tegemoetkoming schade bij rampen en zware ongevallen.   

### Artikel  IV  

De [Deltawet grote rivieren](../../../../../../../../../../../../../wet/deltawet/grote/rivieren/BWBR0007338/README.md) wordt ingetrokken.  

### Artikel  V  

De [Deltawet](../../../../../../../../../../../../../wet/deltawet/BWBR0002283/README.md) wordt ingetrokken.  

### Artikel  VI  

De [Deltaschadewet](../../../../../../../../../../../../../wet/deltaschadewet/BWBR0002748/README.md) wordt ingetrokken.  

### Artikel  VII  

De [Wet schade oesterkwekers](../../../../../../../../../../../../../wet/wet/schade/oesterkwekers/BWBR0002538/README.md) wordt ingetrokken.  

### Artikel  VIII  

De [Vergunningwet Westerschelde](../../../../../../../../../../../../../wet/vergunningwet/westerschelde/BWBR0008748/README.md) wordt ingetrokken.  

### Artikel  IX  

De Zuiderzeewet wordt ingetrokken.  

### Artikel  X  

De [Zuiderzeesteunwet](../../../../../../../../../../../../../wet/zuiderzeesteunwet/1925/BWBR0001925/README.md) wordt ingetrokken.  

### Artikel  XI  

[Artikel 12, eerste lid, van de Wet op de waterkering](../../../../../../../../../../../../../wet/wet/op/de/waterkering/BWBR0007801/README.md), zoals dit luidde voor de inwerkingtreding van deze wet, blijft van toepassing met betrekking tot besluiten ten aanzien van bijdragen in de kosten van het uitvoeren van nieuwe of versterkingswerken om daarmee voor de eerste maal te voldoen aan de veiligheidsnorm bedoeld in [artikel 3, eerste lid, van de Wet op de waterkering](../../../../../../../../../../../../../wet/wet/op/de/waterkering/BWBR0007801/README.md).  

### Artikel  XII  

De [artikelen 17 tot en met 31 van de Wet op de waterkering](../../../../../../../../../../../../../wet/wet/op/de/waterkering/BWBR0007801/README.md), zoals deze luidden voor de inwerkingtreding van deze wet, blijven van toepassing met betrekking tot plannen en daarmee verband houdende besluiten ten aanzien van primaire waterkeringen als bedoeld in [artikel 17](../../../../../../../../../../../../../wet/wet/op/de/waterkering/BWBR0007801/README.md).  

### Artikel  XIII  

De [Deltawet](../../../../../../../../../../../../../wet/deltawet/BWBR0002283/README.md) blijft van toepassing met betrekking tot plannen en daarmee verband houdende besluiten ten aanzien van de werken bedoeld in [artikel 1, aanhef en onder II, van de Deltawet](../../../../../../../../../../../../../wet/deltawet/BWBR0002283/README.md).  

### Artikel  XIV  

Ten aanzien van de verdere behandeling van beroepszaken op grond van de [Deltaschadewet](../../../../../../../../../../../../../wet/deltaschadewet/BWBR0002748/README.md) die op de datum van de inwerkingtreding van deze wet aanhangig zijn, alsmede ten aanzien van daaruit voortvloeiende besluiten, blijven de bepalingen van de [Deltaschadewet](../../../../../../../../../../../../../wet/deltaschadewet/BWBR0002748/README.md) van toepassing.  

### Artikel  XV  

De [Zuiderzeesteunwet](../../../../../../../../../../../../../wet/zuiderzeesteunwet/1925/BWBR0001925/README.md) en het daarop gebaseerde [Zuiderzeesteunbesluit 1976](../../../../../../../../../../../../../AMvB/zuiderzeesteunbesluit/1976/BWBR0003032/README.md) blijven van toepassing ten aanzien van de rechthebbende op een geldelijke tegemoetkoming krachtens [artikel 13 van de Zuiderzeesteunwet](../../../../../../../../../../../../../wet/zuiderzeesteunwet/1925/BWBR0001925/README.md).  

### Artikel  XVI  

Wijzigt de Beroepswet.   

### Artikel  XVII  

[Artikel 7 van de Wet op de waterkering](../../../../../../../../../../../../../wet/wet/op/de/waterkering/BWBR0007801/README.md) is niet van toepassing op de aanleg of versterking van kaden ter uitvoering van het project de Maaswerken.  

### Artikel  XVIII  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
28 april 2005  
Beatrix  

De Staatssecretaris van Verkeer en Waterstaat , 
M. H. Schultz van Haegen-Maas Geesteranus   

de *zestiende* juni 2005 

De Minister van Justitie , 
J. P. H. Donner    

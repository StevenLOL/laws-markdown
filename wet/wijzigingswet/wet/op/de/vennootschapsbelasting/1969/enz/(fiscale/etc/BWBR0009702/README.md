<meta http-equiv='Content-Type' content='text/html; charset=utf-8' />

##Wet van 17 juni 1998 tot wijziging van de Wet op de vennootschapsbelasting 1969 en van enige andere belastingwetten in verband met de fiscale begeleiding van de overgang van vermogen onder algemene titel bij rechtspersonen op de voet van Boek 2 van het Burgerlijk Wetboek

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het in verband met de invoering van de mogelijkheid van splitsing van rechtspersonen wenselijk is regels te geven voor de fiscale begeleiding daarvan en voorts de fiscale begeleiding van de juridische fusie op eenzelfde wijze vorm te geven;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Wet op de vennootschapsbelasting 1969.   

### ARTIKEL  II  

Wijzigt de Wet op de inkomstenbelasting 1964.   

### ARTIKEL  III  

Wijzigt de Wet op de dividendbelasting 1965.   

### ARTIKEL  IV  

Wijzigt de Wet op belastingen van rechtsverkeer.   

### ARTIKEL  V  

Wijzigt de Wet op de omzetbelasting 1968.   

### ARTIKEL  VI  

Indien voor de heffing van de vennootschapsbelasting een dochtermaatschappij op de voet van [artikel 15 van de Wet op de vennootschapsbelasting 1969](../../../../../../../../../../../wet/wet/op/de/vennootschapsbelasting/1969/BWBR0002672/README.md) een eenheid vormt of heeft gevormd met een moedermaatschappij, de samenstelling van het vermogen van de dochtermaatschappij ten gevolge van transacties binnen die eenheid is gewijzigd en ingevolge [artikel 14a, eerste lid](../../../../../../../../../../../wet/wet/op/de/vennootschapsbelasting/1969/BWBR0002672/README.md), of [artikel 14b, eerste lid, van die wet](../../../../../../../../../../../wet/wet/op/de/vennootschapsbelasting/1969/BWBR0002672/README.md) bij een splitsing onderscheidenlijk een fusie, aan die eenheid een einde komt, wordt voor de toepassing van de krachtens [artikel 15 van die wet](../../../../../../../../../../../wet/wet/op/de/vennootschapsbelasting/1969/BWBR0002672/README.md) gestelde voorwaarde met betrekking tot transacties die binnen die eenheid hebben plaatsgevonden, de tegenwaarde van de stille reserves – waaronder begrepen een vervangingsreserve als bedoeld in artikel 14 van de Wet op de inkomstenbelasting 1964 alsmede goodwill – die onmiddellijk na de laatste van die transacties aanwezig waren in de dochtermaatschappij geacht ten goede te zijn gekomen aan de moedermaatschappij of aan het lichaam dat met haar in een eenheid verenigd is of is geweest.  

### ARTIKEL  VII  

1.  Deze wet treedt in werking met ingang van de dag na de datum van uitgifte van het Staatsblad waarin zij wordt geplaatst.   
2.  Voorzover de artikelen van deze wet betrekking hebben op een splitsing op de voet van [artikel 334a van Boek 2 van het Burgerlijk Wetboek](../../../../../../../../../../../wet/burgerlijk/wetboek/boek/2/BWBR0003045/README.md) werken zij terug tot en met 1 februari 1998.   

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
17 juni 1998  
Beatrix  

De Staatssecretaris van Financiën, 
W. A. F. G. Vermeend   

drieëntwintigste juni 1998 

De Minister van Justitie, 
W. Sorgdrager    

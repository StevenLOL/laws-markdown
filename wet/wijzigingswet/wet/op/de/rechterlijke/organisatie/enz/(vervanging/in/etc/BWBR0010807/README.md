<meta http-equiv='Content-Type' content='text/html; charset=utf-8' />

##Wet van 28 oktober 1999 tot wijziging van de Wet op de rechterlijke organisatie en van de Wet administratiefrechtelijke handhaving verkeersvoorschriften, strekkende tot vervanging van de mogelijkheid van beroep in cassatie door de mogelijkheid van hoger beroep, alsmede het aanbrengen van enige andere wijzigingen (vervanging in Mulder-zaken van beroep in cassatie door hoger beroep bij het gerechtshof Leeuwarden)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Wet op de rechterlijke organisatie](../../../../../../../../../../../../wet/wet/op/de/rechterlijke/organisatie/BWBR0001830/README.md) en de [Wet administratiefrechtelijke handhaving verkeersvoorschriften](../../../../../../../../../../../../wet/wet/mulder/BWBR0004581/README.md) te wijzigen om de mogelijkheid van beroep in cassatie in zogeheten Mulderzaken te vervangen door de mogelijkheid van hoger beroep bij het gerechtshof te Leeuwarden, alsmede tot het aanbrengen van enige andere wijzigingen in laatstgenoemde wet;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op de rechterlijke organisatie.   

### Artikel  II  

Wijzigt de Wet administratiefrechtelijke handhaving verkeersvoorschriften.   

### Artikel  III  

1.  Voor de mogelijkheid om beroep in cassatie in te stellen tegen een uitspraak van de kantonrechter die voor of op de dag van inwerkingtreding van deze wet is gedaan, blijft het recht zoals dat gold voor dat tijdstip van toepassing.   
2.  Voor de behandeling van het beroep in cassatie dat voor de datum van inwerkingtreding van deze wet is ingesteld, dan wel met toepassing van het eerste lid na de dag van inwerkingtreding is ingesteld, blijft het recht zoals dat gold voor het tijdstip van toepassing.   

### Artikel  IV  

Wijzigt deze wet en de Wet administratiefrechtelijke handhaving verkeersvoorschriften.   

### Artikel  V  

Deze wet treedt in werking op een bij koninklijk besluit te bepalen tijdstip, dat voor de verschillende onderdelen verschillend kan zijn.  

Lasten en bevelen dat deze wet in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
28 oktober 1999  
Beatrix  

De Minister van Justitie, 
A. H. Korthals   

De Minister van Verkeer en Waterstaat, 
T. Netelenbos   

de *zestiende* november 1999 

De Minister van Justitie, 
A. H. Korthals    

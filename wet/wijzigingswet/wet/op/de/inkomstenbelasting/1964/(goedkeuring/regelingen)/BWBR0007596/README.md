<meta http-equiv='Content-Type' content='text/html; charset=utf-8' />

##Wet van 4 oktober 1995, tot goedkeuring van de Regeling buiten toepassing stellen willekeurige afschrijving milieu-investeringen en van de regeling van 23 december 1994, nr. WDB 94/494M, Stcrt. 250, houdende wijziging van de Regeling buiten toepassing stellen willekeurige afschrijving milieu-investeringen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat de Regeling buiten toepassing stellen willekeurige afschrijving milieu-investeringen en de regeling van 23 december 1994, nr. WDB 94/494M, *Stcrt.* 250, houdende wijziging van de Regeling buiten toepassing stellen willekeurige afschrijving milieu-investeringen ingevolge artikel 10, vijfde lid, van de Wet op de inkomstenbelasting 1964 bij wet dienen te worden goedgekeurd;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

De Regeling buiten toepassing stellen willekeurige afschrijving milieu-investeringen en de regeling van 23 december 1994, nr. WDB 94/494M, *Stcrt.* 250, houdende wijziging van de Regeling buiten toepassing stellen willekeurige afschrijving milieu-investeringen, worden goedgekeurd. 

### Artikel  2  

Bevat wijzigingen in andere regelgeving.  

### Artikel  3  

Deze wet treedt in werking met ingang van de dag na de datum van uitgifte van het *Staatsblad* waarin zij wordt geplaatst. 

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
4 oktober 1995  
Beatrix  

De Staatssecretaris van FinanciÃ«n, 
W. A. Vermeend   

de vierentwintigste oktober 1995 

De Minister van Justitie, 
W. Sorgdrager    

<meta http-equiv='Content-Type' content='text/html; charset=utf-8' />

##Wet van 10 september 1992, houdende wijziging van de Wet op de inkomstenbelasting 1964, de Wet op de vennootschapsbelasting 1969 en de Invorderingswet 1990 (aanpassing aan de Richtlijn van de Raad van de Europese Gemeenschappen van 23 juli 1990 betreffende de gemeenschappelijke fiscale regeling voor fusies, splitsingen, inbreng van activa en aandelenruil met betrekking tot vennootschappen uit verschillende Lid-Staten)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is uitvoering te geven aan de Richtlijn 90/434/EEG van de Raad van de Europese Gemeenschappen van 23 juli 1990 betreffende de gemeenschappelijke fiscale regeling voor fusies, splitsingen, inbreng van activa en aandelenruil met betrekking tot vennootschappen uit verschillende Lid-Staten (*PbEG* L 225);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Bevat wijzigingen in andere regelgeving.   

### Artikel  II  

Bevat wijzigingen in andere regelgeving.   

### Artikel  III  

Bevat wijzigingen in andere regelgeving.   

### Artikel  IV  

1.  In geval van fusie of splitsing als bedoeld in de Richtlijn 90/434/EEG van de Raad van de Europese Gemeenschappen van 23 juli 1990 betreffende de gemeenschappelijke fiscale regeling voor fusies, splitsingen, inbreng van activa en aandelenruil met betrekking tot vennootschappen uit verschillende Lid-Staten (*PbEG* L 225), kan Onze Minister van Financiën in afwijking in zoverre van de Wet op de inkomstenbelasting 1964, de [Wet op de vennootschapsbelasting 1969](../../../../../../../../../../wet/wet/op/de/vennootschapsbelasting/1969/BWBR0002672/README.md) en de [Invorderingswet 1990](../../../../../../../../../../wet/invorderingswet/1990/BWBR0004770/README.md), onder door hem te stellen voorwaarden op verzoek van de belastingplichtige, de inspecteur belast met de aanslagregeling van die belastingplichtige machtigen het voordeel uit de hiervoor bedoelde fusie of splitsing buiten aanmerking te laten.   
2.  Het verzoek wordt vóór de fusie of de splitsing gedaan bij de in het vorige lid bedoelde inspecteur die daarop bij voor bezwaar vatbare beschikking beslist.   

### Artikel  V  

Bevat wijzigingen in andere regelgeving.   

### Artikel  VII  

Deze wet treedt in werking met ingang van de eerste dag na de datum van uitgifte van het *Staatsblad* waarin zij wordt geplaatst en werkt terug tot en met 1 januari 1992.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
10 september 1992  
Beatrix  

De Staatssecretaris van Financiën, 
M. J. J. van Amelsvoort   

de vierentwintigste september 1992 

De Minister van Justitie, 
E. M. H. Hirsch Ballin    

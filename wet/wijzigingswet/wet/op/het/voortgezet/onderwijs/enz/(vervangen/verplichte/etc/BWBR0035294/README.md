<meta http-equiv='Content-Type' content='text/html; charset=utf-8' />

##Wet van 19 juni 2014 tot wijziging van de Wet op het voortgezet onderwijs en de Wet voortgezet onderwijs BES in verband met het vervangen van de verplichte maatschappelijke stage door een facultatief programmaonderdeel, het invoeren van de vakbenaming Latijnse en Griekse taal en cultuur en het schrappen van het verplichte vak algemene natuurwetenschappen uit het gemeenschappelijk deel van de vwo-profielen

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om de [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en de [Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md) te wijzigen om te regelen dat de verplichte maatschappelijke stage wordt afgeschaft en wordt vervangen door de mogelijkheid voor scholen om deze stage als facultatief programmaonderdeel aan te bieden, de vakbenaming Latijnse taal en cultuur en Griekse taal en cultuur wordt ingevoerd en het verplichte vak algemene natuurwetenschappen uit het gemeenschappelijk deel van de vwo-profielen wordt geschrapt;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

####Wijziging van de [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md)

Treedt in werking op een nader te bepalen tijdstip 

Wijzigt de Wet op het voortgezet onderwijs. 

### Artikel  II  

####Wijziging van de [Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md)

Treedt in werking op een nader te bepalen tijdstip 

Wijzigt de Wet voortgezet onderwijs BES. 

### Artikel  III  

####Wijziging van de [Wet op de expertisecentra](../../../../../../../../../wet/isovso/BWBR0003549/README.md)

Treedt in werking op een nader te bepalen tijdstip 

Wijzigt de Wet op de expertisecentra. 

### Artikel  IV  

####Wijziging van de [Wet tot wijziging van enkele onderwijswetten in verband met een herziening van de organisatie en financiering van de ondersteuning van leerlingen in het basisonderwijs, speciaal en voortgezet speciaal onderwijs, voortgezet onderwijs en beroepsonderwijs](../../../../../../../../../wet/wet/passend/onderwijs/BWBR0032176/README.md)

Treedt in werking op een nader te bepalen tijdstip 

Wijzigt de Wijzigingswet enkele onderwijswetten (herziening organisatie en financiering van ondersteuning leerlingen in het basisonderwijs, speciaal en voortgezet speciaal onderwijs, voortgezet onderwijs en beroepsonderwijs). 

### Artikel  V  

####Wijziging van de [Wet van 11 oktober 2012 tot wijziging van onder meer de Wet op de expertisecentra in verband met de kwaliteit van het speciaal en voortgezet speciaal onderwijs](../../../../../../../../../wet/wijzigingswet/wet/op/de/expertisecentra/enz./etc/BWBR0032212/README.md)

Treedt in werking op een nader te bepalen tijdstip 

Wijzigt de Wijzigingswet Wet op de expertisecentra, enz. (kwaliteit speciaal en voortgezet speciaal onderwijs). 

### Artikel  VI  

####Invoering per leerjaar Latijnse en Griekse taal en cultuur

Treedt in werking op een nader te bepalen tijdstip 

1.  De wijzigingen die artikel I, onderdeel D, onder 2, 3 en 5, voor wat betreft het vervallen van klassieke culturele vorming, en artikel II, onder 2, 3 en 5, voor wat betreft het vervallen van klassieke culturele vorming, aanbrengen in [artikel 13 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en [artikel 39 van de Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md) en de ter uitvoering daarvan vastgestelde voorschriften, vinden met ingang van het eerste schooljaar na inwerkingtreding van deze artikelen of onderdelen successievelijk toepassing per opvolgend leerjaar.   
2.  Op de leerjaren waarvoor de wijzigingen als gevolg van hun successievelijke toepassing nog niet gelden, blijft van toepassing het bepaalde bij en krachtens [artikel 13 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en [artikel 39 van de Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md) zoals luidend op de dag voor de inwerkingtreding van artikel I, onderdeel D, onder 2, 3 en 5, voor wat betreft het vervallen van klassieke culturele vorming, en artikel II, onder 2, 3 en 5, voor wat betreft het vervallen van klassieke culturele vorming.  

### Artikel  VII  

####Overgangsbepaling afbouw klassieke culturele vorming

Treedt in werking op een nader te bepalen tijdstip 

1.  Bij of krachtens algemene maatregel van bestuur wordt geregeld tot welk tijdstip, voor welke leerlingen of staatsexamenkandidaten, en voor zover nodig op welke wijze, nog gelegenheid wordt gegeven tot het afleggen van een eindexamen of staatsexamen als bedoeld in [artikel 29](../../../../../../../../../wet/wet/op/het/voortgezet/onderwijs/BWBR0002399/README.md) onderscheidenlijk [artikel 60 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) of [artikel 72](../../../../../../../../../wet-BES/wet/voortgezet/onderwijs/bes/BWBR0030284/README.md) onderscheidenlijk [artikel 116 van de Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md), volgens de bij en krachtens de [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) of de [Wet voortgezet onderwijs BES](../../../../../../../../../wet-BES/wet/voortgezet/onderwijs/bes/BWBR0030284/README.md) vastgestelde voorschriften zoals luidend op de dag voor inwerkingtreding van artikel I, onderdeel D, onder 2, 3 en 5, voor wat betreft het vervallen van klassieke culturele vorming, en artikel II, onder 2, 3 en 5, voor wat betreft het vervallen van klassieke culturele vorming.   
2.  Het eerste lid is van overeenkomstige toepassing op het afleggen van het vergelijkbare examen van een opleiding voortgezet algemeen volwasseneneducatie als bedoeld in [artikel 7.3.1, eerste lid, onder a, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) en in [artikel 7.3.1, eerste lid, onder a, van de Wet educatie en beroepsonderwijs BES](../../../../../../../../../wet-BES/wet/educatie/en/beroepsonderwijs/bes/BWBR0028395/README.md).  

### Artikel  VIII  

####Inwerkingtreding

Treedt in werking op een nader te bepalen tijdstip 

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
19 juni 2014  
Willem-Alexander  

De Staatssecretaris van Onderwijs, Cultuur en Wetenschap,  
S. Dekker   

De Staatssecretaris van Economische Zaken,  
S.A.M. Dijksma   

de *derde* juli 2014 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Wet van 15 november 2012 tot wijziging van de Wet op het financieel toezicht, de Wet giraal effectenverkeer en het Burgerlijk Wetboek naar aanleiding van het advies van de Monitoring Commissie Corporate Governance Code van 30 mei 2007

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben dat het wenselijk is om, naar aanleiding van het advies van de Monitoring Commissie Corporate Governance Code van 30 mei 2007, over te gaan tot wijziging van de [Wet op het financieel toezicht](../../../../../../../../../../../../wet/wet/op/het/financieel/toezicht/BWBR0020368/README.md) in verband met aanpassing van de drempelwaarden voor melding van zeggenschap in beursgenoteerde ondernemingen en opname van een verplichting voor aandeelhouders en andere stemgerechtigden tot melding van hun intenties, tot wijziging van de [Wet giraal effectenverkeer](../../../../../../../../../../../../wet/wet/giraal/effectenverkeer/BWBR0003109/README.md) in verband met identificatie van investeerders op effecten en tot wijziging van het [Burgerlijk Wetboek](../../../../../../../../../../../../wet/burgerlijk/wetboek/boek/2/BWBR0003045/README.md) in verband met aanpassing van het percentage kapitaalbezit dat is benodigd voor het recht om onderwerpen te agenderen voor de algemene vergadering;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op het financieel toezicht. 

### Artikel  II  

Wijzigt de Wet giraal effectenverkeer. 

### Artikel  III  

Wijzigt het Burgerlijk Wetboek Boek 2. 

### Artikel  IV  

[Vervallen] 

### Artikel  V  

Een ieder die op het tijdstip van inwerkingtreding van deze wet, naar hij weet of behoort te weten, beschikt over tenminste drie procent van het kapitaal of tenminste drie procent van de stemmen in een uitgevende instelling als bedoeld in [artikel 5:33, eerste lid, van de Wet op het financieel toezicht](../../../../../../../../../../../../wet/wet/op/het/financieel/toezicht/BWBR0020368/README.md) kan uitbrengen en daarvan niet eerder melding heeft gedaan aan de Stichting Autoriteit Financiële Markten, doet daarvan binnen vier weken na dat tijdstip melding aan de Stichting Autoriteit Financiële Markten. De melding wordt overeenkomstig [artikel 5 van het Besluit melding zeggenschap en kapitaalbelang in uitgevende instellingen Wft](../../../../../../../../../../../../AMvB/besluit/melding/zeggenschap/en/kapitaalbelang/in/uitgevende/instellingen/BWBR0020416/README.md) gedaan. Indien op grond van de [artikelen 5:38, eerste of tweede lid](../../../../../../../../../../../../wet/wet/op/het/financieel/toezicht/BWBR0020368/README.md), [5:39, eerste lid](../../../../../../../../../../../../wet/wet/op/het/financieel/toezicht/BWBR0020368/README.md), [5:42](../../../../../../../../../../../../wet/wet/op/het/financieel/toezicht/BWBR0020368/README.md), of [5:43, eerste of tweede lid](../../../../../../../../../../../../wet/wet/op/het/financieel/toezicht/BWBR0020368/README.md), of indien van toepassing, [artikel 5:40 van de Wet op het financieel toezicht](../../../../../../../../../../../../wet/wet/op/het/financieel/toezicht/BWBR0020368/README.md) een onverwijlde melding dient plaats te vinden en een melding op grond van de eerste volzin nog niet heeft plaatsgevonden, strekt de onverwijlde melding mede ter voldoening aan de verplichting, bedoeld in de eerste volzin. 

### Artikel  VI  

De in artikel III bedoelde wijziging van [artikel 114a van boek 2 van het Burgerlijk Wetboek](../../../../../../../../../../../../wet/burgerlijk/wetboek/boek/2/BWBR0003045/README.md) is niet van toepassing op onderwerpen die op het tijdstip van inwerkingtreding van deze wet reeds zijn opgenomen in de oproeping van de vennootschap of op dezelfde wijze zijn aangekondigd. 

### Artikel  VII  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
15 november 2012  
Beatrix  

De Minister van Financiën,  
J. R. V. A. Dijsselbloem   

De Minister van Veiligheid en Justitie,  
I. W. Opstelten   

de *zevenentwintigste* november 2012 

De Minister van Veiligheid en Justitie,  
I. W. Opstelten    

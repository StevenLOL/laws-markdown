<meta http-equiv='Content-Type' content='text/html; charset=utf-8' />

##Wet van 1 december 2011 tot wijziging van de Wet op het financieel toezicht in verband met introductie van een meldingsplicht voor bepaalde cash settled instrumenten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Wet op het financieel toezicht](../../../../../../../../../../../wet/wet/op/het/financieel/toezicht/BWBR0020368/README.md) te wijzigen in verband met introductie van een meldingsplicht voor bepaalde cash settled instrumenten;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op het financieel toezicht. 

### Artikel  II  

1.  Een ieder die op het tijdstip van inwerkingtreding van deze wet, naar hij weet of behoort te weten, beschikt over tenminste vijf procent van het kapitaal in een uitgevende instelling als bedoeld in [artikel 5:33, eerste lid, onderdeel a, van de Wet op het financieel toezicht](../../../../../../../../../../../wet/wet/op/het/financieel/toezicht/BWBR0020368/README.md) doet daarvan binnen vier weken na dat tijdstip melding aan de Stichting Autoriteit Financiële Markten: 

a. indien hij daarvan niet eerder melding heeft gedaan; of  

b. indien hij daarvan eerder melding heeft gedaan maar het aantal en de soort aandelen door de inwerkingtreding van deze wet gewijzigd zijn ten opzichte van de laatst gedane melding.     
2.  De melding, bedoeld in het eerste lid, wordt gedaan overeenkomstig het [Besluit melding zeggenschap en kapitaal belang in uitgevende instellingen Wft](../../../../../../../../../../../AMvB/besluit/melding/zeggenschap/en/kapitaalbelang/in/uitgevende/instellingen/BWBR0020416/README.md). Aan de verplichting op grond van het eerste lid is voldaan indien ter zake van hetzelfde feit een onverwijlde melding is gedaan op grond van de [artikelen 5:38, eerste lid](../../../../../../../../../../../wet/wet/op/het/financieel/toezicht/BWBR0020368/README.md), [5:39, eerste lid](../../../../../../../../../../../wet/wet/op/het/financieel/toezicht/BWBR0020368/README.md), [5:40](../../../../../../../../../../../wet/wet/op/het/financieel/toezicht/BWBR0020368/README.md), [5:42](../../../../../../../../../../../wet/wet/op/het/financieel/toezicht/BWBR0020368/README.md), of [5:43, eerste of tweede lid, van de Wet op het financieel toezicht](../../../../../../../../../../../wet/wet/op/het/financieel/toezicht/BWBR0020368/README.md).  

### Artikel  IIa  

1. Wijzigt deze wet.
2. Wijzigt deze wet. 
3. Wijzigt de Wijzigingswet Wet op het financieel toezicht, enz. (naar aanleiding advies Monitoring Commissie Corporate Governance Code 30 mei 2007)(Kst. 32014).

### Artikel  III  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
1 december 2011  
Beatrix  

De Minister van Financiën,  
J. C. de Jager   

de *twintigste* december 2011 

De Minister van Veiligheid en Justitie,  
I. W. Opstelten    

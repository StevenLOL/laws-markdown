<meta http-equiv='Content-Type' content='text/html; charset=utf-8' />

##Wet van 28 oktober 2010 tot wijziging van de Wet op het primair onderwijs in verband met onder meer een discretionaire bevoegdheid van de minister ten aanzien van kwalitatief goede scholen met minder dan 23 leerlingen met perspectief op hoger aantal leerlingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is in de [Wet op het primair onderwijs](../../../../../../../../../../../wet/wbo/BWBR0003420/README.md) de mogelijkheid op te nemen dat Onze minister kan besluiten dat een kwalitatief goede openbare school of bijzondere school met minder dan 23 leerlingen, doch met perspectief op een hoger aantal leerlingen niet wordt opgeheven respectievelijk de bekostiging niet wordt beëindigd en dat het tevens wenselijk is de mogelijkheid voor het sluiten van een samenwerkingsovereenkomst te verruimen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet op het primair onderwijs. 

### Artikel  II  

####Overgangsartikel

1.  [Artikel 157a, eerste lid en tweede lid, tweede volzin, van de Wet op het primair onderwijs](../../../../../../../../../../../wet/wbo/BWBR0003420/README.md), is van overeenkomstige toepassing ten aanzien van openbare en bijzondere basisscholen die: 

a. op of na 1 augustus 2008 zijn opgeheven of waarvan de bekostiging is beëindigd vanwege het feit dat het aantal leerlingen van de school na toepassing van [artikel 157 van de Wet op het primair onderwijs](../../../../../../../../../../../wet/wbo/BWBR0003420/README.md) minder dan 23 is geworden en  

b. die sinds de opheffing of de beëindiging van de bekostiging deel uitmaken van een andere openbare of bijzondere basisschool, doch gehuisvest zijn gebleven op de locatie waar zij gehuisvest waren op het moment dat zij nog niet waren opgeheven dan wel hun bekostiging nog niet was beëindigd en  

c. die naar het oordeel van Onze minister op de datum van inwerkingtreding van deze wet met toepassing van [artikel 157a van de Wet op het primair onderwijs](../../../../../../../../../../../wet/wbo/BWBR0003420/README.md) in aanmerking zouden zijn gekomen voor inwilliging van een verzoek als bedoeld in artikel 157a, eerste lid, van genoemde wet.     
2.  Een verzoek om toepassing van het eerste lid kan voor 1 februari volgend op de datum van inwerkingtreding van deze wet bij Onze minister worden ingediend door het bevoegd gezag van de school waartoe de school die is opgeheven dan wel waarvan de bekostiging is beëindigd inmiddels behoort.   
3.  Indien Onze minister besluit overeenkomstig [artikel 157a, derde lid, onderdeel b, van de Wet op het primair onderwijs](../../../../../../../../../../../wet/wbo/BWBR0003420/README.md) wordt de school die was opgeheven dan wel waarvan de bekostiging was beëindigd vanwege het feit dat het aantal leerlingen van de school na toepassing van [artikel 157 van de Wet op het primair onderwijs](../../../../../../../../../../../wet/wbo/BWBR0003420/README.md) minder dan 23 is geworden, per 1 augustus volgend op de datum waarop Onze minister dat besluit heeft genomen, in afwijking van de [artikelen 74 tot en met 77 van de Wet op het primair onderwijs](../../../../../../../../../../../wet/wbo/BWBR0003420/README.md), als openbare of bijzondere basisschool aangemerkt.   
4.  [Artikel 157a, derde en vierde lid, van de Wet op het primair onderwijs](../../../../../../../../../../../wet/wbo/BWBR0003420/README.md) is van overeenkomstige toepassing.  

### Artikel  III  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
28 oktober 2010  
Beatrix  

De Minister van Onderwijs, Cultuur en Wetenschap,  
J. M. van Bijsterveldt-Vliegenthart   

de *twaalfde* november 2010 

De Minister van Veiligheid en Justitie,  
I. W. Opstelten    

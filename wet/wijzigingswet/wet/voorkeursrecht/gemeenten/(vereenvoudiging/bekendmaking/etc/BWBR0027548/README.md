<meta http-equiv='Content-Type' content='text/html; charset=utf-8' />

##Wet van 18 maart 2010 tot wijziging van de Wet voorkeursrecht gemeenten (vereenvoudiging bekendmaking en aanbiedingsprocedure)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de regeling van de bekendmaking en de aanbiedingsprocedure in de [Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) verder te vereenvoudigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet voorkeursrecht gemeenten. 

### Artikel  II  

Wijzigt de Wet agrarisch grondverkeer. 

### Artikel  III  

Wijzigt het Burgerlijk Wetboek Boek 7. 

### Artikel  IV  

1.  Indien een verkoper de gemeente in de gelegenheid heeft gesteld een onroerende zaak te kopen als bedoeld in [artikel 10 van de Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) zoals deze gold voor het tijdstip van inwerkingtreding van deze wet, blijft ten aanzien van de afhandeling van die koopprocedure van toepassing de [Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) zoals deze gold voor het tijdstip van inwerkingtreding van deze wet.   
2.  Indien een verkoper op grond van [artikel 14 van de Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) zoals deze gold voor het tijdstip van inwerkingtreding van deze wet een verzoek tot ontheffing heeft ingediend, blijft ten aanzien van de afhandeling van dat verzoek de [Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) van toepassing zoals deze gold voor het tijdstip van inwerkingtreding van deze wet.   
3.  Indien een besluit tot aanwijzing of voorlopige aanwijzing van gronden genomen is voor het tijdstip van inwerkingtreding van deze wet, blijft ten aanzien van de bekendmaking, inwerkingtreding en mededeling van dat besluit van toepassing de [Wet voorkeursrecht gemeenten](../../../../../../../../../wet/wet/voorkeursrecht/gemeenten/BWBR0003391/README.md) zoals deze gold voor het tijdstip van inwerkingtreding van deze wet.  

### Artikel  V  
Treedt in werking op een nader te bepalen tijdstip 

Wijzigt deze wet. 

### Artikel  VI  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld met uitzondering van artikel I, onderdeel Ea, onder 2, dat in werking treedt met ingang van de dag na de datum van uitgifte van het Staatsblad waarin deze wet wordt geplaatst en terugwerkt tot en met 1 juli 2008. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
18 maart 2010  
Beatrix  

De Minister van Volkshuisvesting, Ruimtelijke Ordening en Milieubeheer,  
J. C. Huizinga-Heringa   

de *tweeëntwintigste* april 2010 

De Minister van Justitie,  
E. M. H. Hirsch Ballin    

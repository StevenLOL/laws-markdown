<meta http-equiv='Content-Type' content='text/html; charset=utf-8' />

##Wet van 17 november 2005 tot wijziging van de Wet bijzondere opnemingen in psychiatrische ziekenhuizen en enige andere wetten in verband met de aanpassing van de in deze wet opgenomen klachtregeling

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om de klachtregeling in de [Wet bijzondere opnemingen in psychiatrische ziekenhuizen](../../../../../../../../../../wet/wet/bijzondere/opnemingen/in/psychiatrische/ziekenhuizen/BWBR0005700/README.md) op een aantal punten te verduidelijken en aan te vullen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet bijzondere opnemingen in psychiatrische ziekenhuizen.   

### Artikel  II  

Wijzigt de Algemene wet bestuursrecht.   

### Artikel  III  

Wijzigt de Wet bijzondere opnemingen in psychiatrische ziekenhuizen.   

### Artikel  IV  

Wijzigt de wet van 22 juni 2000 houdende een aantal wijzigingen van de Wet bijzondere opnemingen in psychiatrische ziekenhuizen op technische punten onder meer naar aanleiding van de evaluatie (Stb. 2000/292).   

### Artikel  V  

Wijzigt de Wet bijzondere opnemingen in psychiatrische ziekenhuizen.   

### Artikel  VI  

Wijzigt de Wet klachtrecht cliënten zorgsector.   

### Artikel  VII  

Wijzigt de Wet op de rechtsbijstand.   

### Artikel  VIII  

1.  [Artikel 41 van de Wet bijzondere opnemingen in psychiatrische ziekenhuizen](../../../../../../../../../../wet/wet/bijzondere/opnemingen/in/psychiatrische/ziekenhuizen/BWBR0005700/README.md), zoals dit luidde vóór het tijdstip van inwerkingtreding van deze wet, blijft van toepassing op: 

a. beslissingen van de commissie of de rechter die krachtens dit artikel zijn genomen vóór het tijdstip van inwerkingtreding van deze wet;  

b. klachten of verzoekschriften die vóór het tijdstip van inwerkingtreding van deze wet krachtens dit artikel zijn ingediend bij de commissie onderscheidenlijk de rechter, maar waarop de commissie onderscheidenlijk de rechter op dit tijdstip nog niet heeft beslist.     
2.  [Artikel 42 van de Wet bijzondere opnemingen in psychiatrische ziekenhuizen](../../../../../../../../../../wet/wet/bijzondere/opnemingen/in/psychiatrische/ziekenhuizen/BWBR0005700/README.md), zoals dit luidde vóór het tijdstip van inwerkingtreding van deze wet, blijft van toepassing op: 

a. beslissingen van de rechter die krachtens dit artikel zijn genomen vóór het tijdstip van inwerkingtreding van deze wet;  

b. een verzoekschrift dat vóór het tijdstip van inwerkingtreding van deze wet krachtens dit artikel is ingediend bij de rechter, maar waarop de rechter op dit tijdstip nog niet heeft beslist.     

### Artikel  IX  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te ’s-Gravenhage 
17 november 2005  
Beatrix  

De Minister van Volksgezondheid, Welzijn en Sport , 
J. F. Hoogervorst   

De Minister van Justitie , 
J. P. H. Donner   

de *dertiende* december 2005 

De Minister van Justitie , 
J.P.H. Donner    

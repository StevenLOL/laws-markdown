<meta http-equiv='Content-Type' content='text/html; charset=utf-8' />

##Wet van 28 maart 2013 tot wijziging van de Wet milieubeheer en de Wet op de economische delicten ten behoeve van de intrekking van het stelsel van handel in NOx-emissierechten (intrekking handel in NOx-emissierechten)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is dat de regeling die in de [Wet milieubeheer](../../../../../../../../../../wet/wet/milieubeheer/BWBR0003245/README.md) is getroffen om handel in emissierechten voor stikstofoxiden mogelijk te maken, wordt ingetrokken;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet milieubeheer. 

### Artikel  II  

Wijzigt de Wet op de economische delicten.

### Artikel  III  

De [wet van 28 april 2005 tot wijziging van de Wet milieubeheer en de Wet op de economische delicten ten behoeve van de invoering van een systeem van handel in emissierechten met het oog op het beperken van de emissies van stikstofoxiden (handel in NO<sub>x</sub>-emissierechten)](../../../../../../../../../../wet/wijzigingswet/wet/milieubeheer/enz./(invoering/systeem/handel/in/etc/BWBR0018260/README.md) (Stb. 2005, 233), wordt ingetrokken.

### Artikel  IV  

1.  Het recht zoals dat luidde voor de inwerkingtreding van deze wet, met uitzondering van de [artikelen 16.53](../../../../../../../../../../wet/wet/milieubeheer/BWBR0003245/README.md) en [16.54 van de Wet milieubeheer](../../../../../../../../../../wet/wet/milieubeheer/BWBR0003245/README.md) zoals die luidden tot de inwerkingtreding van deze wet, blijft van toepassing op emissies van stikstofoxiden (NO<sub>x</sub>), veroorzaakt in de periode tot 1 januari 2014, en op NO<sub>x</sub>-emissierechten als bedoeld in [artikel 1.1 van de Wet milieubeheer](../../../../../../../../../../wet/wet/milieubeheer/BWBR0003245/README.md) zoals die luidde tot de inwerkingtreding van deze wet, die zijn opgebouwd in de periode tot 1 januari 2014.   
2.  Een vergunning die voor de inwerkingtreding van deze wet is verleend krachtens [artikel 16.49, eerste lid, van de Wet milieubeheer](../../../../../../../../../../wet/wet/milieubeheer/BWBR0003245/README.md), of krachtens [16.5, eerste lid, in verbinding met 16.5, tweede lid, van de Wet milieubeheer](../../../../../../../../../../wet/wet/milieubeheer/BWBR0003245/README.md), zoals die artikelen luidden voor de inwerkingtreding van deze wet, voor zover het de emissie van stikstofoxiden (NO<sub>x</sub>) betreft, vervalt.   
3.  Het bestuur van de Nederlandse emissieautoriteit, genoemd in [artikel 2.1 van de Wet milieubeheer](../../../../../../../../../../wet/wet/milieubeheer/BWBR0003245/README.md), geeft tot 1 januari 2025 desgevraagd aan een ieder kosteloos inzage in en verstrekt tegen vergoeding van ten hoogste de kosten een exemplaar van een emissieverslag als bedoeld [16.12 van de Wet milieubeheer](../../../../../../../../../../wet/wet/milieubeheer/BWBR0003245/README.md), dat bij hem is ingediend in het kader van de handel in NO<sub>x</sub>-emissierechten als bedoeld in [artikel 1.1 van de Wet milieubeheer](../../../../../../../../../../wet/wet/milieubeheer/BWBR0003245/README.md), zoals die luidde tot de inwerkingtreding van deze wet. Het bestuur van de emissieautoriteit geeft vooraf kennis van de mogelijkheid tot inzage in en van de verkrijgbaarheid van het emissieverslag.   
4.  De Nederlandse emissieautoriteit, genoemd in [artikel 2.1 van de Wet milieubeheer](../../../../../../../../../../wet/wet/milieubeheer/BWBR0003245/README.md), bewaart de gegevens uit het register als bedoeld in [artikel 16.58 van de Wet milieubeheer](../../../../../../../../../../wet/wet/milieubeheer/BWBR0003245/README.md), zoals die luidde tot de inwerkingtreding van deze wet, tot 1 januari 2025.  

### Artikel  V  

Wijzigt de Wijzigingswet Wet milieubeheer, enz. (vaststelling Verordening (EU) nr. 600/2012 en Verordening (EU) nr. 601/2012 inzake o.m. broeikasgasemissierechten). 

### Artikel  VI  

De artikelen van deze wet treden met ingang van 1 januari 2014 in de volgorde waarin ze in deze wet zijn opgenomen, in werking. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
28 maart 2013  
Beatrix  

De Staatssecretaris van Infrastructuur en Milieu , 
W.J. Mansveld   

de *twaalfde* april 2013 

De Minister van Veiligheid en Justitie , 
I.W. Opstelten    

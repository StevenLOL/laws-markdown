<meta http-equiv='Content-Type' content='text/html; charset=utf-8' />

##Wet van 8 november 2012 tot wijziging van de Wet luchtvaart met betrekking tot de gevolgen van buitenlandse luchthavens voor de ruimtelijke ordening op Nederlands grondgebied (Beperkingengebied buitenlandse luchthaven)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben dat het wenselijk is om de regels voor de gevolgen van buitenlandse luchthavens voor de ruimtelijke ordening op Nederlands grondgebied ten aanzien van de systematiek in overeenstemming te brengen met de regelgeving voor burgerluchthavens en militaire luchthavens in Nederland, en deze regels op te nemen in de [Wet luchtvaart](../../../../../../../../../wet/wet/luchtvaart/BWBR0005555/README.md);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet Luchtvaart. 

### Artikel  Ia  

Wijzigt deze wet. 

### Artikel  II  

Wijzigt de Wet geluidhinder. 

### Artikel  III  

1.  Binnen vijf jaar na inwerkingtreding van deze wet wordt een besluit beperkingengebied buitenlandse luchthaven als bedoeld in [artikel 8a.54, eerste lid, van de Wet luchtvaart](../../../../../../../../../wet/wet/luchtvaart/BWBR0005555/README.md), vastgesteld.   
2.  Een algemene maatregel van bestuur die op grond van [artikel 108 van de Wet geluidhinder](../../../../../../../../../wet/wet/geluidhinder/BWBR0003227/README.md) is vastgesteld met betrekking tot een buitenlandse luchthaven, genoemd in [artikel 8a.54, eerste lid, van de Wet luchtvaart](../../../../../../../../../wet/wet/luchtvaart/BWBR0005555/README.md) en de krachtens die maatregel genomen besluiten blijven voor deze luchthaven van kracht tot het tijdstip waarop een besluit beperkingengebied buitenlandse luchthaven voor deze luchthaven in werking treedt.  

### Artikel  IV  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
8 november 2012  
Beatrix  

De Minister van Infrastructuur en Milieu,  
M. H. Schultz van Haegen-Maas Geesteranus   

De Minister van Defensie,  
J. A. Hennis-Plasschaert   

de *drieëntwintigste* november 2012 

De Minister van Veiligheid en Justitie,  
I. W. Opstelten    

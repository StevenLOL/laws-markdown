<meta http-equiv='Content-Type' content='text/html; charset=utf-8' />

##Wet van 18 juli 2009 tot wijziging van de Zorgverzekeringswet, de Wet op de zorgtoeslag en enige andere wetten, houdende maatregelen om ook wanbetalers voor hun zorgverzekering te laten betalen (structurele maatregelen wanbetalers zorgverzekering)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is maatregelen te treffen opdat ook wanbetalers premie voor hun zorgverzekering betalen, zodat voorkomen wordt dat zij onverzekerd raken of dat verplichtingen afgewenteld worden op anderen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Zorgverzekeringswet. 

### Artikel  II  

Wijzigt de Wet op de zorgtoeslag.

### Artikel  III  

Wijzigt de Algemene wet bestuursrecht.

### Artikel  IV  

Wijzigt de Beroepswet.

### Artikel  V  

Vervallen

### Artikel  VI  

Wijzigt de Wet uitkeringen burger-oorlogsslachtoffers 1940–1945.

### Artikel  VII  

Wijzigt de Wet uitkeringen vervolgingsslachtoffers 1940–1945.

### Artikel  VIII  

Na inwerkingtreding van artikel I van deze wet berust het [Besluit zorgverzekering](../../../../../../../../../../../AMvB/besluit/zorgverzekering/BWBR0018492/README.md) mede op de [artikelen 19](../../../../../../../../../../../wet/zorgverzekeringswet/BWBR0018450/README.md) en [21 van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md). 

### Artikel  IX  

1.  Indien op de datum van inwerkingtreding van deze wet ten aanzien van een zorgverzekering volgens de administratie van een zorgverzekeraar reeds een premieschuld van twee of meer maanden bestaat, doet deze zorgverzekeraar, in afwijking van [artikel 18a, eerste lid, van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) het in dat artikel bedoelde aanbod zo spoedig mogelijk.   
2.  Indien de verzekeringnemer een ander heeft verzekerd en ten aanzien van diens verzekering een premie-achterstand als bedoeld in het eerste lid is ontstaan: 

a. is [artikel 18a, derde lid, van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) niet van toepassing,  

b. zendt de zorgverzekeraar deze verzekerde, tegelijk met de stukken, bedoeld in [artikel 18a, vijfde lid, van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) een aanbod om zelf een zorgverzekering met hem te sluiten,  

c. omvat het aanbod aan de verzekeringnemer de mededeling dat de zorgverzekeraar de ten behoeve van de andere verzekerde gesloten zorgverzekering met ingang van de eerste dag van de tweede maand volgende op de maand waarin het aanbod is gedaan, zal beëindigen, tenzij deze verzekerde hem voordien heeft laten weten het aanbod, bedoeld in onderdeel b, te verwerpen.     
3.  In afwijking van [artikel 217 van Boek 6 van het Burgerlijk Wetboek](../../../../../../../../../../../wet/burgerlijk/wetboek/boek/6/BWBR0005289/README.md) en van [artikel 4:29 van de Wet op het financieel toezicht](../../../../../../../../../../../wet/wet/op/het/financieel/toezicht/BWBR0020368/README.md), wordt een verzekeringsplichtige die een aanbod als bedoeld in het tweede lid, onderdeel b, heeft ontvangen, met ingang van de eerste dag van de tweede maand volgende op de maand waarin het aanbod is gedaan verzekeringnemer van een nieuwe, ten behoeve van hemzelf gesloten zorgverzekering bij de zorgverzekeraar die het aanbod heeft gedaan, tenzij hij de zorgverzekeraar voordien heeft laten weten het aanbod te verwerpen.   
4.  Indien op de datum van inwerkingtreding van deze wet ten aanzien van een zorgverzekering volgens de administratie van de zorgverzekeraar reeds een premieschuld van vier of meer maanden bestaat, doet een zorgverzekeraar, in afwijking van [artikel 18b](../../../../../../../../../../../wet/zorgverzekeringswet/BWBR0018450/README.md), de daar bedoelde mededeling: 

a. zodra de termijn voor aanvaarding van het aanbod, bedoeld in het eerste lid, is verlopen zonder dat het aanbod is aanvaard, of  

b. het aanbod is aanvaard en desondanks toch nieuw vervallende termijnen van de premie niet voldaan worden.     
5.  Een voor de datum van inwerkingtreding van deze wet gedaan aanbod tot het treffen van een betalingsregeling, dat aan de eisen van [artikel 18a van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) juncto het tweede lid van dit artikel zou hebben voldaan indien die bepalingen op de datum waarop het aanbod is gedaan reeds in werking zouden zijn getreden, en een voor de datum van inwerkingtreding van deze wet gedane mededeling die aan de eisen van [artikel 18b van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) juncto het vierde lid van dit artikel zou hebben voldaan indien deze bepalingen op het moment van verzending van de mededeling in werking zouden zijn getreden en waartegen de verzekeringnemer of, indien dit een ander dan de verzekeringnemer is, de verzekerde, bij de verzekeraar en vervolgens bij een onafhankelijke instantie als bedoeld in [artikel 114 van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) of de burgerlijke rechter heeft kunnen opkomen als ware [artikel 18b van de Zorgverzekeringswet](../../../../../../../../../../../wet/zorgverzekeringswet/BWBR0018450/README.md) reeds in werking getreden, gelden voor de toepassing van [artikel 18c van die wet](../../../../../../../../../../../wet/zorgverzekeringswet/BWBR0018450/README.md) en het gestelde bij en krachtens [artikel 34a van die wet](../../../../../../../../../../../wet/zorgverzekeringswet/BWBR0018450/README.md) als aanbod en mededeling als bedoeld in [artikel 18a](../../../../../../../../../../../wet/zorgverzekeringswet/BWBR0018450/README.md) respectievelijk [18b van die wet](../../../../../../../../../../../wet/zorgverzekeringswet/BWBR0018450/README.md).   
6.  Bij ministeriële regeling wordt bepaald onder welke voorwaarden en in welke mate zorgverzekeraars reeds op de datum van inwerkingtreding van deze wet bestaande premieschulden kunnen kwijtschelden zonder dat dit gevolgen heeft voor hun recht op een bijdrage voor het onverminderd verzekerd houden van de betrokken verzekerden.  

### Artikel  XI  

Deze wet treedt in werking met ingang van een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

Tavarnelle 
18 juli 2009  
Beatrix  

De Minister van Volksgezondheid, Welzijn en Sport , 
A. Klink   

de *zesentwintigste* augustus 2009 

De Minister van Justitie , 
E. M. H. Hirsch Ballin    

<meta http-equiv='Content-Type' content='text/html; charset=utf-8' />

##Wet van 25Â november 2013 tot wijziging van de Vreemdelingenwet 2000 in verband met het herschikken van de gronden voor asielverlening

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is om de [Vreemdelingenwet 2000](../../../../../../../../../wet/vreemdelingenwet/2000/BWBR0011823/README.md) te wijzigen in verband met een betere afstemming van de nationale gronden voor asielverlening met de Europese gronden voor asielverlening en een vereenvoudiging van de toelatingsprocedure voor nareizende gezinsleden van houders van een verblijfsvergunning asiel;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Vreemdelingenwet 2000. 

### Artikel  II  

Wijzigt de Huisvestingswet. 

### Artikel  III  

1.  Een op het tijdstip van inwerkingtreding van deze wet geldige verblijfsvergunning voor bepaalde tijd, verleend op grond van [artikel 29, eerste lid, aanhef en onder c dan wel d, van de Vreemdelingenwet 2000](../../../../../../../../../wet/vreemdelingenwet/2000/BWBR0011823/README.md), zoals dat artikel luidde op de dag voorafgaand aan de inwerkingtreding van deze wet, wordt beheerst door [Vreemdelingenwet 2000](../../../../../../../../../wet/vreemdelingenwet/2000/BWBR0011823/README.md) zoals deze luidde op de dag voorafgaand aan het tijdstip van inwerkingtreding van deze wet.   
2.  Een op het tijdstip van inwerkingtreding van deze wet geldige verblijfsvergunning voor bepaalde tijd, verleend op grond van [artikel 29, eerste lid, aanhef en onder e dan wel f, van de Vreemdelingenwet 2000](../../../../../../../../../wet/vreemdelingenwet/2000/BWBR0011823/README.md), zoals dat artikel luidde op de dag voorafgaand aan de inwerkingtreding van deze wet, wordt vanaf de inwerkingtreding van deze wet, onder handhaving van de geldigheidsduur, aangemerkt als een vergunning voor bepaalde tijd, verleend op grond van artikel 29, tweede lid, aanhef en onder a dan wel b, van de Vreemdelingenwet 2000.  

### Artikel  IV  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
25 november 2013  
Willem-Alexander  

De Staatssecretaris van Veiligheid en Justitie,  
F. Teeven   

de *vijfde* december 2013 

De Minister van Veiligheid en Justitie, 
I.W. Opstelten    

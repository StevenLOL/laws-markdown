<meta http-equiv='Content-Type' content='text/html; charset=utf-8' />

##Wet van 14 maart 2013 tot wijziging van Boek 7 van het Burgerlijk Wetboek en de Uitvoeringswet huurprijzen woonruimte (huurverhoging op grond van een tweede categorie huishoudinkomens)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben dat het wenselijk is [Boek 7 van het Burgerlijk Wetboek](../../../../../../../../../../../../../wet/burgerlijk/wetboek/boek/7/BWBR0005290/README.md) en de [Uitvoeringswet huurprijzen woonruimte](../../../../../../../../../../../../../wet/uitvoeringswet/huurprijzen/woonruimte/BWBR0014315/README.md) zodanig te wijzigen dat een jaarlijkse huurverhoging mede afhankelijk is van een tweede categorie huishoudinkomens van de huurder en de overige bewoners van een woonruimte;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt het Burgerlijk Wetboek Boek 7. 

### Artikel  II  

Wijzigt de Uitvoeringswet huurprijzen woonruimte. 

### Artikel  III  

Indien het peiljaar, bedoeld in [artikel 252a, tweede lid, onderdeel d, van Boek 7 van het Burgerlijk Wetboek](../../../../../../../../../../../../../wet/burgerlijk/wetboek/boek/7/BWBR0005290/README.md), het kalenderjaar 2011 of 2012 is, wordt in onderdeel b van dat artikellid voor «de uitkomst van 108% van het twaalfvoud van het bedrag per maand, bedoeld in [artikel 8 lid 1 onderdeel a van de Wet minimumloon en minimumvakantiebijslag](../../../../../../../../../../../../../wet/wet/minimumloon/en/minimumvakantiebijslag/BWBR0002638/README.md) als geldend op 1 januari van het peiljaar» gelezen: de uitkomst van 108% van het twaalfvoud van het bedrag per maand, bedoeld in artikel 8 lid 1 onderdeel a van de Wet minimumloon en minimumvakantiebijslag, als geldend op 1 januari van het peiljaar, te verminderen met het werknemersaandeel in de premie, bedoeld in [artikel 25 lid 2 van de Wet financiering sociale verzekeringen](../../../../../../../../../../../../../wet/wet/financiering/sociale/verzekeringen/BWBR0017745/README.md) en te vermeerderen met de vergoeding ingevolge [artikel 46 lid 1 van de Zorgverzekeringswet](../../../../../../../../../../../../../wet/zorgverzekeringswet/BWBR0018450/README.md) over dat bedrag.

### Artikel  IV  

Onze Minister voor Wonen en Rijksdienst in overeenstemming met Onze Ministers van Veiligheid en Justitie en van Financiën zendt binnen drie jaar na het tijdstip van inwerkingtreding van deze wet aan de Staten-Generaal een verslag over de doeltreffendheid en de effecten in de praktijk van de door deze wet gewijzigde en toegevoegde artikelen van [Boek 7 van het Burgerlijk Wetboek](../../../../../../../../../../../../../wet/burgerlijk/wetboek/boek/7/BWBR0005290/README.md) en de [Uitvoeringswet huurprijzen woonruimte](../../../../../../../../../../../../../wet/uitvoeringswet/huurprijzen/woonruimte/BWBR0014315/README.md). 

### Artikel  V  

Wijzigt de Wijzigingswet Burgerlijk Wetboek Boek 7, enz. (huurverhoging op grond van inkomen). 

### Artikel  VI  

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
14 maart 2013  
Beatrix  

De Minister voor Wonen en Rijksdienst,  
S.A. Blok   

De Minister van Veiligheid en Justitie,  
I.W. Opstelten   

De Staatssecretaris van Financiën,  
F.H.H. Weekers   

de *vijftiende* maart 2013 

De Minister van Veiligheid en Justitie,  
I.W. Opstelten    

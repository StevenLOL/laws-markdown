<meta http-equiv='Content-Type' content='text/html; charset=utf-8' />

##Wet van 18 december 2013 tot wijziging van Boek 1 van het Burgerlijk Wetboek en de Wet gemeentelijke basisadministratie persoonsgegevens in verband met het wijzigen van de voorwaarden voor en de bevoegdheid ter zake van wijziging van de vermelding van het geslacht in de akte van geboorte

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de voorwaarden voor wijziging van de vermelding van het geslacht in de akte van geboorte die bestaan uit fysieke aanpassing aan het gewenste geslacht en absolute onvruchtbaarheid, te doen vervallen, en voorts de bevoegdheid om tot bedoelde wijziging over te gaan een bevoegdheid van de ambtenaar van de burgerlijke stand te doen zijn, en dat daartoe met name [afdeling 13 van titel 4 van Boek 1 van het Burgerlijk Wetboek](../../../../../../../../../../../../../wet/burgerlijk/wetboek/boek/1/BWBR0002656/README.md) dient te worden gewijzigd;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Treedt in werking per 01-07-2014 

Wijzigt het Burgerlijk Wetboek Boek 1. 

### Artikel  III  
Treedt in werking per 01-07-2014 

1.  Gerechtelijke procedures als bedoeld in [afdeling 13 van titel 4 van Boek 1 van het Burgerlijk Wetboek](../../../../../../../../../../../../../wet/burgerlijk/wetboek/boek/1/BWBR0002656/README.md), zoals deze afdeling tot het tijdstip van inwerkingtreding van deze wet luidde en waarin op dat tijdstip nog niet onherroepelijk is beslist, kunnen ook na dat tijdstip geheel worden afgedaan op de voet van bedoelde afdeling.   
2.  Het voorschrift inzake de last tot wijziging van de vermelding van het geslacht, vermeld in [artikel 20, eerste lid, aanhef en onder a, van Boek 1 van het Burgerlijk Wetboek](../../../../../../../../../../../../../wet/burgerlijk/wetboek/boek/1/BWBR0002656/README.md), zoals deze bepaling luidde tot het tijdstip van inwerkingtreding van deze wet, blijft van kracht met betrekking tot rechterlijke uitspraken waarvan om reden van het nog niet verstreken zijn van de daar bedoelde termijn van drie maanden de last tot wijziging van de vermelding van het geslacht nog niet kon worden uitgevoerd, alsmede ten aanzien van gerechtelijke procedures die met toepassing van het eerste lid zijn voortgezet.   
3.  Het voorschrift inzake de last tot wijziging van de vermelding van het geslacht, vermeld in [artikel 2.57, derde en vierde lid, van de Wet basisregistratie personen](../../../../../../../../../../../../../wet/wet/basisregistratie/personen/BWBR0033715/README.md), zoals deze bepalingen luidden tot het tijdstip van inwerkingtreding van deze wet, blijft van kracht met betrekking tot de last tot wijziging die is gegeven voor dat tijdstip, alsmede in geval de gerechtelijke procedure met toepassing van het eerste lid is voortgezet.  

### Artikel  IV  
Treedt in werking per 01-07-2014 

Deze wet treedt in werking op een bij koninklijk besluit te bepalen tijdstip. 

Lasten en bevelen, dat deze in het Staatsblad zal worden geplaatst, en dat alle ministeries, autoriteiten, colleges en ambtenaren, die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
18 december 2013  
Willem-Alexander  

De Staatssecretaris van Veiligheid en Justitie,  
F. Teeven   

de *tiende* januari 2014 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Wet van 9 oktober 2008 tot wijziging van enige bepalingen van Boek 1 van het Burgerlijk Wetboek met betrekking tot het geregistreerd partnerschap, de geslachtsnaam en het verkrijgen van gezamenlijk gezag

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is enige bepalingen met betrekking tot het geregistreerd partnerschap, de geslachtsnaam en het verkrijgen van gezamenlijk gezag aan te passen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt het Burgerlijk Wetboek Boek 1.   

### Artikel  II  

1.  De ouder en zijn echtgenoot die overeenkomstig [artikel 253sa van Boek 1 van het Burgerlijk Wetboek](../../../../../../../../../../../wet/burgerlijk/wetboek/boek/1/BWBR0002656/README.md), het gezamenlijk gezag over het staande hun huwelijk geboren kind uitoefenen en aan wie het afleggen van een verklaring als bedoeld in [artikel 5, vierde lid, van Boek 1 van het Burgerlijk Wetboek](../../../../../../../../../../../wet/burgerlijk/wetboek/boek/1/BWBR0002656/README.md), door de ambtenaar van de burgerlijke stand is geweigerd, kunnen tot twee jaren na de inwerkingtreding van deze wet bepalen welke van hun beider geslachtsnamen het kind zal hebben.   
2.  Rechtshandelingen van of jegens de ouder die niet de geregistreerde partner is, welke zijn verricht voor de inwerkingtreding van deze wet in de uitoefening van het gezamenlijk gezag over hun kind op grond van [artikel 253aa van Boek 1 van het Burgerlijk Wetboek](../../../../../../../../../../../wet/burgerlijk/wetboek/boek/1/BWBR0002656/README.md), zijn geldig.   

### Artikel  III  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
9 oktober 2008  
Beatrix  

De Minister van Justitie, 
E. M. H.Hirsch Ballin 

de *drieëntwintigste* oktober 2008 

De Minister van Justitie, 
E. M. H.Hirsch Ballin  

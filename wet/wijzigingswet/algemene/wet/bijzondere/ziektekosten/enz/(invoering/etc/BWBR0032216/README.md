<meta http-equiv='Content-Type' content='text/html; charset=utf-8' />

##Wet van 25 oktober 2012 tot wijziging van de Algemene Wet Bijzondere Ziektekosten en de Wet maatschappelijke ondersteuning in verband met invoering van een vermogensinkomensbijtelling voor de vaststelling van de eigen bijdragen voor zorg of voorzieningen op grond van die wetten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz., enz., enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de hoogte van eigen bijdragen als bedoeld in de [Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md) en de [Wet maatschappelijke ondersteuning](../../../../../../../../../../wet/wet/maatschappelijke/ondersteuning/BWBR0020031/README.md) mede afhankelijk te kunnen maken van het vermogen van de verzekerde en diens echtgenoot;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Algemene Wet Bijzondere Ziektekosten. 

### Artikel  II  

Wijzigt de Wet maatschappelijke ondersteuning. 

### Artikel  IIa  

[Artikel 6, zesde lid, van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md) en de [artikelen 15, vierde lid](../../../../../../../../../../wet/wet/maatschappelijke/ondersteuning/BWBR0020031/README.md), en [19, derde lid, van de Wet maatschappelijke ondersteuning](../../../../../../../../../../wet/wet/maatschappelijke/ondersteuning/BWBR0020031/README.md) zijn niet van toepassing op de eerste vaststelling van de in die artikelen bedoelde algemene maatregelen van bestuur. 

### Artikel  IIb  

Onze Minister van Volksgezondheid, Welzijn en Sport zendt binnen twee jaar na de inwerkingtreding van deze wet aan de Staten-Generaal een verslag over de doeltreffendheid, de effecten en de uitvoering door het CAK in de praktijk van de [artikelen 6](../../../../../../../../../../wet/algemene/wet/bijzondere/ziektekosten/BWBR0002614/README.md) en [41 van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md) en de [artikelen 15](../../../../../../../../../../wet/wet/maatschappelijke/ondersteuning/BWBR0020031/README.md) en [19 van de Wet maatschappelijke ondersteuning](../../../../../../../../../../wet/wet/maatschappelijke/ondersteuning/BWBR0020031/README.md) zoals deze zijn komen te luiden na 1 januari 2013. 

### Artikel  III  

Deze wet treedt inwerking met ingang van 1 januari 2013. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
25 oktober 2012  
Beatrix  

De Staatssecretaris van Volksgezondheid, Welzijn en Sport,  
M. L. L. E. Veldhuijzen van Zanten-Hyllner   

de *dertiende* november 2012 

De Minister van Veiligheid en Justitie,  
I. W. Opstelten    

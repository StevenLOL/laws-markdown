<meta http-equiv='Content-Type' content='text/html; charset=utf-8' />

##Wet van 10 mei 2012 tot wijziging van de Telecommunicatiewet ter implementatie van de herziene telecommunicatierichtlijnen

Wij Beatrix, bij de gratie Gods, Koningin der Nederlanden, Prinses van Oranje Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het noodzakelijk is de [Telecommunicatiewet](../../../../../../../wet/telecommunicatiewet/BWBR0009950/README.md), de [Wet Onafhankelijke post- en telecommunicatie autoriteit](../../../../../../../wet/wet/onafhankelijke/post-/en/telecommunicatieautoriteit/BWBR0008807/README.md) en een aantal aanverwante wetten en nadere regels aan te passen aan de nieuwe richtlijnen en een nieuwe verordening op het gebied van openbare elektronische communicatienetwerken en -diensten;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Telecommunicatiewet.   

### Artikel  II  

Wijzigt de Wet op de economische delicten.   

### Artikel  III  

Wijzigt de Wet op de onafhankelijke post en telecommunicatie autoriteit.   

### Artikel  IIIa  

Wijzigt de Mediawet 2008.   

### Artikel  IV  

Wijzigt de Wet handhaving consumentenbescherming.   

### Artikel  V  

1.   Dit lid is nog niet in werking getreden.    
2.  [Artikel 3.5, tweede tot en met vijfde lid](../../../../../../../wet/telecommunicatiewet/BWBR0009950/README.md), zoals dit luidt met ingang van het tijdstip van inwerkingtreding van deze wet, is tot en met 24 mei 2016 niet van toepassing op een vergunning voor het gebruik van frequentieruimte die is verleend voor 25 mei 2011.   

### Artikel  VI  

Na inwerkingtreding van deze wet berust het [Besluit Interoperabiliteit](../../../../../../../AMvB/besluit/interoperabiliteit/BWBR0016700/README.md) op [artikel 6.5, tweede en derde lid, van de Telecommunicatiewet](../../../../../../../wet/telecommunicatiewet/BWBR0009950/README.md).  

### Artikel  VIa  

Vergunningen voor het verspreiden van programma-aanbod anders dan ter uitvoering van de publieke mediaopdracht die zijn verleend of verlengd op grond van de [Telecommunicatiewet](../../../../../../../wet/telecommunicatiewet/BWBR0009950/README.md) zoals die luidde tussen 1 januari 2009 en het tijdstip van inwerkingtreding van artikel I, onderdeel A, van het bij koninklijke boodschap van 9 april 2008 ingediende voorstel van wet houdende wijziging van de Telecommunicatiewet in verband met de Nota frequentiebeleid 2005 (31 412) worden geacht te zijn getoetst aan [artikel 3.18 van de Telecommunicatiewet](../../../../../../../wet/telecommunicatiewet/BWBR0009950/README.md) zoals dat luidde na dat tijdstip.  

### Artikel  VIb  

[Artikel 7.4a van de Telecommunicatiewet](../../../../../../../wet/telecommunicatiewet/BWBR0009950/README.md) is tot een jaar na de datum van inwerkingtreding van dat artikel niet van toepassing op overeenkomsten gesloten vóór de datum van inwerkingtreding van dat artikel.  

### Artikel  VII  

1.  Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  In het koninklijk besluit kan worden bepaald dat artikel I, onderdeel Ga, terugwerkt tot een in dat besluit te bepalen tijdstip.   

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.    Gegeven te  

’s-Gravenhage 
10 mei 2012  
Beatrix  

De Minister van Economische Zaken, Landbouw en Innovatie, 
M. J. M. Verhagen   

de *vierde* juni 2012 

De Minister van Veiligheid en Justitie, 
I. W. Opstelten    

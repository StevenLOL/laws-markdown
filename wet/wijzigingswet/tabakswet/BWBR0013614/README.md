<meta http-equiv='Content-Type' content='text/html; charset=utf-8' />

##Wet van 18 april 2002 tot wijziging van de Tabakswet

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het ter ontmoediging van het roken, vooral onder minderjarigen, en ter bescherming van de niet-roker noodzakelijk is de [Tabakswet](../../../../wet/tabakswet/BWBR0004302/README.md) aan te scherpen, alsmede dat het wenselijk is om overtredingen van bepaalde voorschriften bij of krachtens [die wet](../../../../wet/tabakswet/BWBR0004302/README.md) gesteld, niet alleen op strafrechtelijke wijze maar tevens op bestuursrechtelijke wijze te kunnen afdoen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Tabakswet.  

### Artikel  II  

Wijzigt de Wet op de economische delicten.  

### Artikel  III  

Ten aanzien van overtredingen van voorschriften gesteld bij of krachtens de [Tabakswet](../../../../wet/tabakswet/BWBR0004302/README.md), die een economisch delict opleveren en die zijn begaan voor het tijdstip van inwerkingtreding van [artikel 11c van de Tabakswet](../../../../wet/tabakswet/BWBR0004302/README.md), blijft het recht zoals dat gold voor dat tijdstip van toepassing. 

### Artikel  IV  

Wijzigt de Wet bestuursrechtspraak bedrijfsorganisatie.  

### Artikel  V  

Het verbod bedoeld in [artikel 5, eerste lid, van de Tabakswet](../../../../wet/tabakswet/BWBR0004302/README.md) geldt ten aanzien van sponsoring en de bestaande sponsoring van op mondiaal niveau georganiseerde evenementen of activiteiten eerst met ingang van 31 juli 2002 en ten aanzien van de geschreven pers eerst met ingang van 1 januari 2003. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
18 april 2002  
Beatrix  

De Minister van Volksgezondheid, Welzijn en Sport, 
E. Borst-Eilers   

de *zevende* mei 2002 

De Minister van Justitie, 
A. H. Korthals    

### Bijlage  bij de Tabakswet  

####Bijlage als bedoeld in artikel 11b inzake bestuurlijke boeten, bevattende de tarieven voor overtredingen als bedoeld in artikel 1, onderdeel d

Wijzigt de Tabakswet.  

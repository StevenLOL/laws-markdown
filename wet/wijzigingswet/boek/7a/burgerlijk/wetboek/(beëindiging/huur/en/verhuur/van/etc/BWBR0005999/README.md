<meta http-equiv='Content-Type' content='text/html; charset=utf-8' />

##Wet van 27 mei 1993, houdende wijziging van het Burgerlijk Wetboek (beëindiging huur en verhuur van onzelfstandige woonruimte)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is ter bevordering van het aanbod van onzelfstandige woonruimte de bepalingen in het Burgerlijk Wetboek betreffende de beëindiging van de huur en verhuur van woonruimte te wijzigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Bevat wijzigingen in andere regelgeving.   

### Artikel  II  

Op overeenkomsten van huur en verhuur van woonruimte die bestaan op het tijdstip van inwerkingtreding van deze wet, blijven de artikelen 1623 *a* en 1623 *e* van het Burgerlijk Wetboek, zoals dat luidde voor dat tijdstip, van toepassing.  

### Artikel  III  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
27 mei 1993  
Beatrix  

De Staatssecretaris van Justitie, 
A. Kosto   

De Staatssecretaris van Volkshuisvesting, Ruimtelijke Ordening en Milieubeheer, 
E. Heerma   

de zeventiende juni 1993 

De Minister van Justitie, 
E. M. H. Hirsch Ballin    

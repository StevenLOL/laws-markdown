<meta http-equiv='Content-Type' content='text/html; charset=utf-8' />

##Wet van 6 juni 2011 tot wijziging van de Mijnbouwwet in verband met implementatie van richtlijn nr. 2009/31/EG van het Europees Parlement en de Raad van 23 april 2009 betreffende de geologische opslag van kooldioxide en tot wijziging van richtlijn 85/337/EEG van de Raad, de richtlijnen 2000/60/EG, 2001/80/EG, 2004/35/EG, 2006/12/EG en 2008/1/EG en verordening (EG) nr. 1013/2006 van het Europees Parlement en de Raad (PbEG L 140) en van Ospar Decision 2007/2 on the storage of carbon dioxide streams in geological formations

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is in de Mijnbouwwet regels op te nemen in verband met de implementatie van richtlijn nr. 2009/31/EG van het Europees Parlement en de Raad van 23 april 2009 betreffende de geologische opslag van kooldioxide en tot wijziging van richtlijn 85/337/EEG van de Raad, de richtlijnen 2000/60/EG, 2001/80/EG, 2004/35/EG, 2006/12/EG en 2008/1/EG en verordening (EG) nr. 1013/2006 (PbEG L 140) van het Europees Parlement en de Raad en van Ospar Decision 2007/2 on the storage of carbon dioxide streams in geological formations;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Materieel uitgewerkt per 25-06-2013 

Wijzigt de Mijnbouwwet. 

### Artikel  Ia  
Materieel uitgewerkt per 25-06-2013 

Wijzigt de Wet op de economische delicten. 

### Artikel  II  
Materieel uitgewerkt per 25-06-2013 

1.  Op een vergunning voor permanent opslaan van CO<sub>2</sub> die is verleend voor het tijdstip van inwerkingtreding van deze wet blijft de [Mijnbouwwet](../../../../../../../../../wet/mijnbouwwet/BWBR0014168/README.md) zoals die gold voor dat tijdstip van toepassing tot 25 juni 2011.   
2.  De houder van de vergunning, bedoeld in het eerste lid, of, indien de vergunning door meerdere personen wordt gehouden, een aangewezen persoon als bedoeld in [artikel 22 van de Mijnbouwwet](../../../../../../../../../wet/mijnbouwwet/BWBR0014168/README.md) dient binnen vier weken na de inwerkingtreding van deze wet bij Onze Minister een aanvraag in tot aanpassing van zijn vergunning aan de voorschriften van de [Mijnbouwwet](../../../../../../../../../wet/mijnbouwwet/BWBR0014168/README.md).   
3.  De aanvraag, bedoeld in het tweede lid, bevat gegevens als bedoeld in [artikel 31b van de Mijnbouwwet](../../../../../../../../../wet/mijnbouwwet/BWBR0014168/README.md).   
4.  Onze Minister past al dan niet ambtshalve de vergunning na ontvangst van de aanvraag zodanig aan dat deze met ingang van 25 juni 2011 in overeenstemming is met de voorschriften, gesteld bij of krachtens de [Mijnbouwwet](../../../../../../../../../wet/mijnbouwwet/BWBR0014168/README.md). Van het besluit wordt mededeling gedaan in de Staatscourant.  

### Artikel  III  
Materieel uitgewerkt per 25-06-2013 

Deze wet treedt in werking op een bij koninklijk besluit te bepalen tijdstip. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   Gegeven te  

’s-Gravenhage 
6 juni 2011  
Beatrix  

De Minister van Economische Zaken, Landbouw en Innovatie,  
M. J. M. Verhagen   

de *negentiende* augustus 2011 

De Minister van Veiligheid en Justitie,  
I. W. Opstelten    

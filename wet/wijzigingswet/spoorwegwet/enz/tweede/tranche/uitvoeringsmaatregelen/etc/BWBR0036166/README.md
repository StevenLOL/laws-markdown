<meta http-equiv='Content-Type' content='text/html; charset=utf-8' />

##Wet van 19 november 2014 tot wijziging van de Spoorwegwet en de Wet personenvervoer 2000 in verband met een tweede tranche van uitvoeringsmaatregelen van het kabinetsstandpunt «Spoor in beweging», waaronder regels inzake bijzondere spoorwegen en vereenvoudiging van het vergunningenregime hoofdspoorwegen, en in verband met de invoering van een verblijfsverbod voor voorzieningen openbaar vervoer

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de Spoorwegwet en de Wet personenvervoer 2000 aan te passen in verband met de uitvoering van het kabinetsstandpunt «Spoor in beweging», onder andere teneinde het vergunningenregime ter bescherming van de hoofdspoorweg te vereenvoudigingen, regels te stellen over bijzonder spoor en over het verblijfsverbod, alsmede teneinde diverse technische wijzigingen aan te brengen;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  
Treedt in werking op een nader te bepalen tijdstip 

Wijzigt de Spoorwegwet. 

### Artikel  II  
Treedt in werking op een nader te bepalen tijdstip 

Wijzigt de Wet personenvervoer 2000. 

### Artikel  III  
Treedt in werking op een nader te bepalen tijdstip 

Wijzigt de Algemene wet bestuursrecht. 

### Artikel  IIIa  
Treedt in werking op een nader te bepalen tijdstip 

Wijzigt het Burgerlijk Wetboek Boek 8. 

### Artikel  IV  
Treedt in werking op een nader te bepalen tijdstip 

Wijzigt de Wegenwet. 

### Artikel  V  
Treedt in werking op een nader te bepalen tijdstip 

Wijzigt de Wet op de economische delicten. 

### Artikel  VI  
Treedt in werking op een nader te bepalen tijdstip 

1.  De op het tijdstip van inwerkingtreding van deze wet aanhangige bezwaar- en beroepschriften tegen besluiten op grond van artikelen 19 tot en met 21 van de Spoorwegwet zoals die luidden tot de inwerkingtreding van artikel I, onderdelen K tot en met N, van deze wet worden afgehandeld overeenkomstig het recht zoals dat gold voor het tijdstip van inwerkingtreding van deze wet.   
2.  De op het tijdstip van inwerkingtreding van artikel I, onderdeel II, van deze wet aanhangige bezwaar- en beroepschriften tegen besluiten op grond van de Spoorwegwet 1875, de wet van 9 juli 1900, houdende nadere regeling van den dienst en het gebruik van spoorwegen, waarop uitsluitend met beperkte snelheid wordt vervoerd (Stb. 118), de Wet van 15 december 1917, houdende voorschriften omtrent aanleg en instandhouding van spoorwegen waarop uitsluitend met beperkte snelheid wordt vervoerd, op wegen niet onder beheer van het Rijk (Stb. 703), Wet van 1 november 1924, houdende wettelijke maatregelen tegen aantasting van metalen voorwerpen in den bodem door zwerfstroomen, afkomstig van de spoorstaven van electrische spoor- en tramwegen (Stb. 498), het Tramwegreglement, het Besluit van 5 februari 1925, tot vaststelling van een reglement ter voorkoming van aantasting van metalen voorwerpen in den bodem door zwerfstroomen, afkomstig van de spoorstaven van electrische spoor- en tramwegen (Stb. 29), het Metroreglement, het Reglement op de Raccordementen 1966, dan wel het Reglement dienst hoofd- en lokaalspoorwegen worden afgehandeld overeenkomstig het recht zoals dat gold voor het tijdstip van inwerkingtreding van artikel I, onderdeel II, van deze wet.  

### Artikel  VII  
Treedt in werking op een nader te bepalen tijdstip 

1.  De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  In afwijking van het eerste lid, treedt artikel I, onderdeel QQ, in werking met ingang van 1 december 2015.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
19 november 2014  
Willem-Alexander  

De Staatssecretaris van Infrastructuur en Milieu,  
W.J. Mansveld   

de *vijftiende* januari 2015 

De Minister van Veiligheid en Justitie,  
I.W. Opstelten    

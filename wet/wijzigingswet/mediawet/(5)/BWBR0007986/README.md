<meta http-equiv='Content-Type' content='text/html; charset=utf-8' />

##Wet van 4 april 1996, houdende wijziging van bepalingen van de Mediawet in verband met een herziening van de reclameregeling voor de publieke lokale en regionale omroep, het bevorderen van de samenwerking tussen de publieke regionale en landelijke omroep en het toestaan van commerciële omroep op niet-landelijk niveau

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de huidige experimentele reclameregeling voor de publieke lokale en regionale omroep te vervangen door een definitieve regeling, en mogelijkheden te creëren voor de publieke regionale en landelijke omroep om programmatisch samen te werken op het gebied van televisie, en dat het voorts wenselijk is commerciële omroep op niet-landelijk niveau mogelijk te maken;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Mediawet.   

### Artikel  II  

In afwijking van de [artikelen 51 *e*](../../../../../wet/mediawet/BWBR0004149/README.md), [51 *f*](../../../../../wet/mediawet/BWBR0004149/README.md) en [52 van de Mediawet](../../../../../wet/mediawet/BWBR0004149/README.md), is het lokale en regionale omroepinstellingen die op 31 december 1995 in het bezit waren van een toestemming als bedoeld in [artikel 43 *a* van de Mediawet](../../../../../wet/mediawet/BWBR0004149/README.md) zoals dat artikel toen luidde, toegestaan programma-onderdelen als omschreven in het toenmalige [artikel 43 *a* van de Mediawet](../../../../../wet/mediawet/BWBR0004149/README.md) te verzorgen gedurende het tijdvak van 1 januari 1996 tot het tijdstip van inwerkingtreding van deze wet, met inachtneming van de [artikelen 43 *c*](../../../../../wet/mediawet/BWBR0004149/README.md) en [43 *d* van de Mediawet](../../../../../wet/mediawet/BWBR0004149/README.md), zoals die artikelen luidden op 31 december 1995.  

### Artikel  III  

1.  Deze wet treedt in werking met ingang van de dag na de datum van uitgifte van het Staatsblad waarin zij wordt geplaatst.   
2.  Artikel II van deze wet werkt terug tot en met 1 januari 1996.   

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
4 april 1996  
Beatrix  

De Staatssecretaris van Onderwijs, Cultuur en Wetenschappen, 
A. Nuis   

drieëntwintigste april 1996 

De Minister van Justitie, 
W. Sorgdrager    

<meta http-equiv='Content-Type' content='text/html; charset=utf-8' />

##Wet van 5 juli 1997 tot wijziging van bepalingen van de Mediawet, de Wet op de telecommunicatievoorzieningen en de Radio-Omroep-Zender-Wet 1935 in verband met de liberalisering van de mediawetgeving

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het met het oog op de ontwikkeling van nieuwe diensten wenselijk is de wetgeving op het gebied van de distributie-infrastructuren (draadomroepinrichtingen, aardse zenders en satellieten) aan te passen aan nieuwe technische en economische omstandigheden, een aantal niet langer zinvolle beperkingen voor commerciële omroep en abonneeprogramma’s te schrappen en de publieke omroep de mogelijkheid te geven nieuwe diensten aan te bieden, en dat daartoe de [Mediawet](../../../../../../../../../../../wet/mediawet/BWBR0004149/README.md), de Wet op de telecommunicatievoorzieningen en de [Radio-Omroep-Zender-Wet 1935](../../../../../../../../../../../wet/radio-omroep-zender-wet/1935/BWBR0001965/README.md) moeten worden gewijzigd;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Mediawet.  

### ARTIKEL  II  

Wijzigt de Wet op de telecommunicatievoorzieningen.  

### ARTIKEL  III  

Wijzigt de Radio-Omroep-Zender-Wet 1935.  

### ARTIKEL  IV  

Het koninklijk besluit van 17 december 1996 (*Stb.* 635) tot vaststelling van het tijdstip waarop [artikel 69 van de Mediawet](../../../../../../../../../../../wet/mediawet/BWBR0004149/README.md) vervalt, wordt met ingang van het tijdstip van inwerkingtreding van deze wet geacht betrekking te hebben op [artikel 82*l *van de Mediawet](../../../../../../../../../../../wet/mediawet/BWBR0004149/README.md). 

### ARTIKEL  V  

[Artikel 82*f* van de Mediawet](../../../../../../../../../../../wet/mediawet/BWBR0004149/README.md) is niet van toepassing op het gebruik van frequenties krachtens vóór het tijdstip van inwerkingtreding van genoemd artikel verleende machtigingen als bedoeld in artikel 17 van de Wet op de telecommunicatievoorzieningen. 

### ARTIKEL  VI  

1.  De toestemmingen die zijn verleend krachtens [artikel 167, eerste lid, van de Mediawet](../../../../../../../../../../../wet/mediawet/BWBR0004149/README.md), zoals deze bepaling luidde voor de inwerkingtreding van deze wet, worden met ingang van de datum van inwerkingtreding van deze wet geacht te zijn verleend krachtens [artikel 72, eerste lid, van de Mediawet](../../../../../../../../../../../wet/mediawet/BWBR0004149/README.md).   
2.  De toestemmingen die zijn verleend krachtens [artikel 167, tweede lid, van de Mediawet](../../../../../../../../../../../wet/mediawet/BWBR0004149/README.md), zoals deze bepaling luidde voor de inwerkingtreding van deze wet, worden met ingang van de datum van inwerkingtreding van deze wet geacht te zijn verleend krachtens [artikel 71*a*, eerste lid, van de Mediawet](../../../../../../../../../../../wet/mediawet/BWBR0004149/README.md).  

### ARTIKEL  VII  

Onze Minister van Verkeer en Waterstaat, handelende in overeenstemming met het gevoelen van de ministerraad, maakt binnen drie weken na inwerkingtreding van artikel II, onderdelen A, E, F, G en I van deze wet in de *Staatscourant* voor de eerste keer bekend van welke frequenties, bestemd voor het verspreiden van programma’s van een commerciële omroepinstelling als bedoeld in artikel 1, onderdeel *hh*, van de [Mediawet](../../../../../../../../../../../wet/mediawet/BWBR0004149/README.md), alsmede van een natuurlijke of rechtspersoon die een omroepprogramma verzorgt, daartoe gerechtigd krachtens de op die persoon van toepassing zijnde buitenlandse regelgeving, het gebruiksrecht via een veiling zal worden toegekend. 

### ARTIKEL  VIII  

Deze wet treedt in werking op een bij koninklijk besluit te bepalen tijdstip. Bij koninklijk besluit kan een ander tijdstip worden vastgesteld waarop artikel II, onderdelen A, E, F, G en I, in werking treedt. 

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
5 juli 1997  
Beatrix   

De Staatssecretaris van Onderwijs, Cultuur en Wetenschappen, 
A. Nuis    

De Minister van Verkeer en Waterstaat, 
A. Jorritsma-Lebbink   

de *negenentwintigste* juli 1997 

De Minister van Justitie, 
W. Sorgdrager    

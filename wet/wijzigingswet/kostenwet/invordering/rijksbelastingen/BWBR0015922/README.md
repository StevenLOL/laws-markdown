<meta http-equiv='Content-Type' content='text/html; charset=utf-8' />

##Wet van 20 november 2003, houdende wijziging van de Kostenwet invordering rijksbelastingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is meerdere in de Kostenwet invordering rijksbelastingen opgenomen tarieven te verhogen opdat de totale invorderingskosten gedekt kunnen worden door de totale opbrengst van de kosten die in rekening worden gebracht ter zake van de diverse vervolgingsmaatregelen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Kostenwet invordering rijksbelastingen.   

### Artikel  II  

1.  De eerste keer dat [artikel 8, eerste lid, van de Kostenwet invordering rijksbelastingen](../../../../../../wet/kostenwet/invordering/rijksbelastingen/BWBR0002645/README.md) toepassing vindt, wordt voor de vervanging van de bedragen van € 3, € 4, € 6, € 13, € 23, € 34, € 47, € 60 en € 9938 uitgegaan van de niet-afgeronde bedragen van respectievelijk € 2,92, € 4,38, € 5,84, € 13,14, € 23,36, € 33,58, € 46,72, € 59,86 en € 9938,22.   
2.  Indien het moment van inwerkingtreding van deze wet niet samenvalt met het begin van een kalenderjaar, vindt direct na de inwerkingtreding [artikel 8 van de Kostenwet invordering rijksbelastingen](../../../../../../wet/kostenwet/invordering/rijksbelastingen/BWBR0002645/README.md) overeenkomstige toepassing alsof de inwerkingtreding zou zijn samengevallen met het begin van het kalenderjaar waarin de inwerkingtreding valt.   

### Artikel  III  

Deze wet treedt in werking met ingang van de eerste dag van de derde kalendermaand na de datum van uitgifte van het Staatsblad waarin zij wordt geplaatst.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
20 november 2003  
Beatrix  

De 
Staatssecretaris van Financiën, 
J. G.Wijn 

de zevenentwintigste november 2003 

De 
Minister van Justitie, 
J. P. H.Donner  

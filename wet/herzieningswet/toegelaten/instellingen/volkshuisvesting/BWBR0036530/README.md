<meta http-equiv='Content-Type' content='text/html; charset=utf-8' />

##Wet van 20 maart 2015, houdende herziening van de regels over toegelaten instellingen (Herzieningswet toegelaten instellingen volkshuisvesting)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de bepalingen in de Woningwet over toegelaten instellingen te herzien;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Hoofdstuk  1  

####Wijziging van de Woningwet

Treedt in werking op een nader te bepalen tijdstip 

### Artikel  I  
Treedt in werking op een nader te bepalen tijdstip 

Wijzigt de Woningwet. 

### Artikel  Ibis  
Treedt in werking op een nader te bepalen tijdstip 

Wijzigt de Woningwet. 

### Hoofdstuk  2  

####Overgangsbepalingen in verband met de wijziging van de Woningwet

Treedt in werking op een nader te bepalen tijdstip 

### Artikel  Ia  
Treedt in werking op een nader te bepalen tijdstip 

In dit hoofdstuk en in hoofdstuk 4 wordt verstaan onder Onze Minister: Onze Minister van Binnenlandse Zaken en Koninkrijksrelaties. 

### Artikel  II  
Treedt in werking op een nader te bepalen tijdstip 

1.  In het tweede tot en met zesde lid wordt verstaan onder toegelaten instelling: toegelaten instelling als bedoeld in artikel 19 van de Woningwet, die op het tijdstip van inwerkingtreding van artikel I van deze wet als zodanig bestaat.   
2.  De toegelaten instellingen brengen, behoudens het bepaalde bij en krachtens het derde tot en met zevende lid, hun statuten, reglementen, rechtsvorm en organisatie in het tijdvak dat aanvangt op het tijdstip van inwerkingtreding van artikel I van deze wet en eindigt op 1 januari daaropvolgend in overeenstemming met het bepaalde bij en krachtens de Woningwet als gewijzigd door deze wet.   
3.  De toegelaten instellingen die zich in de zin van artikel 21 van de Woningwet hebben verbonden met andere rechtspersonen of vennootschappen, brengen die verbindingen binnen twee jaar na het tijdstip van inwerkingtreding van artikel I van deze wet in overeenstemming met het bepaalde bij en krachtens de Woningwet als gewijzigd door deze wet. Onze Minister kan de termijn, genoemd in de eerste volzin, op een daartoe strekkende aanvraag van een zodanige toegelaten instelling met ten hoogste twee jaar verlengen.   
4.  Onze Minister kan volgens bij algemene maatregel van bestuur daaromtrent te geven voorschriften eenmalig, binnen het in het tweede lid bedoelde tijdvak, bepalen dat werkzaamheden als bedoeld in artikel 47, eerste lid, onderdeel b, van de Woningwet ten aanzien van een toegelaten instelling niet behoren tot de diensten van algemeen economisch belang in de zin van artikel 1 van die wet. De toegelaten instelling kan hem daartoe een verzoek doen.   
5.  Bij toepassing van het vierde lid: 

a. behoren de betrokken werkzaamheden niet tot de werkzaamheden waaraan de betrokken toegelaten instelling ingevolge artikel 46, aanhef en eerste lid, onderdeel b, van de Woningwet voorrang geeft;  

b. komt de betrokken toegelaten instelling geen compensatie in de zin van artikel 1 van die wet toe voor de betrokken werkzaamheden;  

c. is artikel 48 van die wet niet van toepassing op die werkzaamheden en  

d. worden de baten, lasten, activa en passiva die zijn verbonden met die werkzaamheden in afwijking van artikel 49, eerste lid, eerste volzin, van die wet administratief samengevoegd met die, verbonden met de overige werkzaamheden van de betrokken toegelaten instelling die geen diensten van algemeen economisch belang in de zin van artikel 1 van die wet zijn.     
6.  De artikelen 25 en 30 van de Woningwet hebben geen gevolgen voor de benoeming of aanwijzing van personen tot bestuurder van een toegelaten instelling of tot lid van een orgaan van een toegelaten instelling waaraan het toezicht op het bestuur is opgedragen, die voor het tijdstip van inwerkingtreding van artikel I van deze wet heeft plaatsgevonden.   
7.  Bij algemene maatregel van bestuur kunnen voorschriften worden gegeven omtrent de toepassing van het tweede en derde lid.  

### Artikel  III  
Treedt in werking op een nader te bepalen tijdstip 

1.  In het tweede tot en met zesde lid wordt verstaan onder: 

–  *autoriteit:* Financiële Autoriteit woningcorporaties, bedoeld in artikel 57 van de Woningwet;  

–  *fonds:* Centraal Fonds voor de Volkshuisvesting, bedoeld in artikel 71 van de Woningwet zoals die laatstelijk luidde voor het tijdstip van inwerkingtreding van artikel I van deze wet;  

–  *Woningwet:* Woningwet zoals die laatstelijk luidde voor het tijdstip van inwerkingtreding van artikel I van deze wet.     
2.  Op aanvragen om een subsidie als bedoeld in artikel 71a, eerste lid, onderdeel a, van de Woningwet, die op het tijdstip van inwerkingtreding van artikel I van deze wet bij de autoriteit in behandeling zijn, beslist zij met toepassing van het voor dat tijdstip geldende recht.   
3.  Onze Minister stelt binnen drie maanden na het tijdstip van inwerkingtreding van artikel I van deze wet beleidsregels vast als bedoeld in artikel 21 van de Kaderwet zelfstandige bestuursorganen, of deelt binnen die termijn aan de autoriteit mee dat hij daartoe niet binnen die termijn overgaat. De autoriteit stelt binnen drie maanden nadien, of binnen zes maanden na het tijdstip van inwerkingtreding van artikel I van deze wet, nadere beleidsregels vast als bedoeld in artikel 59, tweede lid, van de Woningwet als gewijzigd door deze wet. Die nadere beleidsregels komen in de plaats van de laatstelijk voor dat tijdstip door het fonds vastgestelde beleidsregels, bedoeld in artikel 71b van de Woningwet. Indien binnen de in de tweede volzin bedoelde termijn het tijdstip valt waarop ingevolge artikel 59, tweede lid, van de Woningwet als gewijzigd door deze wet de autoriteit jaarlijks nadere beleidsregels dient vast te stellen, geeft de autoriteit uiterlijk op dat tijdstip toepassing aan die volzin.   
4.  De autoriteit stelt op een zo kort mogelijke termijn een bestuursreglement vast. Het laatstelijk voor het tijdstip van inwerkingtreding van artikel I van deze wet door het fonds vastgestelde bestuursreglement, bedoeld in artikel 71d van de Woningwet, blijft van kracht, totdat Onze Minister een door de autoriteit vastgesteld bestuursreglement heeft goedgekeurd.   
5.  De autoriteit stelt binnen drie maanden na het tijdstip van inwerkingtreding van artikel I van deze wet een begroting vast, die in de plaats komt van de laatstelijk voor dat tijdstip door het fonds vastgestelde begroting. De vierde volzin van het derde lid is van overeenkomstige toepassing.   
6.  Een besluit van Onze Minister als bedoeld in artikel 71e, derde lid, van de Woningwet behoudt zijn geldigheid, tenzij de autoriteit binnen drie maanden na het tijdstip van inwerkingtreding van artikel I van deze wet ten genoegen van Onze Minister aannemelijk maakt dat intrekking van dat besluit geboden is in verband met de uit dat artikel voortvloeiende wijziging van de taken van de autoriteit ten opzichte van die van het fonds.  

### Hoofdstuk  3  

####Wijzigingen in andere wetten

Treedt in werking op een nader te bepalen tijdstip 

### Artikel  IV  
Treedt in werking op een nader te bepalen tijdstip 

Wijzigt de Drinkwaterwet. 

### Artikel  V  
Treedt in werking op een nader te bepalen tijdstip 

Wijzigt de Huisvestingswet. 

### Artikel  VI  
Treedt in werking op een nader te bepalen tijdstip 

Wijzigt de Huisvestingswet 2013. 

### Artikel  VII  
Treedt in werking op een nader te bepalen tijdstip 

Wijzigt de Invoeringswet Wet algemene bepalingen omgevingsrecht.

### Artikel  VIII  
Treedt in werking op een nader te bepalen tijdstip 

Wijzigt de Leegstandwet. 

### Artikel  IX  
Treedt in werking op een nader te bepalen tijdstip 

Wijzigt de Onteigeningswet. 

### Artikel  IXa  
Treedt in werking op een nader te bepalen tijdstip 

Wijzigt de Uitvoeringswet huurprijzen woonruimte.

### Artikel  X  
Treedt in werking op een nader te bepalen tijdstip 

Wijzigt de Waterleidingwet. 

### Artikel  XI  
Treedt in werking op een nader te bepalen tijdstip 

Wijzigt de Wet aanpassing bestuursprocesrecht.

### Artikel  XII  
Treedt in werking op een nader te bepalen tijdstip 

Wijzigt de Wet aanvullende regels veiligheid wegtunnels. 

### Artikel  XIII  
Treedt in werking op een nader te bepalen tijdstip 

Wijzigt de Wet balansverkorting geldelijke steun volkshuisvesting. 

### Artikel  XIV  
Treedt in werking op een nader te bepalen tijdstip 

Wijzigt de Wet bevordering integriteitsbeoordelingen door het openbaar bestuur. 

### Artikel  XIVa  
Treedt in werking op een nader te bepalen tijdstip 

Wijzigt de Wet geluidhinder. 

### Artikel  XIVb  
Treedt in werking op een nader te bepalen tijdstip 

Wijzigt de Wet herziening gerechtelijke kaart. 

### Artikel  XV  
Treedt in werking op een nader te bepalen tijdstip 

Wijzigt de Wet op belastingen van rechtsverkeer. 

### Artikel  XVI  
Treedt in werking op een nader te bepalen tijdstip 

Wijzigt de Wet op de vennootschapsbelasting 1969. 

### Artikel  XVII  
Treedt in werking op een nader te bepalen tijdstip 

Wijzigt de Wet op het overleg huurders verhuurder. 

### Artikel  XVIII  
Treedt in werking op een nader te bepalen tijdstip 

Wijzigt de Wet openbaarmaking uit publieke middelen gefinancierde topinkomens. 

### Artikel  XIX  
Treedt in werking op een nader te bepalen tijdstip 

Wijzigt de Wet toezicht accountantsorganisaties. 

### Artikel  XX  
Treedt in werking op een nader te bepalen tijdstip 

*[Vervallen]* 

### Hoofdstuk  4  

####Slotbepalingen

Treedt in werking op een nader te bepalen tijdstip 

### Artikel  XXI  
Treedt in werking op een nader te bepalen tijdstip 

1.  Onze Minister zendt binnen vier jaar na het tijdstip van inwerkingtreding van artikel I van deze wet aan beide kamers der Staten-Generaal een verslag over de doeltreffendheid en de effecten van het bij en krachtens hoofdstuk IV van de Woningwet bepaalde en van de artikelen II en III van deze wet in de praktijk. De toegelaten instellingen, bedoeld in artikel 19 van de Woningwet, verlenen Onze Minister alle medewerking daarbij.   
2.  Onze Minister zendt voor de eerste maal binnen negen jaar na het tijdstip van inwerkingtreding van artikel I van deze wet aan beide kamers der Staten-Generaal een verslag als bedoeld in artikel 39, eerste lid, van de Kaderwet zelfstandige bestuursorganen.  

### Artikel  XXII  
Treedt in werking op een nader te bepalen tijdstip 

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.

### Artikel  XXIII  
Treedt in werking op een nader te bepalen tijdstip 

Deze wet wordt aangehaald als: Herzieningswet toegelaten instellingen volkshuisvesting. 

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.   Gegeven te  

Wassenaar 
20 maart 2015  
Willem-Alexander  

De Minister voor Wonen en Rijksdienst,  
S.A. Blok   

de *zestiende* april 2015 

De Minister van Veiligheid en Justitie,  
G.A. van der Steur    

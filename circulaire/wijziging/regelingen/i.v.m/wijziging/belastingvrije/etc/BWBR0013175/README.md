<meta http-equiv='Content-Type' content='text/html; charset=utf-8' />

##Wijziging regelingen i.v.m. wijziging belastingvrije autokilometervergoeding (sector rijk)

In de circulaire van 5 december, nr. AD2001/U97362, is u onder punt D medegedeeld dat in de Eerste Kamer der Staten-Generaal ter behandeling lag het voorstel van wet inzake het Belastingplan 2002-III. Daarin is opgenomen dat de belastingvrije autokilometervergoeding van € 0,27 gewijzigd wordt in € 0,28.De Eerste Kamer heeft hiermee ingestemd. Dit betekent voor de volgende regelingen dat

-het verschuldigde bedrag voor het privé-gebruik van een dienstauto bedoeld in artikel 3a, eerste lid, van het Besluit betaling emolumenten burgerlijk rijkspersoneel wordt verhoogd van € 0,16 naar € 0,17 per afgelegde kilometer.

-de vergoeding voor het gebruik van een eigen motorvoertuig vermeld in artikel 2, eerste lid, van de Reisregeling binnenland wordt verhoogd van € 0,27 naar € 0,28 per afgelegde kilometer.

-de vergoeding voor het gebruik van een eigen motorvoertuig vermeld in artikel 2, eerste lid, van de Reisregeling buitenland wordt verhoogd van € 0,27 naar € 0,28 per afgelegde kilometer.De desbetreffende verzamel ministeriële regeling van 13 december 2001, waarin bovenvermelde wijzigingen zijn opgenomen, doe ik u hierbij toekomen. 

De 
Minister van Binnenlandse Zaken en Koninkrijksrelaties,

voor deze, 

de 
directeur-generaal Management en Personeelsbeleid,
M.J.van  Rijn   

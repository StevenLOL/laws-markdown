<meta http-equiv='Content-Type' content='text/html; charset=utf-8' />

##Circulaire Aanpassing huurwaarde dienstwoningen per 1 juli 2006

In deze circulaire wordt de verhoging van de economische huurwaarde van dienstwoningen per 1 juli 2006 bekend gemaakt. De bedragen van de huurwaarde van dienstwoningen, die mede van belang zijn ter uitvoering van [artikel 3, tweede lid, van het Besluit betaling emolumenten burgerlijk rijkspersoneel](../../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), dienen naar van de zijde van de Belastingdienst is vernomen per 1 juli 2006 met 2,8% te worden verhoogd. Woningen die op of na 1 juli 2005 gereed zijn gekomen, vallen buiten deze verhoging. In afwijking van het vorenstaande dient een extra huurverhoging in aanmerking te worden genomen in gevallen waarin de economische huurwaarde van een dienstwoning, behalve door de algemene verhoging van 2,8%, mede door andere factoren is beïnvloed, bijvoorbeeld als gevolg van een door of vanwege de inhoudingsplichtige aangebrachte verbetering aan de dienstwoning. Ik verzoek u met bovengenoemde wijzigingen rekening te houden.    

De 
Minister van Binnenlandse Zaken en Koninkrijksrelaties, voor deze: de 
directeur-generaal Management Openbare Sector, 
R.IJ.M.Kuipers   

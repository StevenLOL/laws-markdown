<meta http-equiv='Content-Type' content='text/html; charset=utf-8' />

##Circulaire aanpassing voorschriften Besluit betaling emolumenten burgerlijk rijkspersoneel (2006)

### 1  

####Inleiding/managementinformatie

In deze circulaire worden de verrekeningsbedragen betreffende verwarming, energie en water, bekendgemaakt zoals deze per 1 juli 2006 gaan gelden. Voor de ambtenaar voor wie al inhoudingen op grond van het [Besluit betaling emolumenten burgerlijk rijkspersoneel](../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md) plaatsvinden, zullen de onderhavige wijzigingen voor zover van toepassing automatisch worden aangepast. De verhoging van de economische huurwaarde van dienstwoningen zal in een afzonderlijke circulaire bekend gemaakt worden.    
### 2  

####Maximumverrekeningsbedragen verwarming, elektriciteit e.d.

De maximumverrekeningsbedragen voor het van rijkswege verstrekte genot van verwarming, elektrische energie e.d. genoemd in [artikel 3, eerste lid, onder b tot en met e, van het Besluit betaling emolumenten burgerlijk rijkspersoneel](../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md) worden, overeenkomstig de gebruikelijke systematiek, aangepast aan de hand van de prijsontwikkeling in de periode van april 2005 tot en met maart 2006. Dit leidt ertoe dat bedoelde bedragen per 1 juli 2006 als volgt wijzigen:  

| Verstrekking  | Huidig bedrag  | Nieuw bedrag  |
|:---|:---|:---|
| Verwarming van de woning  | € 82,66  | € 92,58  |
| Energie voor kookdoeleinden  | € 31,75  | € 34,61  |
| Elektrische energie anders dan voor verwarming van de woning en voor kookdoeleinden  | € 26,15  | € 27,98  |
| Leidingwater  | € 15,74  | € 15,74 (ongewijzigd)  |

Met het in afschrift bijgevoegde besluit, zijn de hiervoor genoemde bedragen maar ook de bedragen die niet per 1 juli 2006 worden aangepast maar voorkomen in mijn [besluit van 29 juni 2005, nr. 2005-0000122443](../../../../../../../../../ministeriele-regeling/regeling/aanpassing/voorschriften/besluit/betaling/emolumenten/burgerlijk/etc/BWBR0018507/README.md) (Stcrt. 2005, 128), opgenomen. Ik verzoek u met bovengenoemde wijzigingen rekening te houden.     

De 
Minister van Binnenlandse Zaken en Koninkrijksrelaties, voor deze: de 
directeur-generaal Management Openbare Sector, 
R.IJ.M.Kuipers   

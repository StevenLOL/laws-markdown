<meta http-equiv='Content-Type' content='text/html; charset=utf-8' />

##Circulaire aanpassing voorschriften Besluit betaling emolumenten burgerlijk rijkspersoneel (2008)

####Inleiding

In deze circulaire worden de maximale verrekeningsbedragen voor verwarming, energie en water bekendgemaakt, die per 1 juli 2008 van toepassing zijn. Voor de ambtenaar voor wie al inhoudingen op grond van het [Besluit betaling emolumenten burgerlijk rijkspersoneel](../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md) plaatsvinden, worden de wijzigingen automatisch toegepast. De verhoging van de economische huurwaarde van dienstwoningen wordt in een afzonderlijke circulaire bekend gemaakt.    

####Maximale bedragen voor verwarming, energie en water

De bedragen, die de ambtenaar maximaal verschuldigd is voor het genot van verwarming, energie en leidingwater genoemd in [artikel 3, eerste lid, onder b tot en met e, van het Besluit betaling emolumenten burgerlijk rijkspersoneel](../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), wijzigen op de gebruikelijke wijze aan de hand van de consumentenprijsindex over de periode van april 2007 tot en met maart 2008.  

| Verstrekking  | Was  1-7-2007  | Wordt  1-7-2008  |
|:---|:---|:---|
| Verwarming van de woning  | 100,92  | 108,99  |
| Energie voor kookdoeleinden  | 37,03  | 35,55  |
| Elektrische energie anders dan voor verwarming van de woning en voor kookdoeleinden  | 29,10  | 24,15  |
| Leidingwater  | 15,58  | 15,43  |

####Kilometervergoeding voor privé-gebruik dienstauto

Het verschuldigde bedrag voor het privé-gebruik van een dienstauto, zoals genoemd in [artikel 3a, eerste lid van het Besluit betaling emolumenten burgerlijk rijkspersoneel](../../../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), blijft gehandhaafd op € 0,22 per afgelegde kilometer.    

####Slotopmerkingen

De ministeriële regeling, waarin de hiervoor genoemde bedragen zijn opgenomen is als [bijlage](../../../../../../../../../ministeriele-regeling/regeling/betaling/emolumenten/burgerlijk/rijkspersoneel/BWBR0023866/README.md) aan deze circulaire toegevoegd. Ik verzoek u met bovengenoemde wijzigingen rekening te houden.     

De 
Minister van Binnenlandse Zaken van Koninkrijksrelaties, voor deze: de 
directeur-generaal Organisatie en Bedrijfsvoering Rijk, 
R.IJ.M.Kuipers   

<meta http-equiv='Content-Type' content='text/html; charset=utf-8' />

##Circulaire Bezoldiging, eenmalige uitkering en eindejaarsuitkering commissarissen van de Koningin

####1. Bezoldiging commissaris van de Koningin

De bezoldiging van commissarissen van de Koningin wijzigt overeenkomstig de wijziging van de bezoldiging van het personeel in de sector Rijk. Onlangs is de CAO voor de sector Rijk vastgesteld. Dit heeft niet geleid tot een salarisverhoging. Dat houdt in dat u uitgaat van de bezoldiging die is vastgesteld per 1 mei 2003.    

####2. Eindejaarsuitkering commissaris van de Koningin

Op grond van [artikel 4a van het Rechtspositiebesluit commissarissen van de Koning](../../../../../../../../../AMvB/rechtspositiebesluit/commissarissen/van/de/koning/BWBR0006738/README.md) ontvangt de commissaris een eindejaarsuitkering overeenkomstig de regels die te dien aanzien voor het personeel in de sector Rijk zijn vastgesteld. De procentuele eindejaarsuitkering wordt met ingang van 1 januari 2004 structureel verhoogd van 0,4% naar 0,8%. Dat houdt in dat u vanaf 1 januari 2004 (dus met terugwerkende kracht) een structurele procentuele eindejaarsuitkering voor commissarissen kunt hanteren van 0,8%. De structurele verhoging van de eindejaarsuitkering werkt door naar reeds ingegane wachtgelden en uitkeringen.    

####3. Eénmalige uitkering commissaris van de Koningin

In [artikel 3, vijfde lid, van het Rechtspositiebesluit commissarissen van de Koning](../../../../../../../../../AMvB/rechtspositiebesluit/commissarissen/van/de/koning/BWBR0006738/README.md) is bepaald dat, als aan het personeel in de sector Rijk een éénmalige uitkering wordt toegekend de commissaris een uitkering op dezelfde voet ontvangt. Voor het personeel in de sector Rijk is het volgende overeengekomen. In verband met de gestegen ziektekostenpremies in 2004 wordt de werkgeversbijdrage ziektekosten over het kalenderjaar 2004 voor alle op 31 december 2004 bij de sector Rijk in dienst zijnde ambtenaren die over de maand december 2004 een BTZR-uitkering ontvangen, met terugwerkende kracht éénmalig verhoogd met € 75,– netto. Dat houdt in dat commissarissen die op 31 december 2004 ‘commissaris zijn’ en over de maand december 2004 een BTZR-uitkering ontvingen, ook recht hebben op deze éénmalige uitkering.    

####4. Bezoldiging gedeputeerden

Op grond van het [Rechtspositiebesluit gedeputeerden](../../../../../../../../../AMvB/rechtspositiebesluit/gedeputeerden/BWBR0006533/README.md) is de bezoldiging van gedeputeerden gerelateerd aan het maximum van schaal 17 van het BBRA 1984. Onlangs is de CAO voor de sector Rijk vastgesteld. Dit heeft niet geleid tot een salarisverhoging. Dat houdt in dat u uitgaat van de bezoldiging die is vastgesteld per 1 mei 2003.    

####5. Eindejaarsuitkering gedeputeerden

Op grond van [artikel 4, eerste lid, van het Rechtspositiebesluit gedeputeerden](../../../../../../../../../AMvB/rechtspositiebesluit/gedeputeerden/BWBR0006533/README.md) ontvangt de gedeputeerde een eindejaarsuitkering overeenkomstig de bepalingen welke daaromtrent voor het personeel in de sector Rijk zijn vastgesteld. De procentuele eindejaarsuitkering wordt voor het personeel in de sector Rijk met ingang van 1 januari 2004 structureel verhoogd van 0,4% naar 0,8%. Dat houdt in dat u vanaf 1 januari 2004 (dus met terugwerkende kracht) een structurele procentuele eindejaarsuitkering voor gedeputeerden kunt hanteren van 0,8%. De structurele verhoging van de eindejaarsuitkering werkt door naar reeds ingegane wachtgelden en uitkeringen.    

####6. Eénmalige uitkering gedeputeerden

In [artikel 4, tweede lid, van het Rechtspositiebesluit gedeputeerden](../../../../../../../../../AMvB/rechtspositiebesluit/gedeputeerden/BWBR0006533/README.md) is bepaald, dat, als aan het personeel in de sector Rijk een éénmalige uitkering wordt toegekend, de gedeputeerden een uitkering op gelijke voet ontvangt. Voor het personeel in de sector Rijk is het volgende overeengekomen. In verband met de gestegen ziektekostenpremies in 2004 wordt de werkgeversbijdrage ziektekosten over het kalenderjaar 2004 voor alle op 31 december 2004 bij de sector Rijk in dienst zijnde ambtenaren die over de maand december 2004 een BTZR-uitkering ontvangen, met terugwerkende kracht éénmalig verhoogd met € 75,– netto. Dat houdt in dat gedeputeerden die op 31 december 2004 ‘gedeputeerde zijn’ en over de maand december 2004 een BTZR-uitkering ontvingen, ook recht hebben op deze éénmalige uitkering.    

####7. Vergoeding werkzaamheden statenleden

In [artikel 2, tweede lid, van het Rechtspositiebesluit staten- en commissieleden](../../../../../../../../../AMvB/rechtspositiebesluit/staten-/en/commissieleden/BWBR0006534/README.md) is bepaald dat het bedrag van de vergoeding voor de werkzaamheden van statenleden per 1 januari van elk jaar worden herzien aan de hand van het indexcijfer CAO lonen overheid voor volwassenen inclusief bijzondere beloningen geldend voor de maand september van het voorafgaande kalenderjaar. Het indexcijfer voor 2004 is bepaald op 113.2. Voor 2003 was dat indexcijfer bepaald op 112.9. Dit betekent dat het bedrag van de vergoeding van de werkzaamheden per 1 januari 2005 wordt verhoogd met 0,3%. Met ingang van 1 januari 2005 wordt het bedrag genoemd in [artikel 2, eerste lid, van het Rechtspositiebesluit staten- en commissieleden](../../../../../../../../../AMvB/rechtspositiebesluit/staten-/en/commissieleden/BWBR0006534/README.md) voor de vergoeding van de werkzaamheden gewijzigd in € 11.261,03.    

####8. Vergoeding commissieleden

In [artikel 13](../../../../../../../../../AMvB/rechtspositiebesluit/staten-/en/commissieleden/BWBR0006534/README.md) juncto [artikel 2, tweede lid, van het Rechtspositiebesluit staten- en commissieleden](../../../../../../../../../AMvB/rechtspositiebesluit/staten-/en/commissieleden/BWBR0006534/README.md) is het bedrag bepaald van de vergoeding voor het bijwonen van vergaderingen van de commissie per 1 januari van elk jaar wordt herzien aan de hand van het indexcijfer CAO lonen overheid voor volwassenen inclusief bijzondere beloningen geldend voor de maand september van het voorafgaande kalenderjaar. Het indexcijfer voor 2004 is bepaald op 113.2. Voor 2003 was dat indexcijfer bepaald op 112.9. Dit betekent dat de bedragen van de vergoeding voor het bijwonen van vergaderingen per 1 januari 2005 worden verhoogd met 0,3%. Met ingang van 1 januari 2005 wordt het bedrag genoemd in [artikel 13 van het Rechtspositiebesluit staten- en commissieleden](../../../../../../../../../AMvB/rechtspositiebesluit/staten-/en/commissieleden/BWBR0006534/README.md) gewijzigd in € 90,52.    

####9. Informatie op internet

Informatie die betrekking heeft op politieke ambtsdragers, kunt u vinden op de internetsite van het ministerie van Binnenlandse Zaken en Koninkrijksrelaties: www.minbzk.nl, openbaar bestuur, politieke ambtsdragers.     

Hoogachtend, 

De 
Minister van Binnenlandse Zaken en Koninkrijksrelatiesvoor deze: de 
directeur-generaal Koninkrijksrelaties en Bestuur
L.A.M. vanHalder   

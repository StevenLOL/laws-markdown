<meta http-equiv='Content-Type' content='text/html; charset=utf-8' />

##Besluit verlening mandaat inzake internationale inlichtingenuitwisseling

De Staatssecretaris van Financiën heeft het volgende besloten:    
### 1  

####Mandaatverlening ter uitvoering van de Wet op de internationale bijstandsverlening bij de heffing van belastingen

Gelet op [artikel 10:3, eerste lid](../../../../../../../../wet/algemene/wet/bestuursrecht/BWBR0005537/README.md), en [artikel 10:5, tweede lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) is de directeur-generaal Belastingdienst gemandateerd om besluiten te nemen en gemachtigd om te handelen namens ‘Onze Minister’ en als ‘bevoegde autoriteit’ ter uitvoering van de [Wet op de internationale bijstandsverlening bij de heffing van belastingen](../../../../../../../../wet/wet/op/de/internationale/bijstandsverlening/bij/de/heffing/van/belastingen/BWBR0003954/README.md) (hierna: WIB).   
### 1a  

####Bevoegdheid tot het geven van ondermandaat

Tevens is de directeur-generaal Belastingdienst gemandateerd en gemachtigd om voor het nemen van besluiten en het handelen namens ‘Onze Minister’ en als ‘bevoegde autoriteit’ ter uitvoering van de [WIB](../../../../../../../../wet/wet/op/de/internationale/bijstandsverlening/bij/de/heffing/van/belastingen/BWBR0003954/README.md) ondermandaat en machtiging te verlenen aan daartoe aan te wijzen functionarissen.     
### 2  

####Mandaatverlening ter uitvoering van de Verordening (EG) nr. 1798/2003

Gelet op [artikel 10:3, eerste lid](../../../../../../../../wet/algemene/wet/bestuursrecht/BWBR0005537/README.md), en [artikel 10:5, tweede lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) is de directeur-generaal Belastingdienst gemandateerd om besluiten te nemen en gemachtigd om te handelen als de bevoegde autoriteit ter uitvoering van de Verordening (EG) nr. 1798/2003 van de Raad van 7 oktober 2003 betreffende de administratieve samenwerking op het gebied van de belasting over de toegevoegde waarde en tot intrekking van Verordening (EEG) nr. 218/92 (hierna: Verordening (EG) nr. 1798/2003).   
### 2a  

####Bevoegdheid tot het geven van ondermandaat

Tevens is de directeur-generaal Belastingdienst gemandateerd om voor het nemen van besluiten welke ingevolge Verordening (EG) nr. 1798/2003 door de bevoegde autoriteit worden genomen en gemachtigd om voor het handelen als bevoegde autoriteit, ondermandaat en machtiging te verlenen aan daartoe aan te wijzen functionarissen.     
### 3  

####Mandaatverlening ter uitvoering van de Verordening (EG) nr. 2073/2004

Gelet op [artikel 10:3, eerste lid](../../../../../../../../wet/algemene/wet/bestuursrecht/BWBR0005537/README.md), en [artikel 10:5, tweede lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) is de directeur-generaal Belastingdienst gemandateerd om besluiten te nemen en gemachtigd om te handelen als de bevoegde autoriteit als bedoeld in artikel 2, eerste lid, van de Verordening (EG) nr. 2073/2004 van de Raad van 16 november 2004 betreffende de administratieve samenwerking op het gebied van de accijnzen (hierna: Verordening (EG) nr. 2073/2004).   
### 3a  

####Bevoegdheid tot het geven van ondermandaat

Tevens is de directeur-generaal Belastingdienst gemandateerd om voor het nemen van besluiten welke ingevolge Verordening (EG) nr. 2073/2004 door de bevoegde autoriteit worden genomen en gemachtigd om voor het handelen als bevoegde autoriteit, ondermandaat en machtiging te verlenen aan daartoe aan te wijzen functionarissen.     
### 4  

####Inwerkingtreding

Dit besluit treedt in werking met ingang van 15 maart 2006.    
### 5  

####Ingetrokken besluit

Het besluit van 24 mei 2002, nr. CPP2001/3592M, is per 15 maart 2006 ingetrokken.     

<meta http-equiv='Content-Type' content='text/html; charset=utf-8' />

##Besluit van 20 maart 2003, houdende vaststelling van de bestanddelen van de zilveren vijf-euromunt en de gouden tien-euromunt die in 2003 worden uitgegeven ter gelegenheid van het 150ste geboortejaar van Vincent van Gogh

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Financiën van 17 maart 2003, FM 2003–0361 M, Generale Thesaurie, Directie Financiële Markten, Afdeling Algemeen en Internationaal;

Gelet op [artikel 4, tweede lid, van de Muntwet 2002](../../../../../../../../../../wet/muntwet/2002/BWBR0013064/README.md);
Hebben goedgevonden en verstaan:    

### Artikel  1  

1.  De beeldenaar van de zilveren vijf-euromunt en van de gouden tien-euromunt die in 2003 worden uitgegeven ter gelegenheid van het 150ste geboortejaar van Vincent van Gogh, is op de voorzijde, overeenkomstig onderstaande afbeelding: Onze beeltenis vormgegeven door de woorden «KONINGIN DER NEDERLANDEN» en het omschrift «BEATRIX».   ![18568](http://wetten.overheid.nl/Illustration/18568)

2.  De beeldenaar van de zilveren vijf-euromunt en van de gouden tien-euromunt is op de keerzijde, overeenkomstig onderstaande afbeelding: een portret van Vincent van Gogh vormgegeven door de woorden «VAN GOGH» en het omschrift «VINCENT», het jaartal 1853, het teken van de muntmeester, de waardeaanduiding «5€» dan wel«10€», het teken van de Munt en het jaartal 2003.   ![18568](http://wetten.overheid.nl/Illustration/18568)

3.  De zilveren vijf-euromunt heeft een gladde rand en draagt het randschrift GOD * ZIJ * MET * ONS *, de gouden tien-euromunt heeft een fijngeribbelde rand.   

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Onze Minister van Financiën is belast met de uitvoering van dit besluit, dat in het Staatsblad en de Staatscourant zal worden geplaatst.   

Santiago de Chile 
20 maart 2003  
Beatrix  

De Staatssecretaris van Financiën, 
S. R. A. van Eijck   

de achtentwintigste maart 2003 

De Minister van Justitie a.i., 
H. P. A. Nawijn    

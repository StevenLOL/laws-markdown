<meta http-equiv='Content-Type' content='text/html; charset=utf-8' />

##Besluit van 1 november 2001 tot vaststelling van de Vergoedingenregeling Commissie van deskundigen gerechtsdeurwaarders

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op voordracht van de Staatssecretaris van Justitie van 25 oktober 2001, nr. 5127199/801;

Gelet op [artikel 3 van het Vacatiegeldenbesluit 1988 (Stb. 1988, 205)](../../../../../../../AMvB/vacatiegeldenbesluit/1988/BWBR0004317/README.md);
Hebben goedgevonden en verstaan:    

### Artikel  1  

In dit besluit wordt verstaan onder de Commissie: de commissie van deskundigen, bedoeld in artikel 6 van de Interim-beleidsregels vestiging gerechtsdeurwaarders en [artikel 6, tweede lid, van de Gerechtsdeurwaarderswet](../../../../../../../wet/gerechtsdeurwaarderswet/BWBR0012197/README.md). 

### Artikel  2  

De voorzitter en de leden van de Commissie ontvangen een vaste jaarlijkse vergoeding. 

### Artikel  3  

De vergoeding van de voorzitter wordt vastgesteld op € 3998. 

### Artikel  4  

De vergoeding van de leden wordt vastgesteld op € 3198. 

### Artikel  5  

De vergoeding van de plaatsvervangend leden wordt na rato van deelname vastgesteld op een evenredig deel van de vergoeding van de leden. 

### Artikel  7  

Indien de voorzitter of een lid van de Commissie niet gedurende het hele jaar de functie van voorzitter of lid bekleedt, wordt de vergoeding, genoemd in de artikelen 3 en 4 naar evenredigheid vastgesteld. 

### Artikel  8  

De voorzitter en de leden hebben overeenkomstig het [Reisbesluit binnenland](../../../../../../../AMvB/reisbesluit/binnenland/BWBR0005889/README.md) en het [Reisbesluit buitenland](../../../../../../../AMvB/reisbesluit/buitenland/BWBR0006842/README.md) recht op vergoeding wegens reis- en verblijfkosten. 

### Artikel  9  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt terug tot 1 januari 2001. 

### Artikel  10  

Deze regeling wordt aangehaald als: Vergoedingenregeling Commissie van deskundigen gerechtsdeurwaarders. 

Onze Minister van Justitie is belast met de uitvoering van dit besluit dat in het Staatsblad zal worden geplaatst.   

's-Gravenhage 
1 november 2001  
Beatrix  

De Staatssecretaris van Justitie, 
N. A. Kalsbeek   

de *veertiende* februari 2002 

De Minister van Justitie, 
A. H. Korthals    

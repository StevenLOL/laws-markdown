<meta http-equiv='Content-Type' content='text/html; charset=utf-8' />

##Besluit van 27 februari 1998 tot wijziging van de instellingsbesluiten van de curatoria van de Koninklijke Militaire Academie en van het Koninklijk Instituut voor de Marine

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Defensie, directie juridische zaken, afdeling wet- en regelgeving, van 23 februari 1998, nr. C96/317;
Hebben goedgevonden en verstaan:    

### ARTIKEL  I  

Wijzigt het koninklijk besluit van 17 oktober 1961, nr. 1, houdende instelling van het Curatorium van de Koninklijke militaire academie.   

### ARTIKEL  II  

Wijzigt het koninklijk besluit van 19 maart 1976, nr. 20 (Stcrt. 81), tot instelling van het curatorium van het Koninklijk Instituut voor de Marine.   

### ARTIKEL  III  

1.  De hoogleraren die op het tijdstip van inwerkingtreding van dit besluit deel uitmaken van het curatorium van het Koninklijk Instituut voor de Marine of van het curatorium van de Koninklijke Militaire Academie en die niet bij koninklijk besluit zijn benoemd, worden aangemerkt als bij koninklijk besluit benoemde leden van het desbetreffende curatorium.   
2.  De benoemingsperiode van de hoogleraren die op het tijdstip van inwerkingtreding van dit besluit deel uitmaken van het curatorium van het Koninklijk Instituut voor de Marine dan wel van het curatorium van de Koninklijke Militaire Academie, wordt vastgesteld in een door elk curatorium vast te stellen rooster van aftreden, maar bedraagt ten hoogste vijf jaar, gerekend vanaf het tijdstip van inwerkingtreding van dit besluit.   

### ARTIKEL  IV  

De tekst van: 

a. het Instellingsbesluit curatorium KMA, en  

b. het Instellingsbesluit curatorium KIM,   wordt in het Staatsblad geplaatst.  

### ARTIKEL  V  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Onze Minister van Defensie is belast met de uitvoering van dit besluit, dat met de daarbij behorende nota van toelichting in het Staatsblad zal worden geplaatst.   

's-Gravenhage 
27 februari 1998  
Beatrix  

De Minister van Defensie, 
J. J. C. Voorhoeve   

de *negende* april 1998 

De Minister van Justitie, 
W. Sorgdrager    

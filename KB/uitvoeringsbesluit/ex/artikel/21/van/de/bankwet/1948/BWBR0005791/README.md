<meta http-equiv='Content-Type' content='text/html; charset=utf-8' />

##Besluit van 23 december 1992, tot uitvoering van artikel 21 van de Bankwet 1948

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën, Centrale Directie Wetgeving, Juridische en Bestuurlijke Zaken d.d. 21 december 1992, nr. WJB 92/1582;

Overwegende dat het wenselijk is dat De Nederlandsche Bank N.V. taken verricht op het gebied van het in omloop brengen van munten met de hoedanigheid van wettig betaalmiddel en de recirculatie van dergelijke munten;

Gelet op artikel 21 van de Bankwet 1948 (*Stb*. I 166)

De Bankraad gehoord (advies van 15 december 1992);
Hebben goedgevonden en verstaan:    

### Artikel  1  

Wij verlenen aan De Nederlandsche Bank N.V. goedkeuring om taken te verrichten op het gebied van het in omloop brengen van munten met de hoedanigheid van wettig betaalmiddel en de recirculatie van dergelijke munten.  

### Artikel  2  

Dit besluit treedt in werking met ingang van 1 januari 1993.  

Onze Minister van Financiën is belast met de uitvoering van dit besluit, dat in het *Staatsblad* en in de *Staatscourant* zal worden geplaatst.   

’s-Gravenhage 
23 december 1992  
Beatrix  

De Minister van Financiën, 
W. Kok   

de dertigste december 1992 

De Minister van Justitie, 
E. M. H. Hirsch Ballin    

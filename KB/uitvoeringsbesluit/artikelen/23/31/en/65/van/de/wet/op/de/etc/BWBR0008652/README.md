<meta http-equiv='Content-Type' content='text/html; charset=utf-8' />

##Besluit van 23 april 1997, houdende uitvoering van de artikelen 23, eerste en tweede lid, 31, derde lid, en 65 van de Wet op de Registeraccountants

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 4 maart 1997, nr. 97010285 WJA/W;

Gelet op de [artikelen 23](../../../../../../../../../../../../../../wet/wet/op/de/registeraccountants/BWBR0002374/README.md), eerste en tweede lid, [31](../../../../../../../../../../../../../../wet/wet/op/de/registeraccountants/BWBR0002374/README.md), derde lid, en [65 van de Wet op de Registeraccountants](../../../../../../../../../../../../../../wet/wet/op/de/registeraccountants/BWBR0002374/README.md);

De Raad van State gehoord (advies van 1 april 1997, nr. W10.97.0122);

Gezien het nader rapport van Onze voornoemde Minister van 17 april 1997, nr. 97021421 WJA/W;
Hebben goedgevonden en verstaan:    

### Artikel  1  

De openbaarmaking, bedoeld in [artikel 23, eerste lid, van de Wet op de Registeraccountants](../../../../../../../../../../../../../../wet/wet/op/de/registeraccountants/BWBR0002374/README.md), geschiedt door plaatsing in de *Staatscourant*.  

### Artikel  2  

De bekendmakingen, bedoeld in de [artikelen 23](../../../../../../../../../../../../../../wet/wet/op/de/registeraccountants/BWBR0002374/README.md), tweede lid, en [31, derde lid, van de Wet op de Registeraccountants](../../../../../../../../../../../../../../wet/wet/op/de/registeraccountants/BWBR0002374/README.md), geschieden door plaatsing in de *Staatscourant*.  

### Artikel  3  

De mededeling, bedoeld in [artikel 65 van de Wet op de Registeraccountants](../../../../../../../../../../../../../../wet/wet/op/de/registeraccountants/BWBR0002374/README.md), wordt geplaatst in de *Staatscourant*.  

### Artikel  4  

Het besluit van 1 juni 1967 tot uitvoering van de [artikelen 23](../../../../../../../../../../../../../../wet/wet/op/de/registeraccountants/BWBR0002374/README.md), eerste en tweede lid, [31](../../../../../../../../../../../../../../wet/wet/op/de/registeraccountants/BWBR0002374/README.md), vierde lid, [60](../../../../../../../../../../../../../../wet/wet/op/de/registeraccountants/BWBR0002374/README.md), vijfde lid, en [65 van de Wet op de Registeraccountants](../../../../../../../../../../../../../../wet/wet/op/de/registeraccountants/BWBR0002374/README.md) (*Stb.* 300) wordt ingetrokken.  

### Artikel  5  

Dit besluit treedt in werking op een bij koninklijk besluit te bepalen tijdstip.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
23 april 1997  
Beatrix  

De Minister van Economische Zaken, 
G. J. Wijers   

de derde juni 1997 

De Minister van Justitie, 
W. Sorgdrager    

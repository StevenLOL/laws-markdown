<meta http-equiv='Content-Type' content='text/html; charset=utf-8' />

##Besluit van 2 juni 1994, tot uitvoering van artikel 21 van de Bankwet 1948 in verband met het Besluit particuliere participatiemaatschappijen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën, Centrale Directie Wetgeving, Juridische en Bestuurlijke Zaken, van 25 mei 1994, nr. WJB 97/754;

Overwegende dat het wenselijk is dat De Nederlandsche Bank N.V., in het algemeen belang, de werkzaamheden verricht, welke voor haar als toezichthouder zijn verbonden aan het [Besluit particuliere participatiemaatschappijen](../../../../../../../../../AMvB/besluit/particuliere/participatiemaatschappijen/BWBR0006526/README.md);

Gelet op [artikel 9 van de Bankwet 1998](../../../../../../../../../wet/bankwet/1998/BWBR0009508/README.md);

Gezien het advies van de Bankraad;
Hebben goedgevonden en verstaan:    

### Artikel  1  

Wij verlenen Onze goedkeuring aan het verrichten door De Nederlandsche Bank N.V. van de werkzaamheden, welke voor haar als toezichthouder zijn verbonden aan de uitvoering van het [Besluit particuliere participatiemaatschappijen](../../../../../../../../../AMvB/besluit/particuliere/participatiemaatschappijen/BWBR0006526/README.md).  

### Artikel  2  

1.  Het koninklijk besluit van 29 juni 1981, *Stb.* 402, wordt ingetrokken.   
2.  De goedkeuring die bij het in het eerste lid genoemde besluit is verleend blijft gehandhaafd ten aanzien van de werkzaamheden die De Nederlandsche Bank N.V. verricht overeenkomstig de bepalingen van de Garantieregeling particuliere participatiemaatschappijen 1981 die van toepassing blijven ten aanzien van participaties die gemeld zijn vóór 1 april 1994.   

### Artikel  3  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst en werkt terug tot en met 1 april 1994. Onze Minister van Financiën is belast met de uitvoering van dit besluit, dat in het *Staatsblad* en in de *Staatscourant* zal worden geplaatst.  

’s-Gravenhage 
2 juni 1994  
Beatrix  

De Minister van Financiën, 
W. Kok   

de veertiende juni 1994 

De Minister van Justitie, 
A. Kosto    

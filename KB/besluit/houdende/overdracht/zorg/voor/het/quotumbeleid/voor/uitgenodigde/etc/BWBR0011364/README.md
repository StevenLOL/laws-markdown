<meta http-equiv='Content-Type' content='text/html; charset=utf-8' />

##Besluit van 19 mei 2000, houdende de overdracht van de zorg voor het quotumbeleid voor uitgenodigde vluchtelingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken d.d. 16 mei 2000, nr. 00M384913;

Gelet op [artikel 44, eerste lid, van de Grondwet](../../../../../../../../../../../../wet/grondwet/BWBR0001840/README.md);
Hebben goedgevonden en verstaan:    

### Enig artikel  

1.  Onze Minister van Justitie wordt belast met de behartiging van de aangelegenheden op het terrein van de eerste opvang van uitgenodigde vluchtelingen, voor zover deze zorg voor de inwerkingtreding van dit besluit was opgedragen aan Onze Minister van Volksgezondheid, Welzijn en Sport, met dien verstande dat de verantwoordelijkheid voor de in het kader van deze zorg tot die datum verstrekte subsidies blijft bij Onze Minister van Volksgezondheid, Welzijn en Sport.   
2.  De taak van beide ministeries wordt dienovereenkomstig gewijzigd.   
3.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt terug tot en met 1 maart 2000.   

Onze Minister-President, Minister van Algemene Zaken, en Onze Ministers van Justitie en van Volksgezondheid, Welzijn en Sport zijn belast met de uitvoering van dit besluit, dat met de daarbij behorende nota van toelichting in het Staatsblad zal worden geplaatst.   

's-Gravenhage 
19 mei 2000  
Beatrix  

De Minister-President, Minister van Algemene Zaken, 
W. Kok   

de *achtste* juni 2000 

De Minister van Justitie, 
A. H. Korthals    

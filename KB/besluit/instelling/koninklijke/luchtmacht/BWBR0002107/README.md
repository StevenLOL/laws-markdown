<meta http-equiv='Content-Type' content='text/html; charset=utf-8' />

##Besluit van 11 maart 1953, houdende de instelling Koninklijke Luchtmacht

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Op de voordracht van Onze Minister van Oorlog van 5 Maart 1953, DG La U 106;

Gelet op [artikel 61](../../../../../../wet/grondwet/BWBR0001840/README.md) en 188 van de Grondwet;

Overwegende dat bij de landmacht de luchtstrijdkrachten zich hebben ontwikkeld van het Wapen der militaire Luchtvaart tot een zelfstandig militair orgaan;

Overwegende voorts de uitnemende diensten door de luchtstrijdkrachten in tijden van oorlog en gevaar aan Ons en den lande bewezen;
Hebben goedgevonden en verstaan:    

### Enig artikel  

De luchtstrijdkrachten, behoudens die behorende tot de zeemacht, vormen Onze luchtmacht en zullen als zodanig genaamd zijn de Koninklijke Luchtmacht.  

Onze Minister van Oorlog is belast met de uitvoering van dit besluit, dat in het *Staatsblad* zal worden geplaatst.   

Soestdijk 
11 Maart 1953  
JULIANA.  

De Minister van Oorlog, 
C. STAF.   

de zeven en twintigste Maart 1953. 

De Minister van Justitie, 
L. A. DONKER.    

<meta http-equiv='Content-Type' content='text/html; charset=utf-8' />

##Besluit van 25 november 2013 tot aanwijzing van lokale spoorwegen

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 13 november 2013, nr. IenM/BSK-2013/251482, Hoofddirectie Bestuurlijke en Juridische Zaken;

Gelet op [artikel 2, eerste lid, van de Wet lokaal spoor](../../../../../../wet/wet/lokaal/spoor/BWBR0034363/README.md);
Hebben goedgevonden en verstaan:    

### Artikel  1  

Als lokale spoorweg, bedoeld in [artikel 3, eerste lid, van de Wet lokaal spoor](../../../../../../wet/wet/lokaal/spoor/BWBR0034363/README.md), worden aangewezen de spoorwegen, niet zijnde spoorwegen die uitsluitend in gebruik zijn ten behoeve van strikt historisch of toeristisch vervoer en niet zijnde spoorwegen in particulier eigendom die uitsluitend door de eigenaar voor diens goederenvervoer gebruikt worden, gelegen binnen de gemeenten Albrandswaard, Amstelveen, Amsterdam, Barendrecht, Capelle aan den IJssel, Delft, Den Haag, Diemen, Lansingerland, Leidschendam-Voorburg, Nieuwegein, Ouder-Amstel, Pijnacker-Nootdorp, Rotterdam, Rijswijk, Schiedam, Spijkenisse, Utrecht, Vlaardingen, Westland, IJsselstein en Zoetermeer, alsmede de daaraan verbonden spoorwegen naar de terreinen van werkplaatsen en remises. 

### Artikel  2  

Dit besluit treedt in werking op het tijdstip waarop [hoofdstuk 1 van de Wet lokaal spoor](../../../../../../wet/wet/lokaal/spoor/BWBR0034363/README.md) in werking treedt. 

Lasten en bevelen dat dit besluit met de daarbij behorende toelichting in het Staatsblad zal worden geplaatst.   

Wassenaar 
25 november 2013  
Willem-Alexander  

De Staatssecretaris van Infrastructuur en Milieu,  
W.J. Mansveld   

de *dertiende* december 2013 

De Minister van Veiligheid en Justitie,  
I.W. Opstelten    

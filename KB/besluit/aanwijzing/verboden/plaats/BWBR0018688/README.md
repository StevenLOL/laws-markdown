<meta http-equiv='Content-Type' content='text/html; charset=utf-8' />

##Besluit houdende aanwijzing verboden plaats

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordacht van Onze Minister van Justitie van 10 augustus 2005, nr. 5368816/05/NCTb;

Gelet op de [artikelen I](../../../../../../wet/wet/bescherming/staatsgeheimen/BWBR0002074/README.md) en [IV van de Wet bescherming staatsgeheimen](../../../../../../wet/wet/bescherming/staatsgeheimen/BWBR0002074/README.md);
Hebben goedgevonden en verstaan:    

### Artikel  1  

Als verboden plaats ingevolge [artikel I van de Wet bescherming staatsgeheimen](../../../../../../wet/wet/bescherming/staatsgeheimen/BWBR0002074/README.md) wordt aangewezen het bij de Nationaal Coördinator Terrorismebestrijding in gebruik zijnde gebouw de Hoftoren, 24e, 25e en 26e etage, gelegen in de gemeente Den Haag, Rijnstraat 50, 2515 XP, kadastraal bekend onder sectie R, nummer 13523.  

### Artikel  2  

De in artikel 1 aangewezen verboden plaats wordt als zodanig aangegeven door plaatsing van borden waarop staat dat de plaats is aangewezen als verboden plaats ingevolge de [Wet bescherming staatsgeheimen](../../../../../../wet/wet/bescherming/staatsgeheimen/BWBR0002074/README.md) en dat de toegang daartoe voor onbevoegden verboden is.  

### Artikel  3  

Ons [besluit van 16 juli 2005, no. 05.002578, tot aanwijzing als verboden plaats](../../../../../../KB/besluit/aanwijzing/verboden/plaats/BWBR0018602/README.md) van het door de Nationaal Coördinator Terrorismebestrijding in gebruik zijnde gebouw de Hoftoren, 24e en 25e etage, wordt ingetrokken.  

### Artikel  4  

Dit besluit treedt in werking met ingang van 1 september 2005.  
Onze Minister van Justitie is belast met de uitvoering van dit besluit, waarvan mededeling wordt gedaan in de Staatscourant.   

Den Haag 
22 augustus 2005  
Beatrix  

De 
Minister van Justitie, 
J.P.H.Donner   

<meta http-equiv='Content-Type' content='text/html; charset=utf-8' />

##Besluit van 23 december 1986, houdende herindeling van de ministeriële taak met betrekking tot particuliere residentiële jeugdhulpverlening

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op voordracht van Onze Minister-President, Minister van Algemene Zaken, d.d. 18 december 1986, nr. 373393;

Gelet op [artikel 44 van de Grondwet](../../../../../../../../../../wet/grondwet/BWBR0001840/README.md);
Hebben goedgevonden en verstaan:    

Enig artikel   

met ingang van 1 januari 1987 Onze Minister van Welzijn, Volksgezondheid en Cultuur te belasten met de zorg voor de particuliere inrichtingen op het terrein van de kinderbescherming, voor zover thans opgedragen aan Onze Minister van Justitie, met uitzondering van de inrichtingen opgenomen in de bijlage die bij dit besluit behoort, en de taak van beide ministeries dienovereenkomstig te wijzigen.  

Onze Minister-President, Minister van Algemene Zaken, en Onze Ministers van Justitie en van Welzijn, Volksgezondheid en Cultuur zijn belast met de uitvoering van dit besluit dat met de bijlage zal worden geplaatst in de *Nederlandse Staatscourant* en waarvan afschrift zal worden gezonden aan de in dit besluit genoemde, de Hoge Colleges van Staat, de Raad van Ministers, de Gevolmachtigde Ministers van de Nederlandse Antillen en Aruba en de ministeries.   

’s-Gravenhage 
23 december 1986  
Beatrix  

De Minister-President, Minister van Algemene Zaken, 
R. F. M. Lubbers   

de dertigste december 1986 

De Minister van Justitie, 
F. Korthals Altes    

### Bijlage  

####bij Koninklijk besluit d.d. 23 december 1986, Stb. 671, houdende herindeling van de Ministeriële taak met betrekking tot de particuliere residentiële jeugdhulpverlening.

| Rechtspersoon  | Inrichting  |
|:---|:---|
| Stichting 'De Goede Herder' te Lisse  | Orthopedagogisch Centrum 'Alexandra'  |
| --- | Vriezenveenseweg 170  |
| --- | 7600 GA Almelo  |
| --- | --- |
| Stichting Sociaal-agogisch Centrum 'Het Burgerweeshuis' te Amsterdam  | Jongeren Opvang Centrum (JOC)  |
| --- | Transformatorweg 6  |
| --- | 1014 AK Amsterdam  |
| --- | --- |
| Stichting Jeugdzorg 'St. Joseph' te Margraten-Cadier en Keer  | Opvangcentrum 'Het Keerpunt'  |
| --- | Pater Kustersweg 8  |
| --- | 6267 NL Cadier en Keer  |
| --- | --- |
| Stichting Opvangcentrum 'Het Poortje' te Groningen  | Opvangcentrum 'Het Poortje'  |
| --- | Rode Weeshuisstraat 11  |
| --- | 9712 ET Groningen  |
| --- | --- |
| Vereniging 'Nederlandsch Mettray' te Eefde  | 'Nederlandsch Mettray'  |
| --- | Mettrayweg 25  |
| --- | 7200 AB Zutphen  |
| --- | --- |
| 'De Van Ouwenaller Vereniging' te Rekken  | 'De Marke'  |
| --- | Fleerweg 2  |
| --- | 7157 AW Rekken  |
| --- | --- |
| 'Dr. W. L. Slot' Stichting te Wapenveld  | Orthopedagogisch behandelingstehuis 'De Dreef'  |
| --- | Groteweg 5  |
| --- | 8191 JS Wapenveld  |
| --- | --- |
| Vereniging 'De Heldringstichtingen' te Zetten  | Orthopedagogisch Centrum 'Ottho Gerard Heldring'  |
| --- | Wageningsestraat 72  |
| --- | 6671 DH Zetten  |


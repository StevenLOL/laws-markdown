<meta http-equiv='Content-Type' content='text/html; charset=utf-8' />

##Besluit van 6 juli 1999, houdende herindeling van de ministeriële taak met betrekking tot de Economische Controledienst

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, d.d. 30 juni 1999, nr. 99M005822, gedaan mede namens Onze Ministers van Economische Zaken en van Financiën;

Gelet op [artikel 44 van de Grondwet](../../../../../../../../../../wet/grondwet/BWBR0001840/README.md);
Hebben goedgevonden en verstaan:    

### Artikel  1  

1.  Onze Minister van Financiën wordt belast met de zorg voor de Economische Controledienst, voor zover deze zorg voor 1 september 1999 was opgedragen aan Onze Minister van Economische Zaken.   
2.  De taak van beide ministeries wordt dienovereenkomstig gewijzigd.   

### Artikel  2  

Dit besluit treedt in werking met ingang van 1 september 1999.  

Onze Minister-President, Minister van Algemene Zaken en Onze Ministers van Economische Zaken en van Financiën zijn belast met de uitvoering van dit besluit dat met de daarbij behorende nota van toelichting in het Staatsblad zal worden geplaatst, waarvan mededeling zal worden gedaan in de Staatscourant en waarvan afschrift zal worden gezonden aan de Hoge College van Staat, de ministerraad, de Gevolmachtigde Ministers van de Nederlandse Antillen en van Aruba en de ministeries.   

's-Gravenhage 
6 juli 1999  
Beatrix  

De Minister-President, Minister van Algemene Zaken, 
W. Kok   

De Minister van Economische Zaken, 
A. Jorritsma-Lebbink   

De Minister van Financiën, 
G. Zalm   

de *twaalfde* augustus 1999 

De Minister van Justitie, 
A. H. Korthals    

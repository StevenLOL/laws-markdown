<meta http-equiv='Content-Type' content='text/html; charset=utf-8' />

##Besluit van 18 maart 2010 betreffende de ontbinding van de Tweede Kamer der Staten-Generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken en van Onze Minister van Binnenlandse Zaken en Koninkrijksrelaties van 11 maart 2010, 2010-0000138229, Constitutionele Zaken en Wetgeving;

Gelet op de [artikelen 64](../../../../../../../../../wet/grondwet/BWBR0001840/README.md) en [137, derde lid, van de Grondwet](../../../../../../../../../wet/grondwet/BWBR0001840/README.md) en [artikel F 2 van de Kieswet](../../../../../../../../../wet/kieswet/BWBR0004627/README.md);
Hebben goedgevonden en verstaan:    

### Artikel  1  

De Tweede Kamer der Staten-Generaal wordt ontbonden op donderdag 17 juni 2010 op een door de Voorzitter van de Tweede Kamer te bepalen tijdstip. 

### Artikel  2  

De kandidaatstelling voor de verkiezing van de leden van de Tweede Kamer der Staten-Generaal vindt plaats op dinsdag 27 april 2010. 

### Artikel  3  

De eerste samenkomst van de nieuw gekozen Tweede Kamer vindt plaats op donderdag 17 juni 2010 op een door de Voorzitter van de Tweede Kamer te bepalen tijdstip. 

Onze Minister van Binnenlandse Zaken en Koninkrijksrelaties is belast met de uitvoering van dit besluit, dat met de nota van toelichting in het Staatsblad en in de Staatscourant zal worden geplaatst.   

’s-Gravenhage 
18 maart 2010  
Beatrix  

De Minister-President, Minister van Algemene Zaken,  
J. P. Balkenende   

De Minister van Binnenlandse Zaken en Koninkrijksrelaties,  
E. M. H. Hirsch Ballin   

de *vijfentwintigste* maart 2010 

De Minister van Justitie,  
E. M. H. Hirsch Ballin    

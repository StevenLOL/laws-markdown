<meta http-equiv='Content-Type' content='text/html; charset=utf-8' />

##Besluit van 22 juni 2012, houdende de ontbinding van de Tweede Kamer der Staten-Generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken en van Onze Minister van Binnenlandse Zaken en Koninkrijksrelaties van 18 juni 2012, 2012-0000332132, Constitutionele Zaken en Wetgeving;

Gelet op [artikel 64 van de Grondwet](../../../../../../../../../wet/grondwet/BWBR0001840/README.md) en [artikel F 2 van de Kieswet](../../../../../../../../../wet/kieswet/BWBR0004627/README.md);
Hebben goedgevonden en verstaan:    

### Artikel  1  

De Tweede Kamer der Staten-Generaal wordt ontbonden op donderdag 20 september 2012 op een door de Voorzitter van de Tweede Kamer te bepalen tijdstip. 

### Artikel  2  

De kandidaatstelling voor de verkiezing van de leden van de Tweede Kamer der Staten-Generaal vindt plaats op dinsdag 31 juli 2012. 

### Artikel  3  

De eerste samenkomst van de nieuw gekozen Tweede Kamer vindt plaats op donderdag 20 september 2012 op een door de Voorzitter van de Tweede Kamer te bepalen tijdstip. 

Onze Minister van Binnenlandse Zaken en Koninkrijksrelaties is belast met de uitvoering van dit besluit, dat met de nota van toelichting in het Staatsblad zal worden geplaatst.   

â€™s-Gravenhage 
22 juni 2012   
Beatrix  

De Minister-President, Minister van Algemene Zaken,  
M. Rutte   

De Minister van Binnenlandse Zaken en Koninkrijksrelaties,  
J. W. E. Spies   

de *achtentwintigste* juni 2012 

De Minister van Veiligheid en Justitie,  
I. W. Opstelten    

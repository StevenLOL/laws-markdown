<meta http-equiv='Content-Type' content='text/html; charset=utf-8' />

##Besluit van 29 december 1994, houdende de nadere uitwerking van de ministeriÃ«le taak met betrekking tot de overgang van Culturele Zaken

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken van 23 december 1994, nr. 94M008235, gedaan mede namens Onze Ministers van Onderwijs, Cultuur en Wetenschappen en van Volksgezondheid, Welzijn en Sport;

Gelet op het bepaalde in Ons Besluit van 22 augustus 1994;
Hebben goedgevonden en verstaan:    

### artikel  1  

Met ingang van 1 januari 1995 gaan over op het Ministerie van Onderwijs, Cultuur en Wetenschappen:  

1. de verplichtingen voor het Ministerie van Volksgezondheid, Welzijn en Sport voortvloeiend uit het dienstverband met het personeel van de centrale- en stafafdelingen van het voormalige Ministerie van Welzijn, Volksgezondheid en Cultuur voorzover behorende tot het Directoraat-Generaal voor Culturele Zaken;  

2. De verplichtingen voor het Ministerie van Volksgezondheid, Welzijn en Sport voortvloeiend uit het dienstverband met het personeel van de centrale- en stafafdelingen van het voormalige Ministerie van Welzijn, Volksgezondheid en Cultuur, voorzover dat personeel overeenkomstig de door de Minister van Volksgezondheid, Welzijn en Sport en de Minister van Onderwijs, Cultuur en Wetenschappen vastgestelde plaatsingsprocedure wordt geplaatst.   

Onze Ministers van Volksgezondheid, Welzijn en Sport en van Onderwijs, Cultuur en Wetenschappen zijn belast met de uitvoering van dit besluit, dat in het *Staatsblad* zal worden geplaatst en waarvan afschrift zal worden gezonden aan de Hoge Colleges van Staat, de ministerraad, de Gevolmachtigde Ministers van de Nederlandse Antillen en van Aruba en de ministeries.   

's-Gravenhage 
29 december 1994  
Beatrix  

De Minister-President, Minister van Algemene Zaken, 
W. Kok   

De Minister van Volksgezondheid, Welzijn en Sport, 
E. Borst-Eilers   

De Minister van Onderwijs, Cultuur en Wetenschappen, 
J. M. M. Ritzen   

de vierentwintigste januari 1995 

De Minister van Justitie, 
W. Sorgdrager    

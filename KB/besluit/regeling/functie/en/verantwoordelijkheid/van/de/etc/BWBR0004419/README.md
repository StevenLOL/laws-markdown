<meta http-equiv='Content-Type' content='text/html; charset=utf-8' />

##Besluit van 18 oktober 1988, houdende regeling van de functie en verantwoordelijkheid van de secretaris-generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken van 13 oktober 1988, nr. CW88/198/U1, Stafafdeling Constitutionele Zaken en Wetgeving, gedaan in overeenstemming met het gevoelen van de Ministerraad;
Hebben goedgevonden en verstaan:    

### Artikel  1  

Bij elk ministerie is een secretaris-generaal die, met inachtneming van de aanwijzingen van Onze Minister, belast met de leiding van het ministerie, belast is met de ambtelijke leiding van al hetgeen het ministerie betreft. 

### Artikel  2  

Het koninklijk besluit van 14 december 1966, nr. 5 (*Stcrt.* 252) wordt ingetrokken. 

Onze ministers zijn, ieder voor zoveel hem betreft, belast met de uitvoering van dit besluit dat zal worden geplaatst in het *Staatsblad* en waarvan mededeling zal worden gedaan in de *Nederlandse Staatscourant* en waarvan afschrift zal worden gezonden aan de in dit besluit genoemden, de Hoge Colleges van Staat, de Ministerraad, de Gevolmachtigde Ministers van de Nederlandse Antillen en Aruba en de ministeries.   

's-Gravenhage 
18 oktober 1988  
Beatrix  

De Minister van Binnenlandse Zaken, 
C. P. van Dijk   

de tiende november 1988 

De Minister van Justitie, 
F. Korthals Altes    

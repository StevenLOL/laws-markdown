<meta http-equiv='Content-Type' content='text/html; charset=utf-8' />

##Besluit aanduiding van de dertigste april als Koninginnedag

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.  
Op de voordracht van Onze Vice-Minister-President, Minister van Algemene Zaken a.i., dd. 23 april 1980, nr. 296229;

Overwegende dat het wenselijk is met het oog op de toepassing van wettelijke voorschriften ter zake een dag aan te wijzen, waarop de verjaardag der Koningin wordt gevierd;
Hebben goedgevonden en verstaan:    

### Enig  artikel  

Behoudens uitzonderingen in verband met zondagen, de dertigste april in den vervolge aan te duiden als Koninginnedag.  
Onze Minister-President, Minister van Algemene Zaken, is belast met de uitvoering van dit besluit, dat met de daarbij behorende nota van toelichting in de Nederlandse Staatscourant en in het Publicatieblad van de Nederlandse Antillen zal worden geplaatst.   

Soestdijk 
24 april 1980.  
JULIANA  

De 
Vice-Minister-President, 

Minister van Algemene Zaken a.i.,
H.Wiegel   

<meta http-equiv='Content-Type' content='text/html; charset=utf-8' />

##Besluit van 11 maart 1982, houdende aanvulling van opschriften op het vaandel van het Regiment infanterie Oranje-Gelderland voor krijgsverrichtingen in het voormalige Nederlands Nieuw-Guinea in het jaar 1962

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Defensie, van 3 maart 1982, nr. D/82/290/2423;
Hebben goedgevonden en verstaan:    

### Enig artikel  

Het vaandel van het Regiment infanterie Oranje-Gelderland wordt aangevuld met het opschrift: NIEUW-GUINEA 1962 wegens: het deelnemen van zes compagnieën van het 6e Infanterie Bataljon, waarvan het Regiment infanterie Oranje-Gelderland de voortzetting is, aan krijgsverrichtingen in het voormalige Nederlands Nieuw-Guinea. Hierbij hebben deze compagnieën zich in 1962 onder buitengewoon moeilijke omstandigheden bijzonder onderscheiden.  

Onze Minister van Defensie is belast met de uitvoering van dit besluit, dat in het *Staatsblad* zal worden geplaatst en waarvan afschrift zal worden gezonden aan de Algemene Rekenkamer.   

's-Gravenhage 
11 maart 1982  
Beatrix  

De Minister van Defensie, 
H. van Mierlo   

de vijftiende april 1982 

De Minister van Justitie, 
J. de Ruiter    

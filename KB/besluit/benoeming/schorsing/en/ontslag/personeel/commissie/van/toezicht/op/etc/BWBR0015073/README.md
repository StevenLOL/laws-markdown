<meta http-equiv='Content-Type' content='text/html; charset=utf-8' />

##Besluit van 14 mei 2003, houdende regels met betrekking tot benoeming, schorsing en ontslag van tot het secretariaat van de commissie van toezicht op de inlichtingen- en veiligheidsdiensten behorende personen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, Onze Minister van Binnenlandse Zaken en Koninkrijksrelaties en Onze Minister van Defensie d.d. 9 mei 2003, nr 03M453118;

Gelet op [artikel 69, derde lid, van de Wet op de inlichtingen- en veiligheidsdiensten 2002](../../../../../../../../../../../../../wet/wet/op/de/inlichtingen-/en/veiligheidsdiensten/2002/BWBR0013409/README.md);
Hebben goedgevonden en verstaan:    

### Artikel  1  

De benoeming, schorsing en het ontslag van tot het secretariaat van de commissie van toezicht op de inlichtingen- en veiligheidsdiensten horende ambtenaren geschiedt door de voorzitter van de commissie, voor zover het aan de functie verbonden salaris niet hoger is dan het maximumsalaris van schaal 14 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). 

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Onze Minister-President, Minister van Algemene Zaken is belast met de uitvoering van dit besluit dat in het Staatsblad zal worden geplaatst.   

's-Gravenhage 
14 mei 2003  
Beatrix  

De Minister-President, Minister van Algemene Zaken, 
J. P. Balkenende   

De Minister van Binnenlandse Zaken en Koninkrijksrelaties, 
J. W. Remkes   

De Minister van Defensie, 
H. G. J. Kamp   

de zesentwintigste juni 2003 

De Minister van Justitie, 
J. P. H. Donner     

<meta http-equiv='Content-Type' content='text/html; charset=utf-8' />

##Besluit Vergoedingen Erkenningscommissie Gedragsinterventies Justitie

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Minister van Justitie, van 12 oktober 2005, nr. 5368281/05/DJJ;

Gelet op [artikel 3 van het Vacatiegeldenbesluit 1988](../../../../../../../AMvB/vacatiegeldenbesluit/1988/BWBR0004317/README.md) (Stb. 1988, 205);
Hebben goedgevonden en verstaan:    

### Artikel  1  

In dit besluit wordt verstaan onder de Commissie: de Erkenningscommissie Gedragsinterventies Justitie.  

### Artikel  2  

De voorzitter en de leden van de Commissie ontvangen een vaste vergoeding per dag.  

### Artikel  3  

De voorzitter ontvangt een vergoeding van € 1000,– per dag, tot een maximum van twaalf dagen per jaar.  

### Artikel  4  

De leden ontvangen een vergoeding van € 900,– per dag, tot een maximum van vier dagen per jaar.  

### Artikel  5  

Indien de voorzitter of een lid van de Commissie niet gedurende het hele jaar de functie van voorzitter of lid bekleedt, wordt de vergoeding, genoemd in de artikelen 3 en 4, naar evenredigheid vastgesteld.  

### Artikel  6  

De voorzitter en de leden hebben overeenkomstig het [Reisbesluit binnenland](../../../../../../../AMvB/reisbesluit/binnenland/BWBR0005889/README.md) en het [Reisbesluit buitenland](../../../../../../../AMvB/reisbesluit/buitenland/BWBR0006842/README.md) recht op vergoeding wegens reis- en verblijfkosten.  

### Artikel  7  

De in dit besluit genoemde bedragen kunnen worden gewijzigd bij ministeriële regeling.  

### Artikel  8  

Dit besluit treedt in werking twee dagen na plaatsing in de Staatscourant en werkt terug tot 1 september 2005.  

### Artikel  9  

Dit besluit wordt aangehaald als: Besluit Vergoedingen Erkenningscommissie Gedragsinterventies Justitie.  
Onze Minister van Justitie is belast met de uitvoering van dit besluit dat in de Staatscourant zal worden geplaatst.   

Den Haag 
2 november 2005  
Beatrix  

De 
Minister van Justitie, 
J.P.H.Donner   

<meta http-equiv='Content-Type' content='text/html; charset=utf-8' />

##Besluit van 23 februari 2013, no. 13.000336 houdende departementale herindeling met betrekking tot publiekrechtelijke bedrijfsorganisatie

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, d.d. 15 februari 2013, kenmerk3120867;

Gelet op [artikel 44 van de Grondwet](../../../../../../../wet/grondwet/BWBR0001840/README.md);
Hebben goedgevonden en verstaan:    

### Artikel  1  

Onze Minister van Economische Zaken wordt belast met de behartiging van de aangelegenheden op het terrein van de publiekrechtelijke bedrijfsorganisatie zoals deze voortvloeien uit de [Wet op de bedrijfsorganisatie, Tweede hoofdstuk](../../../../../../../wet/wet/op/de/bedrijfsorganisatie/BWBR0002058/README.md) (Van de bedrijfslichamen). 

### Artikel  2  

De taken van het ministerie van Sociale Zaken en Werkgelegenheid en van het ministerie van Economische Zaken worden dienovereenkomstig gewijzigd. 

### Artikel  3  

De organisatorische, personele en rechtspositionele aspecten van de in de artikelen 1 en 2 bedoelde herindeling van departementale taken worden uitgewerkt in overleg tussen Onze Minister van Sociale Zaken en Werkgelegenheid, Onze Minister van Economische Zaken en Onze Minister voor Wonen en Rijksdienst. 

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 
Onze Minister-President, Minister van Algemene Zaken, en Onze Minister van Sociale Zaken en Werkgelegenheid, Onze Minister van Economische Zaken en Onze Minister voor Wonen en Rijksdienst zijn belast met de uitvoering van dit besluit, dat met de daarbij behorende nota van toelichting in de Staatscourant zal worden geplaatst en waarvan afschrift zal worden gezonden aan de Hoge Colleges van Staat, de Raad van Ministers, de Gevolmachtigd Ministers van Aruba, van Curaçao en van Sint Maarten en de ministeries.   

’s-Gravenhage 
23 februari 2013  
Beatrix  

De 
Minister-President, Minister van Algemene Zaken, 
M. Rutte     

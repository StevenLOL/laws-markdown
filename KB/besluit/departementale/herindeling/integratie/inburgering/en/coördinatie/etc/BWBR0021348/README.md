<meta http-equiv='Content-Type' content='text/html; charset=utf-8' />

##Besluit van 22 februari 2007, nr. 07.000673, houdende departementale herindeling met betrekking tot integratie, inburgering en coördinatie integratie minderheden

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken d.d. 22 februari 2007, nr. 3031110;

Gelet op [artikel 44 van de Grondwet](../../../../../../../../../../wet/grondwet/BWBR0001840/README.md);
Hebben goedgevonden en verstaan:    

### Artikel  1  

Onze Minister van Volkshuisvesting, Ruimtelijke Ordening en Milieubeheer wordt belast met de behartiging van de aangelegenheden op de terreinen van integratie, inburgering en coördinatie integratie minderheden voor zover deze tot 22 februari 2007 was opgedragen aan Onze Minister van Justitie, met dien verstande dat de aangelegenheden met betrekking tot de [Rijkswet op het Nederlanderschap](../../../../../../../../../../rijkswet/rijkswet/op/het/nederlanderschap/BWBR0003738/README.md) blijven opgedragen aan Onze Minister van Justitie.  

### Artikel  2  

De taken van het ministerie van Volkshuisvesting, Ruimtelijke Ordening en Milieubeheer en het ministerie van Justitie worden dienovereenkomstig gewijzigd.  

### Artikel  3  

Dit besluit treedt in werking met ingang van 22 februari 2007.  
Onze Minister-President, Minister van Algemene Zaken en Onze Ministers van Volkshuisvesting, Ruimtelijke Ordening en Milieubeheer en van Justitie zijn belast met de uitvoering van dit besluit dat met de daarbij behorende nota van toelichting in de Staatscourant zal worden geplaatst en waarvan afschrift zal worden gezonden aan de Hoge Colleges van Staat, de ministerraad, de Gevolmachtigde Ministers van de Nederlandse Antillen en van Aruba en de ministeries.   

Den Haag 
22 februari 2007  
Beatrix  

De 
Minister-President,
Minister van Algemene Zaken, 
J.P.Balkenende   

<meta http-equiv='Content-Type' content='text/html; charset=utf-8' />

##Besluit van 10 april 2015 nr. 2015000645, houdende departementale herindeling met betrekking tot Nucleaire veiligheid en stralingsbescherming

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, d.d. 10 april 2015, kenmerk 3142717;

Gelet op artikel 44 van de Grondwet;
Hebben goedgevonden en verstaan:    

### Artikel  1  
Treedt in werking per 01-05-2015 

Onze Minister van Infrastructuur en Milieu wordt belast met de behartiging van de aangelegenheden op het terrein van nucleaire veiligheid en stralingsbescherming en de daarmee samenhangende crisisvoorbereiding, de daarmee samenhangende beveiliging en waarborgen en de verantwoordelijkheid voor de Kernenergiewet, voor zover deze voor 1 mei 2015 waren opgedragen aan Onze Minister van Economische Zaken. 

### Artikel  2  
Treedt in werking per 01-05-2015 

De taken van het ministerie van Infrastructuur en Milieu en het ministerie van Economische Zaken worden dienovereenkomstig gewijzigd. 

### Artikel  3  
Treedt in werking per 01-05-2015 

De organisatorische, personele en rechtspositionele aspecten van de in artikelen 1 en 2 bedoelde herindeling van departementale taken worden uitgewerkt in overleg tussen Onze Minister van Economische Zaken, Onze Minister van Infrastructuur en Milieu en Onze Minister voor Wonen en Rijksdienst. 

### Artikel  4  
Treedt in werking per 01-05-2015 

Dit besluit treedt in werking met ingang van 1 mei 2015. 
Onze Minister-President, Minister van Algemene Zaken, Onze Minister van Economische Zaken, Onze Minister van Infrastructuur en Milieu en Onze Minister voor Wonen en Rijksdienst zijn belast met de uitvoering van dit besluit dat met de daarbij behorende nota van toelichting in de Staatscourant zal worden geplaatst en waarvan afschrift zal worden gezonden aan de in dit besluit genoemden, de Hoge Colleges van Staat, de Raad van Ministers, de Gevolmachtigde Ministers van Aruba, van Curaçao en van Sint Maarten en de ministeries.   

Wassenaar 
10 april 2015  
Willem Alexander  

De Minister-President, Minister van Algemene Zaken, 
M. Rutte     

<meta http-equiv='Content-Type' content='text/html; charset=utf-8' />

##Besluit van 30 januari 2013, nr. 13.000173, houdende vaststelling en aanduiding van de zevenentwintigste april als Koningsdag

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken d.d. 28 januari 2013, nr. 3120351;

Overwegende dat het wenselijk is met het oog op de toepassing van wettelijke voorschriften ter zake een dag aan te wijzen, waarop de verjaardag van de Koning wordt gevierd en deze dag van een aanduiding te voorzien;
Hebben goedgevonden en verstaan:    

### Artikel  1  

Met ingang van 1 januari 2014 wordt de zevenentwintigste april in het vervolg aangeduid als Koningsdag, behoudens uitzonderingen in verband met zondagen.  

### Artikel  2  

Het [koninklijk besluit van 24 april 1980](../../../../../../../../../../KB/besluit/aanduiding/van/de/dertigste/april/als/koninginnedag/BWBR0031338/README.md), nr. 11, wordt ingetrokken.  

### Artikel  3  

Dit besluit treedt in werking met ingang van 1 januari 2014.  
Onze Minister-President, Minister van Algemene Zaken is belast met de uitvoering van dit besluit dat in de Staatscourant zal worden geplaatst en waarvan afschrift zal worden gezonden aan de Hoge Colleges van Staat, de ministerraad, de Gevolmachtigde Ministers van Aruba, Curaçao en Sint Maarten en de ministeries.   

’s-Gravenhage 
30 januari 2013  
Beatrix  

De 
Minister-President, Minister van Algemene Zaken,
M.Rutte   

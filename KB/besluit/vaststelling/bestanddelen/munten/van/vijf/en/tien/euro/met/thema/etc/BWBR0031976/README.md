<meta http-equiv='Content-Type' content='text/html; charset=utf-8' />

##Besluit van 3 september 2012 houdende vaststelling van de bestanddelen van de munten van vijf en de tien euro die in 2012 worden uitgegeven met het thema «Nederland en beeldhouwkunst»

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën van 28 augustus 2012, FM/2012/1184 M, directie Financiële Markten;

Gelet op [artikel 4, tweede lid, van de Muntwet 2002](../../../../../../../../../../../../../../wet/muntwet/2002/BWBR0013064/README.md);
Hebben goedgevonden en verstaan:   

### Artikel  1  

1.  De beeldenaar van de munten van vijf en tien euro die in 2012 worden uitgegeven met het thema «Nederland en beeldhouwkunst» is: 

a. op de voorzijde, overeenkomstig onderstaande afbeelding: Onze beeltenis met daarboven in een vlak de tekst «BEATRIX KONINGIN DER NEDERLANDEN»;  ![250826](http://wetten.overheid.nl/Illustration/250826)

b. op de keerzijde, overeenkomstig onderstaande afbeeldingen: in het midden in gebeeldhouwde letters de waardeaanduiding «VIJF» respectievelijk «TIEN», boven de «F» respectievelijk de «N», euro, daaronder het teken van de Munt   ![250828](http://wetten.overheid.nl/Illustration/250828)
, het teken van de Muntmeester   ![250829](http://wetten.overheid.nl/Illustration/250829)
, het Europees muntteken   ![250830](http://wetten.overheid.nl/Illustration/250830)
en de letter «M», zijnde het initiaal van de ontwerpster Mirjam Mieras, en daaronder het jaartal 2012;  ![250827](http://wetten.overheid.nl/Illustration/250827)

2.  De vijf-euromunt heeft een gladde rand en draagt het randschrift «GOD * ZIJ * MET * ONS *».   
3.  De tien-euromunt heeft een fijngeribbelde rand.  

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst. 

Onze Minister van Financiën is belast met de uitvoering van dit besluit, dat in het Staatsblad en de Staatscourant zal worden geplaatst.   

’s-Gravenhage 
3 september 2012  
Beatrix  

De Minister van Financiën,  
J. C. de Jager   

de *dertiende* september 2012 

De Minister van Veiligheid en Justitie,  
I. W. Opstelten    

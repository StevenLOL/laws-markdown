<meta http-equiv='Content-Type' content='text/html; charset=utf-8' />

##Besluit van 19 juni 2013, houdende vaststelling van de bestanddelen van de beeldenaar van de munten van vijf en tien euro «Rietveld Schröderhuis» die in 2013 worden uitgegeven in de thematische serie Nederlands Werelderfgoed

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Financiën van 13 juni 2013, FM/2013/1110 M, directie Financiële Markten;

Gelet op [artikel 4, tweede lid, van de Muntwet 2002](../../../../../../../../../../../../wet/muntwet/2002/BWBR0013064/README.md);
Hebben goedgevonden en verstaan:    

### Artikel  1  

1.  De bestanddelen van de beeldenaar van de munten van vijf en tien euro «Rietveld Schröderhuis» die in 2013 worden uitgegeven in de thematische serie Nederlands Werelderfgoed, zijn: 

a. op de voorzijde, overeenkomstig onderstaande afbeelding: onderaan in het midden Onze beeltenis, rondom het omschrift «WILLEM-ALEXANDER KONING DER NEDERLANDEN», geheel zichtbaar de continenten Zuid-Amerika en Afrika en deels zichtbaar de continenten Noord-Amerika en Europa, voorts bovenaan in het midden de letters « *tm* », zijnde de initialen van de ontwerpster Tine Melzer:   ![252145](http://wetten.overheid.nl/Illustration/252145)
;  

b. op de keerzijde, overeenkomstig onderstaande afbeeldingen: in het midden een handgetekende afbeelding van het Rietveld Schröderhuis met daaronder de tekst « *Rietveld Schröderhuis* » en het jaartal «2013», daarboven de waardeaanduiding « *vijf euro* » respectievelijk « *tien euro* », met links van de waardeaanduiding het teken van de Munt   ![252147](http://wetten.overheid.nl/Illustration/252147)
en rechts het teken van de Muntmeester   ![252154](http://wetten.overheid.nl/Illustration/252154)
, rondom het omschrift «NEDERLANDS WERELDERFGOED» en het continent Australië en deels de continenten Azië, Noord- en Zuid-Amerika, met rechts van Azië het logo van de UNESCO   ![252153](http://wetten.overheid.nl/Illustration/252153)
met daaronder het Europees muntteken   ![252150](http://wetten.overheid.nl/Illustration/252150)
:   ![252152](http://wetten.overheid.nl/Illustration/252152)
.     
2.  De vijf-euromunt heeft een gladde rand en draagt het randschrift «GOD * ZIJ * MET * ONS *».   
3.  De tien-euromunt heeft een fijngeribbelde rand.   

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt terug tot en met 17 juni 2013.  

Onze Minister van Financiën is belast met de uitvoering van dit besluit, dat in het Staatsblad en de Staatscourant zal worden geplaatst.   

Wassenaar 
19 juni 2013  
Willem-Alexander  

De 
Staatssecretaris van Financiën, 
F.H.H.Weekers 

de *derde* juli 2013 

De 
Minister van Veiligheid en Justitie, 
I.W.Opstelten  

<meta http-equiv='Content-Type' content='text/html; charset=utf-8' />

##Besluit van 12 februari 2013, houdende vaststelling van de beeldenaar van de Nederlandse nationale zijde van de munt van twee euro die in 2013 wordt uitgegeven ter gelegenheid van de aankondiging van de afstand van de troon door Koningin Beatrix

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Financiën van 8 februari 2013, FM/2013/242 M, directie Financiële Markten;

Gelet op [artikel 3, eerst lid, van de Muntwet 2002](../../../../../../../../../../wet/muntwet/2002/BWBR0013064/README.md);
Hebben goedgevonden en verstaan:    

### Artikel  1  

1.  De beeldenaar van de Nederlandse nationale zijde van de munt van twee euro die in 2013 wordt uitgegeven ter gelegenheid van de aankondiging van de afstand van de troon door Koningin Beatrix is, overeenkomstig onderstaande afbeelding, in de kern binnen de ring met twaalf sterren: Onze beeltenis met op de achtergrond gedeeltelijk zichtbaar de beeltenis van de Prins van Oranje met omgeven door een parelrand het omschrift «WILLEM-ALEXANDER PRINS VAN ORANJE   ![251649](http://wetten.overheid.nl/Illustration/251649)
BEATRIX KONINGIN DER NEDERLANDEN, het teken van de Munt   ![251650](http://wetten.overheid.nl/Illustration/251650)
, het jaartal 2013 en het teken van de Muntmeester   ![251651](http://wetten.overheid.nl/Illustration/251651)
»; boven het jaartal staat de datum 28 januari:   ![251652](http://wetten.overheid.nl/Illustration/251652)

2.  Het randschrift van de twee-euromunt is «GOD * ZIJ * MET * ONS *».   

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Onze Minister van Financiën is belast met de uitvoering van dit besluit, dat in het Staatsblad en de Staatscourant zal worden geplaatst.   

’s-Gravenhage 
12 februari 2013  
Beatrix  

De Staatssecretaris van Financiën, 
F.H.H. Weekers   

de *tweeëntwintigste* februari 2013 

De Minister van Veiligheid en Justitie, 
I.W. Opstelten    

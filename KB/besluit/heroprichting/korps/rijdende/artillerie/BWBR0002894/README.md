<meta http-equiv='Content-Type' content='text/html; charset=utf-8' />

##Besluit van 3 september 1973, houdende heroprichting van het Korps rijdende artillerie

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Op de voordracht van Onze Minister van defensie van 24 augustus 1973, Generale Staf, Afdeling Personeel, nr. 276.766/D;

Gelet op [artikel 68, eerste lid, van de Grondwet](../../../../../../../wet/grondwet/BWBR0001840/README.md);
Hebben goedgevonden en verstaan:    

### Artikel  1  

Er is een Korps rijdende artillerie. 

### Artikel  2  

Het Korps rijdende artillerie bestaat uit een of meer afdelingen veldartillerie die als afdelingen rijdende artillerie tot dit korps behoren. 

### Artikel  3  

Aanwijzing van de in artikel 2 genoemde afdelingen geschiedt door Onze Minister van Defensie of door een door hem aan te wijzen functionaris. 

### Artikel  4  

Het Korps rijdende artillerie zet de traditie voort van het per 15 april 1946 opgeheven Korps rijdende artillerie en herdenkt als oprichtingsdatum 21 februari 1793. 

### Artikel  5  

Onze besluiten van 14 augustus 1962 (*Stb.* 373 en 374) worden ingetrokken. 

### Artikel  6  

Dit besluit treedt in werking op 1 oktober 1973. 

Onze Minister van defensie is belast met de uitvoering van dit besluit dat in het *Staatsblad* zal worden geplaatst en waarvan afschrift zal worden gezonden aan Onze Adjudant-Generaal, tevens Chef van Ons Militaire Huis.   

Soestdijk 
3 september 1973  
JULIANA.  

De Minister van Defensie, 
VREDELING.   

de vierde oktober 1973. 

De Minister van Justitie, 
VAN AGT.    

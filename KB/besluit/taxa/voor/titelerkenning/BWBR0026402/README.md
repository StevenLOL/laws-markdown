<meta http-equiv='Content-Type' content='text/html; charset=utf-8' />

##Koninklijk besluit van 24 september 1822, no. 22, betreffende taxa voor titelerkenning

Wij Willem, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz.

Gezien de voordragten van den Hoogen raad van Adel van den 23 juli ll, en van den 18 dezer N<sup>o</sup> 1145/381 en 1771;

Gelet op Ons besluit van den 22 Februarij 1821 N<sup>o</sup> 69;
Hebben goedgevonden en verstaan, bij ampliatie van het daarbij bepaalde vast te stellen,     dat aan personen zijnde van een geslacht, hetwelk voorheen in de ridderschap van eenige Provincie des Rijks is geadmitteerd geweest in den titel van Baron in de Maatschappij voerde, van nu voortaan wegens de erkenning van dien titel een Diploma zal worden uitgereikt, en dat van zoodanig Diploma voor Taxa *Honderd Guldens* ƒ 100 en voor Leges *vijftig guldens* ƒ 50 zal worden betaald.   
Afschrift dezes zal worden gezonden aan den Hoogen Raad van Adel, ten fine van executie en aan de administratie der algemeene leges kas, alsmede aan Onzen Minister van Financien tot informatie  

's Gravenhage  
den 24 September 1822  
geteekend Willem  

van wege den Koning geteekend, 
J.G. de Mey v. Streefkerk   

Accordeert met deszelfs Origineel

De Griffier ter Staats Secretarie

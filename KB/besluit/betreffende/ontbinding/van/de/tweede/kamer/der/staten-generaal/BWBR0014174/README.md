<meta http-equiv='Content-Type' content='text/html; charset=utf-8' />

##Besluit van 1 november 2002 betreffende de ontbinding van de Tweede Kamer der Staten-Generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, en van Onze Minister van Binnenlandse Zaken en Koninkrijksrelaties van 1 november 2002, CW02/U92850;

Gelet op [artikel 64 van de Grondwet](../../../../../../../../../../../wet/grondwet/BWBR0001840/README.md) en [artikel F 2 van de Kieswet](../../../../../../../../../../../wet/kieswet/BWBR0004627/README.md);
Hebben goedgevonden en verstaan:    

### Artikel  1  

De Tweede Kamer der Staten-Generaal wordt ontbonden op donderdag 30 januari 2003 op een door de Voorzitter van de Tweede Kamer te bepalen tijdstip. 

### Artikel  2  

De kandidaatstelling voor de verkiezing van de leden van de Tweede Kamer der Staten-Generaal vindt plaats op dinsdag 10 december 2002. 

### Artikel  3  

De eerste samenkomst van de nieuw gekozen Tweede Kamer vindt plaats op donderdag 30 januari 2003 op een door de Voorzitter van de Tweede Kamer te bepalen tijdstip.  

Onze Minister van Binnenlandse Zaken en Koninkrijksrelaties is belast met de uitvoering van dit besluit, dat met de nota van toelichting in het Staatsblad en in de Staatscourant zal worden geplaatst.   

's-Gravenhage 
1 november 2002  
Beatrix  

De Minister-President, Minister van Algemene Zaken, 
J. P. Balkenende   

De Minister van Binnenlandse Zaken en Koninkrijksrelaties, 
J. W. Remkes   

de *zevende* november 2002 

De 
Minister van Justitie, 
J. P. H.Donner  

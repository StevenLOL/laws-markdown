<meta http-equiv='Content-Type' content='text/html; charset=utf-8' />

##Besluit van 14 maart 1994, betreffende ontbinding van de Tweede Kamer der Staten-Generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken, daartoe gemachtigd door de Raad van Ministers, van 10 maart 1994, Stafafdeling Constitutionele Zaken en Wetgeving:

Gelet op de [artikelen 64](../../../../../../../../../../../wet/grondwet/BWBR0001840/README.md) en [137, derde lid, van de Grondwet](../../../../../../../../../../../wet/grondwet/BWBR0001840/README.md) en [artikel F 2 van de Kieswet](../../../../../../../../../../../wet/kieswet/BWBR0004627/README.md);
Hebben goedgevonden en verstaan:    

### Artikel  1  

De Tweede Kamer der Staten-Generaal wordt ontbonden met ingang van 17 mei 1994.  

### Artikel  2  

De kandidaatstelling voor de verkiezing van de leden van de Tweede Kamer zal plaatshebben op dinsdag 22 maart 1994.  

### Artikel  3  

De eerste samenkomst van de nieuw gekozen Tweede Kamer zal plaatshebben op dinsdag 17 mei 1994.  

Onze Minister van Binnenlandse Zaken is belast met de uitvoering van dit besluit, waarvan afschrift zal worden gezonden aan de beide kamers der Staten-Generaal, aan de Raad van State, aan de ministeries, aan de Kiesraad en aan de Algemene Rekenkamer, en dat met de nota van toelichting in het *Staatsblad* en in de *Staatscourant* zal worden geplaatst.   

's-Gravenhage 
14 maart 1994  
Beatrix  

De Minister van Binnenlandse Zaken, 
E. van Thijn   

de zeventiende maart 1994 

De Minister van Justitie, 
E. M. H. Hirsch Ballin    

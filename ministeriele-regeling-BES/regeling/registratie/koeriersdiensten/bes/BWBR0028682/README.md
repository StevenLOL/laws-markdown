<meta http-equiv='Content-Type' content='text/html; charset=utf-8' />

##Regeling registratie koeriersdiensten BES

### Artikel  1  

In deze regeling wordt verstaan onder: 

a.  *minister:* Minister van Economische Zaken;  

b.  *vervoerder:* de vervoerder, bedoeld in artikel 12, tweede lid, onder a, 2°, van de Wet post BES;  

c.  *registratie:* registratie als bedoeld in artikel 12, tweede lid, onder a, 2°, van de Wet post BES.   

### Artikel  2  

Registratie geschiedt door de minister. 

### Artikel  3  

1.  Een verzoek tot registratie wordt schriftelijk ingediend bij de minister met gebruikmaking van het formulier overeenkomstig het model opgenomen in bijlage 1 behorende bij deze regeling.   
2.  Een verzoek om registratie waarbij geen gebruik gemaakt is van het in het eerste lid bedoelde formulier wordt niet in behandeling genomen.   
3.  Van de registratie wordt een verklaring afgegeven overeenkomstig het model opgenomen in bijlage 2 behorende bij deze regeling.  

### Artikel  4  

Jaarlijks vóór 1 maart verschaft de geregistreerde vervoerder een overzicht van de tarieven alsmede de wijzigingen in de verstrekte gegevens aan de minister. 

### Artikel  5  

De registratie van een vervoerder kan worden beëindigd indien: 

a. de vervoerder niet voldoet aan artikel 12, tweede lid, onder a, 1° en 2°, van de Wet post BES;  

b. de vervoerder handelt in strijd met de gegevens die hij op het formulier heeft opgegeven;  

c. de vervoerder niet voldoet aan het vereiste, bedoeld in artikel 4.   

### Artikel  6  

De vergoeding, bedoeld in artikel 12, vierde lid, onder b, van de Wet post BES bedraagt NAF. 2.500,– per jaar. 

### Artikel  7  

Vervallen. 

### Artikel  8  

Deze regeling berust op artikel 12 van de Wet post BES. 

### Artikel  9  

Deze regeling wordt aangehaald als: Regeling registratie koeriersdiensten BES. 

### Bijlage 1a 

####behorende bij de regeling registratie koeriersdiensten bes

Aanvraag voor registratie vervoerders ten behoeve van het vervoer van brieven tot en met 2000 gram Gegevens van de aanvrager 

a. Moet de verklaring van registratie op uw eigen naam of op naam van een rechtspersoon worden gesteld?  eigen naam; ga verder naar c. rechtspersoon; ga verder naar b.  

b. Wat is de rechtsvorm van de onderneming? <sup>1Aankruisen hetgeen van toepassing is.</sup>  naamloze vennootschap besloten vennootschap coöperatieve vereniging stichting vereniging met volledige rechtsbevoegdheid of andere nl.:  

c. Als de machtiging op eigen naam komt te staan, treedt u dan op voor een:  vennootschap onder firma (VOF) commanditaire vennootschap (CV) maatschap eenmanszaak  

d. De verklaring van registratie dient op naam te worden gesteld van: Naam ...... Adres...... Woonplaats...... Postbusnummer......  

e. Indien de aanvrager een natuurlijk persoon is, wat is dan de: geboortedatum......geboorteplaats......  

f. Bij welke Kamer van Koophandel en Nijverheid staat de aanvrager ingeschreven en wat is het inschrijfnummer?  

g. Contactpersoon van de aanvrager Naam...... Telefoon...... Functie......   

### Bijlage 1b 

####behorende bij de Regeling registratie koeriersdiensten BES

Bij de aanvraag dient u de volgende stukken te voegen: een uittreksel uit het register van de Kamer van Koophandel en Nijverheid; een gedetailleerde opgave van de toe te passen tarieven; indien gedeponeerd een schrift van de algemene leveringsvoorwaarden. Ondergetekende, verklaart dat bovenstaande gegevens naar waarheid zijn ingevuld en verzoekt om registratie als vervoerder ten behoeve van het vervoer van brieven tot en met 2000 gram. Plaats......bedrijfsstempel Datum...... Naam...... Functie...... Handtekening...... (niet door de aanvrager in te vullen) Registratienummer...... 

### Bijlage 2 

####behorende bij de Regeling registratie koeriersdiensten BES

Registratienummer De Minister van Economische Zaken verklaart dat (naam van de aanvrager) geboren op (geboortedatum en geboorteplaats) ingeschreven bij de Kamer van Koophandel en Nijverheid te (plaats en nummer) is geregistreerd als vervoerder als bedoeld in artikel 12, tweede lid, onder a, 2°, van de Wet post BES onder nummer (registratienummer). Het verdient aanbeveling het registratienummer op alle zakelijke correspondentie, nota’s en in de handelsreclame te vermelden. 

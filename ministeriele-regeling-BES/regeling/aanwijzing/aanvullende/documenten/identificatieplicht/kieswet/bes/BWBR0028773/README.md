<meta http-equiv='Content-Type' content='text/html; charset=utf-8' />

##Regeling van de Minister van Justitie van 22 september 2010, nr. 5669406/10/6, tot aanwijzing van aanvullende documenten waarmee ten behoeve van de uitoefening van het kiesrecht in Bonaire, Sint Eustatius en Saba kan worden voldaan aan de identificatieplicht bedoeld in de Kieswet (Regeling aanwijzing aanvullende documenten identificatieplicht Kieswet BES)

### Artikel  1  

Voor het uitoefenen van het kiesrecht kan tevens aan de identificatieplicht op grond van [artikel J 24, eerste lid, aanhef en onder a](../../../../../../../../../wet/kieswet/BWBR0004627/README.md), in samenhang met [artikel Ya 3a van de Kieswet](../../../../../../../../../wet/kieswet/BWBR0004627/README.md) worden voldaan met behulp van de in [artikel 2, eerste lid, van de Wet Identificatieplicht BES](../../../../../../../../../wet-BES/wet/identificatieplicht/bes/BWBR0028575/README.md) genoemde documenten, voor zover deze op de dag van de stemming, bedoeld in artikel  [J 1 van de Kieswet](../../../../../../../../../wet/kieswet/BWBR0004627/README.md), maximaal vijf jaren hun geldigheid hebben verloren.  

### Artikel  2  

Deze regeling wordt aangehaald als: Regeling aanwijzing aanvullende documenten identificatieplicht Kieswet BES.  

### Artikel  3  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en vervalt met ingang van 1 januari 2014.  
Deze regeling zal met de toelichting in de Staatscourant worden geplaatst.  

De 
Minister van Justitie,
E.M.H.Hirsch Ballin 

De 
Staatssecretaris van Binnenlandse Zaken en Koninkrijksrelaties
A.Th.B.Bijleveld-Schouten   

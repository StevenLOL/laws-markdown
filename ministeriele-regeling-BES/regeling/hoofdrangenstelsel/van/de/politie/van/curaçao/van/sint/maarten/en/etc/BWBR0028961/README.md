<meta http-equiv='Content-Type' content='text/html; charset=utf-8' />

##Onderlinge regeling houdende het hoofdrangenstelsel van de politie van Curaçao, van Sint Maarten en van Bonaire, Sint Eustatius en Saba (regeling hoofdrangenstelsel van de politie van Curaçao, van Sint Maarten en van Bonaire, Sint Eustatius en Saba)

Nederland, Curaçao, Sint Maarten  
Overwegende:

– dat op grond van [artikel 46, eerste lid, van de Rijkswet politie van Curaçao, van Sint Maarten en van Bonaire, Sint Eustatius en Saba](../../../../../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md) de landen onderling een regeling treffen houdende een limitatieve opsomming van de hoofdrangen van de politie;  

– dat elk van de landen hetgeen in deze regeling is overeengekomen vaststellen bij landsbesluit, houdende algemene maatregelen, of algemene maatregel van bestuur,   
Gelet op [artikel 38, eerste lid, van het Statuut](../../../../../../../../../../../../../../rijkswet/statuut/voor/het/koninkrijk/der/nederlanden/BWBR0002154/README.md) en [artikel 46, eerste lid van de Rijkswet politie van Curaçao, van Sint Maarten en van Bonaire, Sint Eustatius en Saba](../../../../../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md),
Komen het volgende overeen:    

### Artikel  1  

1.  Voor de ambtenaar aangesteld voor de uitvoering van de politietaak en de ambtenaar in tijdelijke dienst voor de duur van de basisopleiding gelden de volgende hoofdrangen: 

a. hoofdcommissaris;  

b. commissaris;  

c. hoofdinspecteur;  

d. inspecteur;  

e. hoofdagent;  

f. brigadier;  

g. agent;  

h. aspirant;     
2.  Een in het eerste lid eerder genoemde rang is hoger dan een later genoemde rang.  

### Artikel  2  

De regeling wordt aangehaald als: Regeling hoofdrangenstelsel van de politie van Curaçao, van Sint Maarten en van Bonaire, Sint Eustatius en Saba. 
Deze regeling wordt binnen 30 dagen na ondertekening geplaatst in de Staatscourant en de Curaçaosche Courant.   

Willemstad 
1 juli 2010   

De 
Staatssecretaris van Binnenlandse Zaken en Koninkrijksrelaties, 
A.Th.B. Bijleveld-Schouten   

De 
gedeputeerde van Constitutionele Zaken van Curaçao, 
Z.A.M. Jesus-Leito   

De 
gedeputeerde van Constitutionele Zaken van Sint Maarten, 
W. Marlin     

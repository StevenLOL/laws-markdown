<meta http-equiv='Content-Type' content='text/html; charset=utf-8' />

##Ministeriële regeling van de 29ste december 1998 ter uitvoering van artikel 24, eerste lid, van de Wet voortgezet onderwijs BES

### Artikel  1  

Het schooljaar vangt aan op 1 augustus en eindigt op 31 juli van het daaropvolgende jaar.  

### Artikel  2  

1.  Het totaal aantal vakantiedagen bedraagt, met inbegrip van de feestdagen, genoemd in het tweede lid, 61 schooldagen per jaar.   
2.  Geen school wordt gehouden op: 

* de nieuwjaarsdag;  

* de datum vallende na de in ieder eilandgebied afzonderlijk gehouden Carnavalsoptocht;  

* de Goede Vrijdag;  

* de christelijke tweede Paasdag;  

* de Hemelvaartsdag;  

* de dag waarop de verjaardag van de Koningin officieel wordt gevierd;  

* de dag waarop de dag van de Arbeid officieel wordt gevierd;  

* de datum 15 december (‘Koninkrijksdag, dan wel Dia di Reino, dan wel Kingdom Day’);  

* de eerste en tweede Kerstdag;  

* de datum 6 september voor wat betreft het eilandgebied Bonaire;  

* de datum 2 juli voor wat betreft het eilandgebied Curaçao;  

* de datum 11 november voor wat betreft het eilandgebied Sint Maarten;  

* de datum 16 november voor wat betreft het eilandgebied Sint Eustatius;  

* de eerste vrijdag in de maand december voor wat betreft het eilandgebied Saba.     

### Artikel  3  

Deze regeling wordt aangehaald als: Regeling vakantiedagen voortgezet onderwijs BES.  

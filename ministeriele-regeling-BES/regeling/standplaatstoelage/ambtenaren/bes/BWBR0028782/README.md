<meta http-equiv='Content-Type' content='text/html; charset=utf-8' />

##Regeling standplaatstoelage ambtenaren BES

### Artikel  1  

1.  Aan de ambtenaar in dienst van de staat, werkzaam op Sint Eustatius of Saba en wonende op Sint Eustatius of Saba of in Sint Maarten wordt een toelage van zestien en drietiende procent van zijn bezoldiging, eventueel vermeerderd met de persoonlijke toelage en of bonus krachtens de voor hem geldende bezoldigingsregeling, naar boven afgerond tot het naaste bedrag in US dollars, dat een veelvoud is van twaalf, toegekend. Deze toelage wordt aan de ambtenaar uitbetaald tegelijk met zijn bezoldiging. De ambtenaar die wegens een dienstreis of detachering tijdelijk in het openbaar lichaam Sint Eustatius of Saba verblijft, geniet de in de eerste volzin bedoelde toelage niet.   
2.  Het in het eerste lid bepaalde vindt overeenkomstige toepassing op arbeidscontractanten, die een loon genieten, dat is afgestemd op de voor de ambtenaren geldende bezoldigingsschalen.   
3.  Het eerste lid is van overeenkomstige toepassing op de gezaghebbers en eilandgedeputeerden van Sint Eustatius en Saba.   

### Artikel  2  

Deze regeling berust op de [artikelen 28](../../../../../../AMvB-BES/rechtspositiebesluit/ambtenaren/bes/BWBR0028693/README.md) en [29, onder a, van het Rechtspositiebesluit ambtenaren BES](../../../../../../AMvB-BES/rechtspositiebesluit/ambtenaren/bes/BWBR0028693/README.md).  

### Artikel  3  

Deze regeling wordt aangehaald als: Regeling standplaatstoelage ambtenaren BES.  

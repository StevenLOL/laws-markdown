<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 1 december 2010, nr. 5677198/10/6, houdende vaststelling van het model van het legitimatiebewijs van de ambtenaar Douane- en Accijnswet BES (Regeling model legitimatiebewijs ambtenaar Douane- en Accijnswet BES)

De Minister van Veiligheid en Justitie,  
Gelet op [artikel 2.50, tweede lid, tweede volzin, van de Douane- en Accijnswet BES](../../../../../../../../../../wet-BES/douane-/en/accijnswet/bes/BWBR0029236/README.md);
Besluit:    

### Artikel  1  

Het legitimatiebewijs van de ambtenaar, bedoeld in [artikel 2.50, eerste lid, van de Douane- en Accijnswet BES](../../../../../../../../../../wet-BES/douane-/en/accijnswet/bes/BWBR0029236/README.md) bevat: 

a. de naam, hoedanigheid en handtekening van de ambtenaar;  

b. een foto van de ambtenaar;  

c. de naam, het correspondentieadres en het telefoonnummer van de organisatie of het onderdeel daarvan, waarvoor de ambtenaar werkzaam is; d. de naam, hoedanigheid en handtekening van degene, die het bewijs namens de organisatie heeft afgegeven;  

e. een omschrijving van de wettelijke voorschriften, met de ter zake doende taken waarmee de ambtenaar is belast;  

f. de datum en plaats van afgifte van het legitimatiebewijs, en  

g. de geldigheidsduur van het legitimatiebewijs.   

### Artikel  2  

Het legitimatiebewijs bevat het logo of beeldmerk van de organisatie of het onderdeel daarvan, waarvoor de ambtenaar werkzaam is. 

### Artikel  3  

Op het legitimatiebewijs worden vermeld: legitimatiebewijs afgegeven op grond van [artikel 2.50, eerste lid, van de Douane- en Accijnswet BES](../../../../../../../../../../wet-BES/douane-/en/accijnswet/bes/BWBR0029236/README.md). 

### Artikel  4  

De foto op het legitimatiebewijs is een pasfoto, die een duidelijk en goed gelijkend beeld van de ambtenaar toont. 

### Artikel  5  

Deze regeling wordt aangehaald als: Regeling model legitimatiebewijs ambtenaar Douane- en Accijnswet BES. 

### Artikel  6  

Deze regeling treedt in werking met ingang van het tijdstip waarop de [Douane- en Accijnswet BES](../../../../../../../../../../wet-BES/douane-/en/accijnswet/bes/BWBR0029236/README.md) in werking treedt. 
Deze regeling zal met de toelichting in de Staatscourant worden geplaatst.   

’s-Gravenhage 
1 december 2010   

De 
Minister van Veiligheid en Justitie, 
I.W. Opstelten     

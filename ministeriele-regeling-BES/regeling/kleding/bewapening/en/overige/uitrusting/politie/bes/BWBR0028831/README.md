<meta http-equiv='Content-Type' content='text/html; charset=utf-8' />

##Regeling kleding, bewapening en overige uitrusting politie BES

### Hoofdstuk  1  

####: Begripsbepalingen

### Artikel  1  

In deze regeling wordt verstaan onder: 

a.  *ambtenaar van politie:* de ambtenaar van politie, bedoeld in [artikel 1, onder c, van het Besluit rechtspositie korps politie BES](../../../../../../../../../../AMvB-BES/besluit/rechtspositie/korps/politie/bes/BWBR0028767/README.md);  

b.  *beheerder:* de functionaris, bedoeld in artikel 4, eerste lid;  

c.  *uniform:* het samenstel van kledingstukken en overige uitrustingsstukken zoals genoemd in hoofdstuk 3 van deze regeling;  

d.  *kleding:* tot een der tenues behorende kledingstukken, waaronder begrepen: pet, das, dasklem, handschoenen, koppelriem, broekriem, rangonderscheidingstekens, politiedistinctief, schoeisel, knopen, armkoorden, en de onderdelen van deze kledingstukken.  

e.  *dienstkleding:* de door de beheerder aan de ambtenaar van politie, bedoeld in [artikel 3, onder b, van de Rijkswet](../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md), verstrekte kleding;  

f.  *hoofdrang:* de rang, genoemd in [artikel 3, eerste lid, van het Besluit rechtspositie korps politie BES](../../../../../../../../../../AMvB-BES/besluit/rechtspositie/korps/politie/bes/BWBR0028767/README.md);  

g.  *werkgebied:* het openbaar lichaam Bonaire, Sint Eustatius of Saba;  

h.  *Onze Minister:* Onze Minister van Binnenlandse Zaken en Koninkrijksrelaties;  

i.  *Rijkswet:* [Rijkswet politie van Curaçao, van Sint Maarten en van Bonaire, Sint Eustatius en Saba](../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md).   

### Hoofdstuk  2  

####: Algemene bepalingen

### §  1  

####: De vervaardiging van kleding en overige uitrustingsstukken

### Artikel  2  

De in deze regeling omschreven kleding en overige uitrustingsstukken worden vervaardigd of zijn uitgevoerd overeenkomstig de door Onze Minister, naar de voorschriften van deze regeling vastgestelde modellen met de daarbij vast te stellen afmetingen en, waar nodig, met aanduiding van de kleuren. 

### §  2  

####: Inkoop en distributie van het uniform en wapens

### Artikel  3  

[vervallen] 

### §  3  

####: Beheer kleding- en wapendepot

### Artikel  4  

1.  De door de korpsbeheerder politie aangewezen ambtenaar van politie is belast met het beheer over het kleding- en wapendepot.   
2.  De beheerder draagt zorg voor de inkoop en distributie van kleding, wapens en overige uitrustingsstukken aan de daarvoor in aanmerking komende ambtenaar van politie.   
3.  De beheerder draagt er tevens zorg voor dat het uniform overeenkomt met de in deze beschikking aangegeven modellen.  

### §  4  

####: Het dragen van het uniform

### Artikel  5  

1.  De in deze regeling voorgeschreven uniform en overige van dienstwege verstrekte uitrustingsstukken worden uitsluitend gedragen binnen het werkgebied alwaar de ambtenaar van politie te werk is gesteld, voor zover zulks verband houdt met de dienstuitvoering of zulks uit representatieve overwegingen verlangd wordt.   
2.  Van deze beperking kan door de korpsbeheerder politie worden afgeweken.  

### Artikel  6  

[vervallen] 

### §  5  

####: Het stellen van regels en voorschriften

### Artikel  7  

Door de korpsbeheerder politie regels gegeven met betrekking tot het aantal uniformen dat aan de desbetreffende ambtenaar van politie bij de indiensttreding en vervolgens per kalenderjaar wordt verstrekt. 

### Artikel  8  

Door Onze Minister kunnen regels en technische voorschriften worden vastgesteld met betrekking tot de aanschaf, de modellen en het dragen van dienstkleding ten behoeve van de ambtenaar van politie, bedoeld in [artikel 3, onder b, van de Rijkswet](../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md). 

### Artikel  9  

De korpsbeheerder politie kan aan de door hem aangewezen ambtenaar van politie toestemming verlenen om andere dan in deze regeling genoemde uniformen al dan niet tijdelijk te dragen. 

### Artikel  10  

[vervallen] 

### §  6  

####: Verantwoordelijkheid voor uniform en wapens en kledingsinspectie

### Artikel  11  

1.  Het uniform en de wapens zijn eigendom van de staat.   
2.  De ambtenaar van politie is verantwoordelijk voor de aan hem verstrekte uniformen en wapens.   
3.  De korpschef draagt er voor zorg dat de aan de ambtenaar van politie verstrekte uniformen, wapens en overige uitrustingstukken minstens eenmaal per kalenderjaar aan een grondige inspectie worden onderworpen.  

### Artikel  12  

1.  De beheerder draagt er voor zorg dat de onder zijn beheer staande kleding, wapens en uitrustingsstukken niet in handen komen van onbevoegden.   
2.  Gelijke verplichting berust bij de ambtenaar van politie ten aanzien van de hem van dienstwege verstrekte uniformen, wapens en uitrustingsstukken.   
3.  Verkoop of schenking van de van dienstwege verstrekte kleding, wapens en andere uitrustingsstukken is niet toegestaan.  

### §  7  

####: Inlevering van uniformen en uitrustingsstukken

### Artikel  13  

De aan de ambtenaar van politie verstrekte uniformen, wapens en overige uitrustingsstukken worden door de ambtenaar van politie ingeleverd of door of namens de beheerder ingenomen, bij: 

1. vervanging van een of meerdere kledingstukken, wapens of uitrustingstukken;  

2. het overlijden van de ambtenaar van politie;  

3. ontslag van de ambtenaar van politie.   

### Hoofdstuk  3  

####: Kleding en overige uitrustingsstukken

### §  1  

####Het tenue van de ambtenaar van politie

### Artikel  14  

Voor de ambtenaar van politie gelden, en voor wat betreft de ambtenaar van politie, bedoeld in [artikel 3, onder a, van de Rijskwet](../../../../../../../../../../rijkswet/rijkswet/politie/van/curaçao/van/sint/maarten/en/van/bonaire/sint/etc/BWBR0028079/README.md) met inachtneming van de in [artikel 28 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md) genoemde onderscheidingstekens van de hoofdrangen, de volgende tenues: 

1. het dagelijkse tenue;  

2. het ‘ceremonieel tenue’;  

3. het sporttenue.   

### §  1.1  

####Het dagelijkse tenue

### Artikel  15  

1.  Het dagelijkse tenue wordt door alle ambtenaren van politie gedragen bij de normale dienstuitvoering, uitgezonderd wanneer en voor zolang zij worden opgedragen diensten in burgerkleding te verrichten.   
2.  Het dagelijks tenue bestaat uit een combinatie van een hemd met lange mouwen met das of een hemd met korte mouwen zonder das.  

### §  1.1.1  

####De Pet

### Artikel  16  

1.  De platte pet heeft een opstaande rand.   
2.  De kap van de pet is van donkerblauwe gabardinestof (style 521, kleur 610), samengesteld uit 50% dacronpolyester en 45% wol en heeft een ronde bol, waarin een verende ring van roestvrij materiaal is aangebracht.   
3.  Aan de voorzijde van de pet is een rondgebogen naar beneden hellende klep van leer of kunststof aangebracht, terwijl de rand omboord is met zwart verlakt leer of plastic.   
4.  De bovenzijde van de petklep is voor de ambtenaar van politie in de hoofdrang van hoofdagent en lager zwart verlakt.   
5.  Voor de ambtenaar van politie in de hoofdrang van inspecteur en hoger bekleed is bovenzijde van de petklep bekleed met zwarte stof, waarop, langs de linker- en de rechterzijde van het omboordsel, een goudkleurig borduursel uitbeeldende een tak van eikenbladeren en eikels is aangebracht.   
6.  Voor de inspecteurs is de bovenzijde van de klep voorzien van een 10 mm brede goudkleurige gallon.   
7.  Voor de hoofdinspecteurs is de klep voorzien van een enkele goudkleurige geborduurde smalle tak van eikenbladeren.   
8.  Voor de commissarissen is de klep voorzien van een enkele goudkleurige geborduurde brede tak van eikenbladeren.   
9.  Voor de hoofdcommissaris is de klep voorzien van een dubbele goudkleurige geborduurde tak van eikenbladeren.   
10.  Voor de hoofdcommissaris is de bovenzijde van de petklep bovendien voorzien van een tweede borduursel uitbeeldende een tak van eikenbladeren en eikels aan weerszijden van de voet van de opstaande rand van de pet.   
11.  De pet is voorzien van een goudkleurige gegalonneerde stormband met schuifpassanten, welke is bevestigd aan weerszijden van de pet met twee kleine goudkleurige embleemknopen.   
12.  De stormband kan voorzien zijn van een verzilverde of wit metalen gesp.   
13.  Voor de ambtenaar van politie in de hoofdrang van inspecteur en hoger is deze stormband goudkleurig gegalonneerd en aan weerszijden van de opstaande rand met twee kleine goudkleurige embleemknopen bevestigd.   
14.  Voor de ambtenaar van politie in de hoofdrang van hoofdagent en lager is deze stormband zilverkleurig gegalonneerd.   
15.  Om de boven- en onderzijde van de opstaande rand van de petbeen is er een 4 mm brede, blauw-gegalonneerde bies aangebracht.   
16.  Voor de ambtenaar van politie in de rangen van hoofdcommissaris en commissaris zijn deze biezen goudkleurig gegalonneerd.   
17.  Aan de voorzijde van de pet, onmiddellijk boven de stormband, is een embleem bevestigd, bestaande uit een wit metalen achtpuntige ster met stralen, staande op een van haar punten, waarop in verguld metaal het wapen van de Nederlandse Antillen is aangebracht.   
18.  De petten zijn uitgevoerd met een verstelbare binnenrand en in de volgende maten beschikbaar: 

a. small: 61/2; 6 5/8; 6 3/4; 6 7/8;  

b. medium: 7; 7 1/8; 7 ¼;  

c. large: 7 3/8; 7 1/2; 7 5/8;  

d. extra large: 7 3/4; 7 7/8; 8.     
19.  Onze Minister kan voor de ambtenaar van politie van het vrouwelijke geslacht, bij beschikking, een damespet voorschrijven, onder vermelding van het model, de kleur en de stof waarvan de pet moet worden vervaardigd.  

### §  1.1.2  

####: Het overhemd

### Artikel  17  

1.  Het overhemd is vervaardigd van effen blauw/witte niet doorzichtige stof (broadcloth style C 7190 kleur 001) samengesteld uit 65% polyester en 35% katoen, voorzien van: 

a. een stijve of halfstijve boord met niet afgeronde benedenwaarts gerichte punten;  

b. twee borstzakken met stolpplooi en driepuntige klep, gesloten met een kleine goudkleurige embleemknoop;  

c. enkele aan de schoudernaden bevestigde en met knopen gesloten schouderpassanten, met knopen van wit of blauw materiaal;  

d. korte mouwen met doorlopende platliggende open kraag of lange mouwen met enkele manchetten en knoopsluiting, alsmede een gesloten, verstevigde boord met niet afgeronde benedenwaarts gerichte punten;     
2.  Boven de linker borstzak van het hemd bevindt zich het korpsembleem, zoals weergegeven in bijlage A.   
3.  Op de linkermouw van het hemd met korte en lange mouwen is er een geborduurd mouwembleem aangebracht.  

### §  1.1.3  

####: Het onderhemd

### Artikel  18  

Het onderhemd is voor de ambtenaar van politie vervaardigd van effen wit stof. 

### §  1.1.4  

####: De broek

### Artikel  19  

1.  De lange broek is vervaardigd van donkerblauwe stof (style 538 kleur 1845), samengesteld uit 55% dacronpolyester en 45% wol met rond gesneden pijpen zonder omslag en voorzien van een brede halfstijve boord met zeven vaste passanten voor doorlating van een broekriem van 1,75 inch breedte en met op de buitennaad een platte 25 mm brede blauw/zwarte bies, twee ingenaaide zijzakken en twee ingenaaide achterzakken zonder klep waarvan een met knoopsluiting.   
2.  Aan de voorzijde is de broek voorzien van twee plooien links en rechts.   
3.  [vervallen]  

### §  1.1.5  

####: De rok

### Artikel  20  

1.  De rok van ambtenaar van politie van het vrouwelijke geslacht is vervaardigd van dezelfde donkerblauwe stof als de broeken met eveneens een opgestikte band en voorzien van passanten.   
2.  Langs de zijnaad is de rok voorzien van een platte 25 mm brede blauw/zwarte bies.   
3.  De voorzijde is voorzien van twee schuin ingezette zakken en aan de achterzijde in het midden bevindt zich aan de bovenzijde een 18 cm lange, afgeschermde ritssluiting.   
4.  Ter hoogte hiervan bevindt zich in de band van de rok een opening die gesloten wordt met twee in elkaars verlengde staande knopen elk bevestigd aan een van de elkaar overlappende uitlopers van de band, waarvan slechts een knoop, van een passende kleur uiterlijk zichtbaar is.   
5.  In het midden van de achterzijde is vanaf de achterzijde van de rok een 24 cm lange verticale stolpplooi waarvan slechts de bovenzijde is afgedicht.  

### §  1.1.6  

####: Das en dasklem

### Artikel  21  

1.  Voor de ambtenaar van politie van het mannelijke geslacht is de das een lange effen blauwzwarte das van het clip- of zelfbindermodel.   
2.  Voor de ambtenaar van politie van het vrouwelijke geslacht, een korte effen blauwzwarte das van het clipmodel.   
3.  De dasklem is smal en vervaardigd van goudkleurig metaal en in het midden voorzien van een miniatuur korpsembleem, waarvan de grootste middellijn 21 mm bedraagt, vervaardigd van verguld metaal.  

### §  1.1.7  

####: Schoeisels

### Artikel  22  

1.  De schoenen bestaan uit hoge of lage zwarte rijgschoenen zonder versierselen te dragen in combinatie met effen zwarte sokken.   
2.  De vrouwen hebben de mogelijkheid onder de rok zwarte stewardessschoenen te dragen.  

### §  1.1.8  

####: Handschoenen

### Artikel  23  

De handschoenen voor de ambtenaar van politie zijn vervaardigd van wit katoen. 

### §  1.1.3  

####: Koppelriem en broekriem

### Artikel  24  

De koppelriem en de broekriem zijn van zwart nylon en voorzien van een zwarte gesp. De koppel heeft het merk en type, zoals genoemd in bijlage B. 

### §  1.1.9  

####: De korte jas

### Artikel  25  

1.  Door de korpsbeheerder politie kan voor bepaalde politietaken of ambtenaren van politie worden vastgelegd, dat in de door hem aan te wijzen bijzondere gevallen, de korte jas zal of mag worden gedragen.   
2.  De korte jas reikt tot aan de heup en is vervaardigd van blauwe stof, van dezelfde samenstelling en kleur als die van de broek, uitgevoerd met: 

a. liggende kraag en revers;  

b. sluiting met vijf grote knopen;  

c. twee opgezette borstzakken met stolpplooi en een driepuntige klep, gesloten met een kleine knoop;  

d. aan de schoudernaad bevestigde schouderpassanten van hetzelfde materiaal als van de korte jas;  

e. lange mouwen, met aan de onderzijde daarvan twee kleine knopen.     
3.  Op de korte jas worden de rangonderscheidingstekens aangebracht als voorgeschreven in [artikel 28 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md).   
4.  De korte jas kan ook worden gedragen door de ambtenaar van politie die lid is van de politieharmonie of -drumband.  

### §  1.1.10  

####: [vervallen]

### §  1.1.11  

####: [vervallen]

### §  1.1.12  

####: [vervallen]

### §  1.1.13  

####: Naamplaat

### Artikel  29  

1.  De naamplaat is goudkleurig en vervaardigd van hard metaal.   
2.  De naamplaat is ongeveer 15 centimetermeter breed en ongeveer 4 centimeter hoog.   
3.  Aan de voorzijde van de naamplaat zijn – in zwarte letters – de voorletters en de achternaam van de ambtenaar van politie aangebracht.  

### §  1.1.14  

####: [vervallen]

### §  1.1.15  

####: Het tenue van aanhoudings- en ondersteuningsambtenaren

### Artikel  31  

Het tenue van de ambtenaren als bedoeld in [artikel 6, eerste lid, van het Besluit beheer politiekorps BES](../../../../../../../../../../AMvB-BES/besluit/beheer/politiekorps/bes/BWBR0028780/README.md) waarover het politiekorps beschikt, dan wel kan beschikken, bestaat uit: 

a. een donker blauwe (riotmodel) basisbroek;  

b. donkerblauwe poloshirt, met of zonder AT embleem;  

c. donkerblauwe jas met insigne “AT - Politie”;  

d. donkerblauw/groene overall pak;  

e. camouflage set, bestaande uit een broek, een jas en een t-shirt;  

f. kaki broek;  

g. zwarte kousen;  

h. zwarte hoge schoenen.   

### §  1.2  

####Het ‘ceremonieel tenue’

### Artikel  32  

Het ‘ceremonieel tenue’ wordt gedragen in de door of namens de korpsbeheerder politie te bepalen of toe te laten gevallen. 

### Artikel  33  

Het ‘ceremonieel tenue’ is voor de ambtenaar van politie, belast met de uitvoering van de politietaak in de hoofdrang van hoofdagent en lager, gelijk aan het dagelijkse uniform met dien verstande dat in plaats van het hemd met korte mouwen, het hemd met lange mouwen wordt gedragen. 

### Artikel  34  

1.  Het ‘ceremonieel tenue’ is voor de ambtenaar van politie, belast met de uitvoering van de politietaak in de hoofdrang van inspecteur en hoger, gelijk aan het dagelijkse uniform met als extra de jas.   
2.  De jas is van het zogenoemde servicedressmodel, enigszins getailleerd en vervaardigd van donkerblauwe stof style 538, kleur 1845 samengesteld uit 55% dacronpolyester en 45% wol, en uitgevoerd met: 

a. liggende kraag en revers, waarop in de beide revershoeken is aangebracht een miniatuur korpsembleem, waarvan de grootste middellijn 27 mm bedraagt en welke uitgevoerd is in goudkleurig metaal en blauw en wit email;  

b. sluiting met vier grote knopen;  

c. twee opgezette borstzakken, met stolpplooi en driepuntige klep, gesloten met een kleine knoop;  

d. twee ingezette zijzakken met driepuntige klep, gesloten met een kleine knoop;  

e. twee zijplooien over de lengte van de zijkanten van de rug;  

f. een split van ongeveer 20 cm. in de linker- en rechteruiteinden van de zijrugnaden, respectievelijk naar links overslaand en rechtsoverslaand;  

g. lange mouwen met drie kleine goudkleurige knopen aan de onderzijde daarvan.     
3.  Ter hoogte van de rechterschouder wordt een goudkleurige gedeeltelijk gevlochten armkoord met aan de uiteinden twee goudkleurige metalen koordhouders.   
4.  De schouderbedekkingen zijn gelijk aan die omschreven in [artikel 28 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md).  

### §  1.3  

####: Het Sporttenue

### Artikel  35  

Het sporttenue wordt gedragen bij de van dienstwege voorgeschreven sportbeoefening of tijdens de door of namens het bevoegd gezag te bepalen gebeurtenissen. 

### Artikel  36  

Het sporttenue bestaat uit een sportbroek, T-shirt, trainingspak, judopak, zwembroek, sportsokken en sportschoenen voor binnen en buiten. 

### §  1.4  

####Regenkleding

### Artikel  37  

De regenkleding bestaat uit een plastic regenjas en een plastic petovertrek. 

### §  1.5  

####Het dragen van eretekenen

### Artikel  38  

Door de korpsbeheerder politie kunnen regels worden gesteld omtrent het dragen van de aan de ambtenaar van politie verleende onderscheidings- en eretekens. 

### Artikel  39  

Van het bepaalde in artikel 38 kan worden afgeweken in de gevallen waartoe door de korpsbeheerder politie vooraf toestemming is verleend. 

### §  1.6  

####Handboeien

### Artikel  39a  

De handboeien hebben het merk en type, zoals genoemd in bijlage B. 

### §  2  

####: [vervallen]

### Hoofdstuk  4  

####: Bewapening en munitie

### Artikel  51  

Onverminderd [artikel 12 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md) worden aan de desbetreffende ambtenaar van politie, bedoeld in [hoofdstuk 2 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md), een wapen, het daarbij behorende draagmiddel en munitie, zoals genoemd in bijlage B, verstrekt. 

### §  2  

####: [vervallen]

### §  3  

####: [vervallen]

### §  4  

####: [vervallen]

### §  5  

####: [vervallen]

### Hoofdstuk  5  

####: Aanvullende bepalingen

### §  1  

####Draagwijze kleding

### Artikel  58  

1.  De ambtenaar van politie is verplicht steeds kleding van zijn passende afmetingen te dragen;   
2.  Aan de oorspronkelijke structuur van de kleding worden zonder toestemming van Onze Minister geen wijzigingen aangebracht;   
3.  De tot een der tenues behorende kledingstukken dienen zich steeds in goede staat te bevinden;   
4.  Kledingstukken die hetzij afwijken van de bij de krachtens deze regeling vastgestelde omschrijvingen, hetzij naar het oordeel van de door de korpschef niet voldoen aan redelijk te stellen eisen, worden geacht zich niet in goede staat te bevinden.  

### Artikel  59  

Van het dagelijkse tenue wordt het overhemd met open kraag gedragen. 

### Artikel  60  

Het ‘ceremonieel tenue’ wordt in het openbaar of in gezelschap steeds geheel gesloten gedragen. 

### Artikel  61  

1.  De pet wordt recht op het hoofd gedragen, zodanig dat het embleem zich midden boven het voorhoofd bevindt.   
2.  De stormband wordt onder de ronding van de kin gedragen: 

a. indien bij buitendienst de wind dat noodzakelijk maakt;  

b. indien bevolen.    

### Artikel  62  

De das wordt met de knoop tegen de boordsluiting gedragen, de punt van het brede einde even boven de koppel- of broekriemsluiting, het smalle einde onzichtbaar, het geheel glad hangend en onmiddellijk boven de vierde knoop van boven met de dasklem aan het overhemd bevestigd. 

### Artikel  63  

1.  De broek met broekriem wordt zodanig gedragen, dat de bovenrand even boven de heupen glad om het lichaam sluit.   
2.  De koppelriem wordt over de broekriem gedragen zodanig dat de bovenrand van de koppelriem evenwijdig loopt met de bovenzijde van de boord van de broek.  

### Artikel  64  

1.  De ambtenaar van politie draagt, onder diensttijd, geen andere dan de bij of krachtens deze regeling genoemde kleding, wapens en uitrustingsstukken.   
2.  Het zichtbaar dragen van vorenbedoelde kleding tezamen met andere kleding is verboden.  

### Artikel  65  

Het dragen overdag van een zonnebril van onopvallend model en formaat, zonder versierselen, is toegestaan, evenzo het dragen van een overeenkomstige stofbril door berijders van motorrijwielen. 

### §  2  

####Verstrekking kleding

### Artikel  66  

[vervallen] 

### Artikel  67  

[vervallen] 

### Artikel  68  

Door de korpsbeheerder politie wordt vastgesteld aan welke ambtenaar van politie tot de diverse tenues behorende kleding wordt verstrekt. 

### §  3  

####Bezit Kleding

### Artikel  69  

1.  Van de kledingsstukken en overige uitrustingsstukken bedoeld in de artikelen 14 tot en met 35 moet de ambtenaar van politie, voor zover deze tot de voor hem voorgeschreven uniformen behoren, ten minste het voor hem door de korpsbeheerder politie, bij beschikking bepaalde aantal in zijn bezit hebben.   
2.  Ten aanzien van de ambtenaar van politie die niet voortdurend belast is met het verrichten van diensten in uniform, kan door de korpsbeheerder politie van het in het eerste lid bedoelde aantal worden afgeweken.   
3.  Het voorgeschreven verplichte aantal kledingstukken en overige uitrustingstukken dienen steeds in goede staat te verkeren.   
4.  Waar nodig kan vervanging of aanvulling door of namens de korpsbeheerder politie worden bevolen.  

### Artikel  70  

1.  De korpsbeheerder politie kan – al dan niet op voordracht van de beheerder – nadere voorschriften met betrekking tot de draagwijze van kleding, bewapening en uitrustingsstukken geven.   
2.  [vervallen]   
3.  Door de zorg van de korpsbeheerder politie worden registers bijgehouden waarin aantekening wordt gehouden van alle bij de politie berustende wapens, onder vermelding van het soort, model, kaliber en serienummer.  

### Artikel  71  

1.  Door Onze Minister kunnen andere dan de hierboven genoemde uitrustingsstukken worden vastgesteld.   
2.  Door Onze Minister wordt bepaald, aan welke ambtenaren uitrustingsstukken worden verstrekt en op welke wijze en wanneer deze (mogen) worden gedragen en/of gebruikt.  

### Artikel  72  

Deze regeling berust op [artikel 15 van de Veiligheidswet BES](../../../../../../../../../../wet-BES/veiligheidswet/bes/BWBR0028586/README.md), [artikel 78, eerste lid, van het Besluit rechtspositie korps politie BES](../../../../../../../../../../AMvB-BES/besluit/rechtspositie/korps/politie/bes/BWBR0028767/README.md) en [artikel 16 van het Besluit bewapening en overige uitrusting politie BES](../../../../../../../../../../AMvB-BES/besluit/bewapening/en/overige/uitrusting/politie/bes/BWBR0028588/README.md). 

### Artikel  73  

Deze regeling wordt aangehaald als: Regeling kleding, bewapening en overige uitrusting politie BES. 

### Artikel  74  

[vervallen] 

### Bijlage A 

####, bedoeld in artikel 17, tweede lid , van de Regeling kleding, bewapening en overige uitrusting politie

![247769](http://wetten.overheid.nl/Illustration/247769)

### Bijlage B 

####, bedoeld in de artikelen 24 , 39a  en 51  van de Regeling kleding, bewapening en overige uitrusting politie

Vuurwapens (artikel 51) 

| MERK  | MODEL  | TYPE MUNITIE  | DRAAGMIDDEL  |
|:---|:---|:---|:---|
| Pistool Walther  | P5  | Kaliber 9 mm Parabellum (9x19)  | Holster Pistool Walther P5 en reserve patroonhouder tas  of  heupholster Sicklinger / Safariland  |
| Pistool Walther  | P5 Compact  | Kaliber 9 mm Parabellum (9x19)  | Holster Pistool Walther P5 Compact en reserve patroonhoudertas  |
| Pistool Walther  | P88  | Kaliber 9 mm Parabellum (9x19)  | Holster Pistool Walther P88 en reserve patroonhoudertas  of  heupholster Sicklinger / Safariland  |
| Pistool Glock  | 17  | Kaliber 9 mm Parabellum (9x19)  | Holster Pistool Glock 17 en reserve patroonhoudertas  of  heupholster Safariland  |
| Pistoolmitrailleurs Heckler & Koch  | MP5  | Kaliber 9 mm Parabellum (9x19)  | draagriem  |
| Pistool Walther  | PPK  | Kaliber 9mm kort (380 ACP) oftewel (9x17)  | Holster Pistool Walther PPK en reserve patroonhoudertas  |
| Revolver korte loop (snup nose) Smith & Wesson  | 10-7  | Kaliber .38 w special  | Holster revolver korte loop Smith & Wesson  |
| Revolver Lange loop Smith & Wesson  | 10-5  | Kaliber 38 w Special  | Holster revolver lange loop Smith & Wesson  |
| Revolver Lange loop Smith & Wesson  | 17-2  | Kaliber 22 LR (Long Rifle)  | Holster revolver lange loop Smith & Wesson voor model 17-2  |
| Jachtgeweer (shotgun) ITACA  | 37-Featherlight  | Kaliber 12GA (2 ¾)  | --- |
| Jachtgeweer (shotgun) ITACA  | --- | Kaliber 16GA (2 ¾)  | --- |
| Karabijn Plainfield Machine  | M1  | Kaliber 30 (7.62)  | Reserve patroonhoudertas voor reservehouder karabijn Plainfield Machine model M1  |
| Karabijn Plainfield Machine  | M2  | Kaliber 30 (7.62)  | Reserve patroonhoudertas voor reservehouder karabijn Plainfield Machine model M2  |
| Karabijn Plainfield Machine  | M3  | Kaliber 30  | --- |
| Geweer Winchester  | 72  | Kaliber .22 kort  | --- |
| Sniper Rifle Remington  | 700  | Kaliber .308 WIN (Winchester)  | --- |
| Federal Gas Riot Gun  | ?  | Kaliber 1.5  | --- |
| Additionele Munitie voor Pistool  | --- | 9 mm luger volmantel (kogelpunt) Full Metal Jacket (FMJ) van het merk American Eagle of Winchester voor pistool  | --- |
| Additionele Munitie voor revolver  | --- | Scherpe patroon kaliber .38 special silvertip hollow point van het merk Winchester  | --- |
| Additionele Munitie voor revolver  | --- | Scherpe patroon caliber .38 special loden kogelpunt  | --- |
| Additionele munitie voor Jachtgeweer  | --- | Jachtpatroon Kaliber 16 gauge (GA) 2 ¾ inches, 2 shot  | --- |
| Additionele munitie voor Jachtgeweer  | --- | Jachtpatroon caliber 16 gauge (GA) 2 ¾ inches, 4 shot van het merk Winchester en Remington  | --- |
| Additionele munitie voor Pistool  | --- | Scherpe Patroon Kaliber . 30 volmantel van het merk Winchester  | --- |
| Additionele munitie voor Sniper Rifle  | --- | Scherpe patroon kaliber .308 WIN core point or power -point van het merk Dynamit Nobel en Winchester  | --- |

Overige uitrusting (artikelen 24, 39a en 53) 

| Uitrusting  | MERK  | MODEL  |
|:---|:---|:---|
| Koppel  | Uncle Mike’s  | Sidekick  |
| Handboeien  | Lips DL  | --- |
| Wapenstok kort  | --- | --- |
| Wapenstok midden  | --- | --- |
| Wapenstok lang  | --- | --- |
| CS-traangasgranaten  | --- | TW 702-15 CS  |
| Traangas kogels  | Barricade-Penetrating Liquid CS  | --- |


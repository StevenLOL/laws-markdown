<meta http-equiv='Content-Type' content='text/html; charset=utf-8' />

##Regeling gebruik hoogtemeter BES

### Afdeling  I  

####Algemeen

### Artikel  1  

####Begripsbepalingen

In deze regeling wordt verstaan onder: 

a. grondkoers: de projectie op het aardoppervlak van de vliegbaan van een luchtvaartuig waarvan de richting wordt uitgedrukt in graden ten opzichte van het ware noorden afgekort T, het magnetische noorden afgekort M of het kaartnetnoorden afgekort G;  

b. voet: de lengte gelijk aan 0.3048 m;  

c. hoogte: de verticale afstand tussen een vlak, een punt of een als punt te beschouwen voorwerp en een referentievlak, referentiepunt of als referentiepunt te beschouwen voorwerp;  

d. vliegniveau: een vlak van constante atmosferische druk in relatie tot het referentie-drukvlak van 1013.2 hectopascals (hPa), dat van soortgelijke vlakken is gescheiden door bepaalde drukintervallen;  

e. overgangshoogte: de hoogte boven gemiddeld zeeniveau waarop en waar beneden de vlieghoogte wordt uitgedrukt in hoogte boven gemiddeld zeeniveau;  

f. overgangsniveau: het laagst beschikbare vliegniveau boven de overgangshoogte;  

g. QFE: de atmosferische druk op het vliegveldniveau;  

h. QNH: de QFE herleid tot gemiddeld zeeniveau in de ICAO-standaardatmosfeer.    

### Artikel  2  

####Vliegniveaus

1. Vliegniveau nul is gelegen op het atmosferisch drukvlak van 1013,2 hPa. Opeenvolgende vliegniveaus zijn gescheiden door een drukinterval dat overeenkomst met ten minste 500 voet in de ICAO-standaardatmosfeer.  

2. Een vliegniveau wordt aangeduid met de hoofdletters FL gevolgd door een getal, dat overeenkomt met een honderdste deel van de desbetreffende drukhoogte in voeten in de ICAO-standaardatmosfeer.    

### Artikel  3  

####Overgangshoogte en overgangsniveau

De overgangshoogte in de Flamingo CTR, bedoeld in de Regeling aanwijzing luchtruim en aanwijzing luchtverkeersdienstverlener BES, is 2500 voet.  

### Artikel  4  

Voor genoemde luchtvaartterreinen wordt tenminste elk uur door de bij of krachtens de KMNI-wet aangewezen verlener van luchtvaartmeteorologische diensten de QNH geregistreerd en zo snel mogelijk aan de luchtverkeersdiensten doorgegeven.  

### Afdeling  II  

####Gebruik hoogtemeter

### Artikel  5  

####Hoogtemeterinstelling

1. Vóór de aanvang van een vlucht wordt elke drukhoogtemeter gecontroleerd op juiste aanwijzing.  

2. Vóór het opstijgen wordt tenminste één drukhoogtemeter ingesteld op de QNH van het luchtvaartterrein en wordt de hoogte van het luchtvaartuig uitgedrukt in voeten boven zeeniveau tot en met het bereiken van de overgangshoogte.  

3. Bij het tijdens de stijgvlucht passeren van de overgangshoogte wordt tenminste één drukhoogtemeter ingesteld op de drukwaarde van 1013.2 hPa en wordt de hoogte van het luchtvaartuig uitgedrukt in termen van vliegniveau.  

4. Bij het tijdens de daalvlucht passeren van het overgangsniveau wordt tenminste één drukhoogtemeter ingesteld op de QNH van het luchtvaartterrein en wordt de hoogte van het luchtvaartuig uitgedrukt in voeten boven zeeniveau    

### Artikel  6  

De instelling op QNH kan reeds vóór het passeren van het overgangsniveau geschieden, indien de betrokken luchtverkeersleidingsdienst – na het verstrekken van de naderingsklaring – toestaat om vlieghoogte uit te drukken in hoogte boven gemiddeld zeeniveau uitgedrukt in voeten nadat de einddaling is ingezet en wordt voorzien dat boven de overgangshoogte geen horizontale vlucht meer zal plaatsvinden.  

### Artikel  7  

Deze regeling wordt aangehaald als: Regeling gebruik hoogtemeter BES.  

### Artikel  8  

De regeling berust op artikel 82, tweede lid, Besluit luchtverkeer BES.  

### Bijlage  

####behorende bij de Regeling gebruik hoogtemeter BES

Algemene tabel van kruishoogtes 

| 000°–179°  | 180°–359°  | IFR vluchten  | VFR vluchten  | IFR vluchten  | VFR vluchten  |--- | Hoogte MSL  |--- | Hoogte MSL  |--- | Hoogte MSL  |--- | Hoogte MSL  | FL  | meter  | voet  | FL  | meter  | voet  | FL  | meter  | voet  | FL  | meter  | voet  |
|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|
| –90  | --- | --- | –  | –  | –  | 0  | --- | --- | –  | –  | –  |
| 10  | 300  | 1000  | –  | –  | –  | 20  | 600  | 2000  | –  | –  | –  |
| 30  | 900  | 3000  | 35  | 1050  | 3500  | 40  | 1200  | 4000  | 45  | 1350  | 4500  |
| 50  | 1500  | 5000  | 55  | 1700  | 5500  | 60  | 1850  | 6000  | 65  | 2000  | 6500  |
| 70  | 2150  | 7000  | 75  | 2300  | 7500  | 80  | 2450  | 8000  | 85  | 2600  | 8500  |
| 90  | 2750  | 9000  | 95  | 2900  | 9500  | 100  | 3050  | 10000  | 105  | 3200  | 10500  |
| 110  | 3350  | 11000  | 115  | 3500  | 11500  | 120  | 3650  | 12000  | 125  | 3800  | 12500  |
| 130  | 3950  | 13000  | 135  | 4100  | 13500  | 140  | 4250  | 14000  | 145  | 4400  | 14500  |
| 150  | 4550  | 15000  | 155  | 4700  | 15500  | 160  | 4900  | 16000  | 165  | 5050  | 16500  |
| 170  | 5200  | 17000  | 175  | 5350  | 17500  | 190  | 5500  | 18000  | 185  | 5650  | 18500  |
| 190  | 5800  | 19000  | 195  | 5950  | 19500  | 200  | 6100  | 20000  | 205  | 6250  | 20500  |
| 210  | 6400  | 21000  | 215  | 6550  | 21500  | 220  | 6700  | 22000  | 225  | 6850  | 22500  |
| 230  | 7000  | 23000  | 235  | 7150  | 23500  | 240  | 7300  | 24000  | 245  | 7450  | 24500  |
| 250  | 7600  | 25000  | 255  | 7750  | 25500  | 260  | 7900  | 26000  | 265  | 8100  | 26500  |
| 270  | 8250  | 27000  | 275  | 8400  | 27500  | 280  | 8550  | 28000  | 285  | 8700  | 28500  |
| 290  | 8850  | 29000  | --- | --- | --- | 300  | 9150  | 30000  | --- | --- | --- |
| 310  | 9450  | 31000  | --- | --- | --- | 320  | 9750  | 32000  | --- | --- | --- |
| 330  | 10050  | 33000  | --- | --- | --- | 340  | 10350  | 34000  | --- | --- | --- |
| 350  | 10650  | 35000  | --- | --- | --- | 360  | 10950  | 36000  | --- | --- | --- |
| 370  | 11300  | 37000  | --- | --- | --- | 380  | 11600  | 38000  | --- | --- | --- |
| 390  | 11900  | 39000  | --- | --- | --- | 400  | 12200  | 40000  | --- | --- | --- |
| 410  | 12500  | 41000  | --- | --- | --- | 430  | 13100  | 43000  | --- | --- | --- |
| 450  | 13700  | 45000  | --- | --- | --- | 470  | 14350  | 47000  | --- | --- | --- |
| 490  | 14950  | 49000  | --- | --- | --- | 510  | 15550  | 51000  | --- | --- | --- |
| etc.  | etc.  | etc.  | --- | --- | --- | etc.  | etc.  | etc.  | --- | --- | --- |

Afkortingen: FL vliegniveau Hoogte MSL: hoogte boven gemiddeld zeeniveau 

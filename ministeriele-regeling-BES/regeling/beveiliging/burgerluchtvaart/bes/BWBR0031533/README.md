<meta http-equiv='Content-Type' content='text/html; charset=utf-8' />

##Regeling, houdende aanvullende voorschriften voor de beveiliging op de luchthavens van Bonaire, Sint Eustatius en Saba (Regeling Beveiliging Burgerluchtvaart BES)

De Minister van Veiligheid en Justitie, in overeenstemming met de Minister van Infrastructuur en Milieu;  
Gelet op [artikel 22, vierde lid, van de Luchtvaartwet BES](../../../../../../wet-BES/luchtvaartwet/bes/BWBR0028549/README.md) en [artikel 37g, eerste lid, van de Luchtvaartwet](../../../../../../wet/luchtvaartwet/BWBR0002267/README.md);
Besluit:    

### Artikel  1  

1.  Ten aanzien van de luchthaven Juancho E. Yrausquin op Saba wordt vrijstelling verleend van de beveiligingsmaatregelen die zijn opgenomen in de [artikelen 37 ag, derde en vierde lid](../../../../../../wet/luchtvaartwet/BWBR0002267/README.md), [37c, eerste lid, en tweede lid, onder a, b en c](../../../../../../wet/luchtvaartwet/BWBR0002267/README.md), [37f, eerste lid](../../../../../../wet/luchtvaartwet/BWBR0002267/README.md), [37g, tweede lid](../../../../../../wet/luchtvaartwet/BWBR0002267/README.md), [37hb](../../../../../../wet/luchtvaartwet/BWBR0002267/README.md) en [37 hc van de Luchtvaartwet](../../../../../../wet/luchtvaartwet/BWBR0002267/README.md).   
2.  Ten aanzien van de luchthaven F.D. Roosevelt op Sint Eustatius wordt vrijstelling verleend van de beveiligingsmaatregelen die zijn opgenomen in de [artikelen 37 ag, derde en vierde lid](../../../../../../wet/luchtvaartwet/BWBR0002267/README.md), en [37c, eerste lid, van de Luchtvaartwet](../../../../../../wet/luchtvaartwet/BWBR0002267/README.md).  

### Artikel  2  

Indien ruimbagage van een passagier gescheiden is geraakt ten gevolge van buiten de wil van de passagier gelegen omstandigheden, is de luchtvaartmaatschappij vrijgesteld van de verplichting, bedoeld in [artikel 37g, eerste lid, van de Luchtvaartwet](../../../../../../wet/luchtvaartwet/BWBR0002267/README.md), mits deze ruimbagage is gecontroleerd. 

### Artikel  3  

Deze regeling wordt aangehaald als: Regeling Beveiliging Burgerluchtvaart BES. 

### Artikel  4  

Deze regeling treedt in werking met ingang van 1 juli 2012 
Deze regeling zal met de toelichting in de Staatscourant worden geplaatst.  

De 
Minister van Veiligheid en Justitie, 
I.W. Opstelten     

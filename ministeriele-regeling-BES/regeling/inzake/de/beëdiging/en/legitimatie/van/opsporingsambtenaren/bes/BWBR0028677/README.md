<meta http-equiv='Content-Type' content='text/html; charset=utf-8' />

##Regeling inzake de beëdiging en legitimatie van opsporingsambtenaren BES

### Artikel  1  

1.  Tijdens de uitoefening van de dienst dragen de volgende ambtenaren belast met de opsporing van strafbare feiten een legitimatiebewijs volgens het model, bedoeld in bijlage 1 van deze regeling bij zich tenzij voor hen een ander legitimatiebewijs is vastgesteld.   
2.  De legitimatiebewijzen worden uitgevoerd in zwarte opdruk op gekleurd cheque-papier en wel: 

a. voor de ambtenaren van het openbaar ministerie bij het Gemeenschappelijk Hof van Justitie van Aruba, Curaçao, Sint Maarten en van Bonaire, Sint Eustatius en Saba en bij het Gerecht in eerste aanleg op een gele ondergrond;  

b. voor de overige opsporingsambtenaren op een roze ondergrond.     
3.  De legitimatiebewijzen zijn doorlopend genummerd en worden aan de linkervoorzijde voorzien van een foto van de houder. Zij worden ingekapseld in plastic of soortgelijk doorschijnend materiaal.   
4.  Deze regeling berust op artikel 2, tweede en derde lid, van de Wet nopens de beëdiging en legitimatie van opsporingsambtenaren BES.  

### Artikel  2  

De legitimatiebewijzen hebben een geldigheidsduur van ten hoogste tien jaren. De datum, waarop de geldigheidsduur eindigt, zal op het legitimatiebewijs worden vermeld. 

### Artikel  3  

De legitimatiebewijzen blijven eigendom van de Staat. 

### Artikel  4  

Legitimatiebewijzen worden niet per post verzonden. 

### Artikel  5  

1.  Zodra de houder van een legitimatiebewijs ophoudt de hoedanigheid van opsporingsambtenaar te bezitten, is hij gehouden het legitimatiebewijs onverwijld bij de korpsbeheerder van het politiekorps Bonaire, Sint Eustatius en Saba in te leveren.   
2.  Bij vermissing, ontvreemding en geheel of gedeeltelijk tenietgaan van het legitimatiebewijs dient daarvan door de houder terstond te worden kennisgegeven aan de gezaghebber zijner woonplaats. De gezaghebbers zijn gehouden zodanige kennisgevingen ten spoedigste door te geven aan de korpsbeheerder.   
3.  De in de voorgaande leden bedoelde inlevering of kennisgeving geschiedt zoveel mogelijk door tussenkomst van het hoofd van de dienst of werkgever van de betrokken opsporingsambtenaar.  

### Artikel  6  

1.  Aanvragen tot afgifte van een legitimatiebewijs dienen te worden gericht aan de korpsbeheerder, onder gebruikmaking van een aanvraagformulier, ingericht als aangegeven in bijlage II van deze regeling.   
2.  De aanvragen worden ondertekend door het hoofd van de dienst of onderneming of door één of meer daartoe bevoegde leden van het bestuur der vereniging of stichting, waarbij of waarvoor de opsporingsambtenaar werkzaam is.   
3.  De aanvragen dienen vergezeld te gaan van twee goedgelijkende pasfoto's van de opsporingsambtenaar. Deze pasfoto's moeten 4 cm hoog en 3 cm breed zijn.  

### Artikel  7  

1.  Door de zorg van de korpsbeheerder zullen de opsporingsambtenaren, alsmede hun hoofden van dienst of werkgevers, dan wel de betrokken verenigingen of stichtingen tijdig schriftelijk in kennis worden gesteld van het verstrijken van de geldigheidsduur der legitimatiebewijzen. Na ontvangst dezer kennisgeving zijn de opsporingsambtenaren gehouden twee recente pasfoto’s in te leveren bij het hoofd van dienst, de werkgever, de vereniging of de stichting, die deze zal doorzenden aan de korpsbeheerder, onder opgave van de wijzigingen, die eventueel in de gegevens op het legitimatiebewijs moeten worden aangebracht.   
2.  Het nieuwe legitimatiebewijs wordt aan het hoofd van de dienst, de werkgever, de vereniging of de stichting gezonden, die dit aan betrokkene zal doen uitreiken tegen inlevering van het oude legitimatiebewijs. Het hoofd van dienst, de werkgever, de vereniging of stichting zendt het ingeleverde legitimatiebewijs ten spoedigste aan de korpsbeheerder.  

### Artikel  8  

De legitimatiebewijzen worden ondertekend door of namens Onze Minister van Justitie. 

### Artikel  9  

1.  De verstrekking van legitimatiebewijzen geschiedt kosteloos.   
2.  De legitimatiebewijzen worden vervaardigd en uitgereikt door de zorg van de korpsbeheerder.   
3.  De korpsbeheerder plaatst op elk legitimatiebewijs een afdruk van zijn dienststempel, zodanig dat daardoor ook de pasfoto gedeeltelijk wordt bedekt.   
4.  Wanneer de opsporingsambtenaar tevens hulpofficier van justitie is, wordt zulks op het legitimatiebewijs vermeld.  

### Artikel  10  

Door de zorg van de korpsbeheerder worden de door hem afgegeven legitimatiebewijzen geregistreerd in een doorlopend register, waarvan de bladzijden zijn ingericht als aangegeven in bijlage III van deze beschikking. Naast dit register wordt een alphabetisch-lexicografisch kaartsysteem bijgehouden, waarvan de kaarten zijn ingericht als aangegeven in bijlage IV van deze regeling. 

### Artikel  11  

Deze regeling wordt aangehaald als: Regeling inzake de beëdiging en legitimatie van opsporingsambtenaren BES. 

### Bijlage  I  

### Model  1  

| --- | --- |
|:---|:---|
| OPENBAAR MINISTERIE  |
| --- | Legitimatiebewijs  |
| --- | --- |
| --- | Nr.  |
| --- | Naam en voorletters  |
| --- | Functie  |
| --- | GELDIG TOT:  |
| Openbaar lichaam Bonaire, Sint Eustatius of Saba  |

### Model  2  

| --- | --- |
|:---|:---|
| OPSPORINGSAMBTENAAR  |
| --- |
| Ingevolge:  |
| --- | Legitimatiebewijs  |
| --- | --- |
| --- | Nr.  |
| --- | naam en voorletters  |
| --- | rang of functie  |
| --- | grondgebied waarvoor geldig  |
| --- | --- |
| --- | GELDIG TOT:  |
| Openbaar lichaam Bonaire, Sint Eustatius of Saba  |

####Achterzijde alle modellen

| --- |
|:---|
| Dit legitimatiebewijs is eigendom van de Staat  |
| --- |
| Afgegeven op  |
| --- |
| De Minister van Justitie  |

### Bijlage  II  

####Aanvraag legitimatiebewijs voor een opsporingsambtenaar

Vergezeld van *twee* pasfoto’s in te dienen bij de korpsbeheerder.  

| --- | --- |
|:---|:---|
| Naam en voorletters van de opsporingsambtenaar  | --- |
| Beroep, functie of rang  | --- |
| Geboorteplaats en -datum  | --- |
| Adres  | --- |
| Naam van de dienst, de onderneming, de vereniging of de stichting, waarbij of waarvoor werkzaam  | --- |
| Model van het legitimatiebewijs waarvan afgifte wordt verzocht  | [] Model 1 openbaar ministerie  |
| --- | --- |
| --- | [] Model 2 opsporingsambtenaar  |
| Indien afgifte van model 2 wordt gevraagd aan welke wettelijke regeling ontleend de opsporingsambtenaar dan zijn opsporingsbevoegdheid?  | --- |
| Datum en nummer van het benoemingsbesluit waaruit de opsporingsbevoegdheid voortvloeit  | --- |
| Door wie benoemd  | --- |
| Openbaar lichaam waarvoor de benoeming geldt  | --- |
| Door wie en op welke datum beëdigd als opsporingsambtenaar  | --- |
| Is de opsporingsambtenaar in het bezit van een vuurwapen?  | --- |
| Zo ja, wat zijn de datum en het nummer van de machtiging en door wie is deze verleend?  | --- |
| Zijn aan de machtiging beperkende voorwaarden verbonden en zo ja, welke?  | --- |
| Soort vuurwapen  | --- |
| Merk, serienummer en kaliber  | --- |

| --- | --- | --- |
|:---|:---|:---|
| --- | --- | --- |
| --- | (stempel)  | Plaats en dagtekening:  |
| --- | --- | Handtekening van de aanvrager:  |
| --- | --- | Kwaliteit en naam in blokletters:  |

### Bijlage  III  

####Model

Voor het register van de afgegeven legitimatiebewijzen Linker bladzijde  

| --- | --- | --- | --- |
|:---|:---|:---|:---|
| Volgnummer  | Naam en voorletters  | Geboorteplaats  | Geboortedatum  |
| --- | --- | --- | --- |
| 1<sup>e</sup> bewijs  | --- | --- | --- |
| --- | --- | --- | --- |

Rechter bladzijde:   

| --- | --- | --- | --- | --- |
|:---|:---|:---|:---|:---|
| Beroep, functie of rang  | Dienst, onderneming, vereniging of stichting, waarbij of waarvoor werkzaam  | Model  | Datum afgifte  | Geldig tot  |
| --- | --- | --- | --- | --- |

### Bijlage  IV  

####Model

voor de kaart van het kaartsysteem van afgegeven legitimatiebewijzen  

| --- | --- | --- | --- | --- | --- | --- |
|:---|:---|:---|:---|:---|:---|:---|
| --- | Naam en voorletters  | --- | --- |
| --- | Beroep, functie of rang  | --- | --- |
| foto  | Geboorteplaats Geboortedatum  | --- | --- |
| --- | Adres  | --- | --- |
| --- | Legitimatie Model Volgnummer  | --- | --- |
| --- | Openbaar lichaam  | --- | --- |
| Opsporingsambtenaar ingevolge  | --- | --- | --- |
| Benoemd door  | Bij besluit van nr  | --- | --- |
| Als opsporingsambtenaar beëdigd door  Datum  | --- | --- | --- |
| Dienst, onderneming, vereniging of stichting, waarbij of daarvoor werkzaam  | --- | --- | --- |
| Vuurwapen soort  | Merk Serienummer  | Kaliber  | --- |
| Machtiging verleend door  | Datum  | Nr  | --- |
| Datum afgifte........  | Geldig tot ..........  | Verlengd ..........  | Geldig tot ...........  |
| Verlengd .......  | Geldig tot ..........  | Verlengd ..........  | Geldig tot ...........  |
| Verlengd .......  | Geldig tot ..........  | Verlengd ..........  | Geldig tot ...........  |
| --- | --- | --- | --- |
| --- | --- | --- | --- |


<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 28 september 2014, nr. PO/B&S/671935, houdende regels voor het vaststellen van de bedragen voor de materiële instandhouding primair onderwijs in Caribisch Nederland voor het jaar 2015 (Regeling vaststelling bedragen materiële instandhouding primair onderwijs BES 2015)

De Staatssecretaris van Onderwijs, Cultuur en Wetenschap,  
Gelet op de artikelen 97, vierde lid, en 98, eerste lid, van de Wet primair onderwijs BES;
Besluit:    

### Artikel  1  

####Begripsbepalingen

Treedt in werking per 01-01-2015 

In deze regeling wordt verstaan onder: 

*school:* school als bedoeld in artikel 1 van de wet;  

*wet:* Wet primair onderwijs BES.   

### Artikel  2  

####Bedrag per school

Treedt in werking per 01-01-2015 

Het bedrag, bedoeld in artikel 97, derde lid, onder a, van de wet wordt vastgesteld op USD 30 973,65. 

### Artikel  3  

####Bedrag per leerling

Treedt in werking per 01-01-2015 

Het bedrag, bedoeld in artikel 97, derde lid, onder c, van de wet wordt vastgesteld op USD 486,30 per leerling. 

### Artikel  4  

####Aanvullende bekostiging: het overgangsbudget

Treedt in werking per 01-01-2015 

1.  Het bevoegd gezag ontvangt voor een school aanvullende bekostiging indien voor het kalenderjaar 2012 een overgangsbudget is vastgesteld.   
2.  De aanvullende bekostiging bestaat uit het bedrag zoals dat is vastgesteld op grond van artikel 4 van de Regeling vaststelling bedragen materiële instandhouding primair onderwijs BES 2014.  

### Artikel  5  

####Inwerkingtreding

Treedt in werking per 01-01-2015 

Deze regeling treedt in werking met ingang van 1 januari 2015 in Bonaire, Sint Eustatius en Saba. 

### Artikel  6  

####Citeertitel

Treedt in werking per 01-01-2015 

Deze regeling wordt aangehaald als: Regeling vaststelling bedragen materiële instandhouding primair onderwijs BES 2015. 
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker     

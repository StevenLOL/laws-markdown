<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 20 september 2013, nr. 2013-0000547251, houdende regels voor inhouding op de bezoldiging van politieke gezagdragers ten behoeve van hun pensioen (Regeling inhouding bezoldiging politieke gezagdragers BES)

De Minister van Binnenlandse Zaken en Koninkrijksrelaties,  
Gelet op [artikel 31 van het Pensioenbesluit politieke gezagdragers BES](../../../../../../../../AMvB-BES/pensioenbesluit/politieke/gezagdragers/bes/BWBR0028554/README.md);
Besluit:    

### Artikel  1  

In deze regeling wordt verstaan onder: 

a.  *politieke gezagdrager:* de gezaghebber, de eilandgedeputeerde en het lid van de eilandsraad van een openbaar lichaam, met uitzondering van het lid van de eilandsraad als bedoeld in [artikel 1a van het Pensioenbesluit politieke gezagdragers BES](../../../../../../../../AMvB-BES/pensioenbesluit/politieke/gezagdragers/bes/BWBR0028554/README.md);  

b.  *bezoldiging:* de vaste inkomensbestanddelen waarop de politieke gezagdrager aanspraak heeft;  

c.  *uitkering:* de uitkering en de voortgezette uitkering, bedoeld in [artikel 2](../../../../../../../../AMvB-BES/pensioenbesluit/politieke/gezagdragers/bes/BWBR0028554/README.md) onderscheidenlijk [artikel 5 van het Pensioenbesluit politieke gezagdragers BES](../../../../../../../../AMvB-BES/pensioenbesluit/politieke/gezagdragers/bes/BWBR0028554/README.md);   

### Artikel  2  

1.  Op de bezoldiging wordt een bedrag ingehouden ter grootte van het bedrag dat wordt ingehouden op de bezoldiging van een werknemer als bedoeld in [artikel 4 van de Pensioenwet ambtenaren BES](../../../../../../../../wet-BES/pensioenwet/ambtenaren/bes/BWBR0028714/README.md) uit hoofde van een overeenkomst als bedoeld in [artikel 11e van die wet](../../../../../../../../wet-BES/pensioenwet/ambtenaren/bes/BWBR0028714/README.md).   
2.  Het in te houden bedrag wordt berekend als ware de politieke gezagdrager een werknemer als bedoeld in [artikel 4 van de Pensioenwet ambtenaren BES](../../../../../../../../wet-BES/pensioenwet/ambtenaren/bes/BWBR0028714/README.md) met een inkomen als zodanig, gelijk aan de bezoldiging.   
3.  Indien de toepassing van het eerste en tweede lid leidt tot een negatief bedrag, vindt geen inhouding als bedoeld in het eerste lid op de bezoldiging plaats.  

### Artikel  3  

1.  Artikel 2 is van overeenkomstige toepassing op de uitkering.   
2.  Voor de toepassing van het eerste lid wordt het bedrag waarvan de uitkering is afgeleid beschouwd als het in artikel 2, tweede lid, bedoelde inkomen.  

### Artikel  4  

Deze regeling treedt in werking met ingang van 1 januari 2014. 

### Artikel  5  

Deze regeling wordt aangehaald als: Regeling inhouding bezoldiging politieke gezagdragers BES. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk     

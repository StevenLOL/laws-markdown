<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 16 september 2010, nr. AV/PB/2010/18205, tot wijziging van de Regeling Pensioenwet BES

### Paragraaf  1  

####Aanmelding fonds

Bepalingen ter uitvoering van artikel 4, tweede lid, van de wet  

### Artikel  1  

####Aanmelding pensioenfonds

Het bestuur van een pensioenfonds meldt de oprichting van het pensioenfonds overeenkomstig artikel 4 van de wet door middel van het formulier dat als bijlage 1 bij deze regeling is gevoegd.  

### Paragraaf  2  

####Toetsing betrouwbaarheid beleidsbepalers

Bepalingen ter uitvoering van artikel 5a van de wet en artikel 4, tweede lid, Besluit Pensioenwet BES  

### Artikel  2  

####Betrouwbaarheid

In deze paragraaf wordt verstaan onder: 

a. betrouwbaarheid:het zich onthouden van een of meer gedragingen die naar het oordeel van de Bank in de weg staan aan het vervullen van de functie van (mede)beleidsbepaler als bedoeld in artikel 5a van de wet.  

b. gedragingen: een doen of nalaten dat blijk geeft van de afwezigheid van eigenschappen als: 

– waarheidslievendheid;  

– verantwoordelijkheidszin;  

– wetsgetrouwheid;  

– openheid;  

– oprechtheid;  

– prudentie;  

– punctualiteit;  

– onkreukbaarheid;  

– discretie;  

– rechtschapenheid.    

c. antecedenten: voornemens, handelingen, en strafrechtelijke-, financiële-, toezichts- en overige antecedenten. De strafrechtelijke-, financiële-, toezichts- en overige antecedenten omvatten de in de bijlage 2 genoemde feiten en omstandigheden.  

d. betrokkenen:beleidsbepalers bij onder toezicht staande pensioenfondsen.    

### Artikel  3  

####Betrouwbaarheidstoetsing

De betrouwbaarheidstoetsing: 

a. is gebaseerd op het antecedentenonderzoek zoals in de wet bepaald;  

b. is toepasbaar op alle betrokkenen als bedoeld in artikel 2, onder d; en  

c. dient ter waarborging van de integriteit van een pensioenfonds, door middel van toetsing van bovengenoemde betrokkenen.    

### Artikel  4  

####Frequentie toetsing

De toetsing van betrouwbaarheid van de betrokkenen geschiedt om de drie jaar en wanneer de Bank dit noodzakelijk acht, onder meer: 

a. bij wijziging van antecedenten voor afloop van de gestelde periode; en  

b. in geval van een gemeld incident.    

### Artikel  5  

####Onverenigbaarheid van belangen

1.  Gelet op aard en de ernst van de misdrijven genoemd in bijlage 2.A.2, worden de aan die misdrijven ten grondslag liggende gedragingen op voorhand geacht onverenigbaar te zijn met de belangen die de wet beoogt te beschermen.   
2.  Indien de antecedenten van de betrokkene kunnen worden gekwalificeerd als feiten en omstandigheden in de zin van zowel bijlage 2.A.1 als bijlage 2.A.2, dan geldt het bepaalde van het eerste lid, tenzij sedert de dag waarop deze uitspraak onherroepelijk is geworden acht jaren of meer zijn verstreken.   

### Paragraaf  3  

####Continuïteitsanalyse

Bepalingen ter uitvoering van artikel 5b, tweede lid, van de wet en artikel 12, vierde lid, van het Besluit Pensioenwet BES  

### Artikel  6  

####Continuïteitsanalyse

1.  Het inzicht dat de continuïteitsanalyse biedt in de mate waarin de voorwaardelijke toeslagverlening kan worden toegekend, wordt aangegeven door de cumulatieve toekenning over de 15 prognosejaren op jaarbasis uit te drukken.   
2.  Bij de continuïteitsanalyse worden kalenderjaren gehanteerd, tenzij sprake is van een continuïteitsanalyse op grond van artikel 12, tweede lid, van het Besluit Pensioenwet BES. In dat geval worden actuele data gebruikt.   
3.  Het pensioenfonds geeft aan waarin een continuïteitsanalyse afwijkt van een eerder uitgevoerde continuïteitsanalyse.   

### Paragraaf  4  

####Afkoop kleine pensioenen bij ingang

Bepalingen ter uitvoering van artikel 7b, eerste en vijfde lid, van de wet  

### Artikel  7  

####Hoogte bedrag

1.  Het bedrag, bedoeld in [artikel 7b, eerste lid, van de wet](../../../../../wet-BES/pensioenwet/bes/BWBR0028712/README.md) wordt, rekening houdend met de ontwikkeling van de Consumentenprijsindex (CPI) voor Bonaire vastgesteld op 1365,96 USD per jaar.   
2.  De herziening is bepaald door de procentuele wijziging die dat indexcijfer over de maand augustus, voorafgaand aan de aanpassing heeft ondergaan ten opzichte van de maand augustus van het daaraan voorafgaande jaar.   

### Artikel  8  

####Uitzondering op afkoop

De afkoop van een pensioen, bedoeld in artikel 7b, eerste lid, van de wet, is niet mogelijk: 

a. ten aanzien van een weduwen- en weduwnaarspensioen of een bijzonder weduwen- en weduwnaarspensioen, indien uit hoofde van het overlijden waaraan het recht op pensioen wordt ontleend, tevens recht bestaat op wezenpensioen ten laste van het fonds;  

b. ten aanzien van een tijdelijk pensioen.    

### Paragraaf  5  

####Waardeoverdracht

Bepalingen ter uitvoering van artikel 7c, tweede lid, van de wet  

### Artikel  9  

####Definities

1.  In deze paragraaf wordt verstaan onder: 

a. *ouderdomspensioen:* het ouderdomspensioen waarop krachtens artikel 7 van de wet aanspraak bestaat;  

b. *weduwen- en weduwnaarspensioen:* het weduwen- en weduwnaarspensioen waarop krachtens artikel 7 van de wet aanspraak bestaat;  

c. *bijzonder weduwen- en weduwnaarspensioen:* het pensioen, bedoeld in artikel 8 van de wet, berekend overeenkomstig de wijze waarop het weduwen- en weduwnaarspensioen wordt berekend;  

d. *contante-waardefactor:* het actuarieel bepaalde getal, gebaseerd op kans- en rentefactoren, waarmee de waarde pensioenaanspraak op enig tijdstip wordt vastgesteld;  

e. *contante waarde:* het bedrag waarop een pensioenaanspraak wordt gewaardeerd door vermenigvuldiging van dat pensioen met de contante-waardefactor;  

f. *overdrachtswaarde:* het bedrag van de contante waarde van de opgebouwde pensioenaanspraken van een gewezen deelnemer;  

g. *rentestandskorting:* korting op de contante waarde ter verrekening van overrente boven de rekenrente die in aanmerking is genomen bij de bepaling van de contante-waardefactor.     

### Artikel  10  

####Procedure met betrekking tot overdragende pensioenuitvoerder

1.  De gewezen deelnemer kan uiterlijk tot twee jaar na beëindiging van de deelneming een verzoek tot waardeoverdracht doen bij de overdragende pensioenuitvoerder.   
2.  Bij het verzoek legt de gewezen deelnemer een schriftelijke verklaring van de ontvangende pensioenuitvoerder over waarin deze verklaart bereid te zijn mee te werken aan de waardeoverdracht.   
3.  De overdragende pensioenuitvoerder verstrekt binnen twee maanden na ontvangst van het in het eerste lid bedoelde verzoek aan de gewezen deelnemer een schriftelijke gedagtekende opgave van de overdrachtswaarde en de daaraan ten grondslag liggende gegevens, waaronder: 

a. de pensioenaanspraken waarop de overdrachtswaarde is gebaseerd;  

b. toeslagverlening;  

c. geslacht, geboortedatum en pensioendatum; en  

d. alle overige informatie die van belang is voor de uitvoering van de waardeoverdracht.     
4.  De waardeoverdracht kan plaatsvinden nadat de gewezen deelnemer schriftelijk heeft ingestemd met de in het derde lid bedoelde opgave.   
5.  Indien de gewezen deelnemer niet binnen zes maanden na dagtekening van de opgave of, indien hij tegen die opgave bezwaar heeft gemaakt of beroep heeft aangetekend, binnen zes maanden nadat die opgave in rechte onaantastbaar is geworden, schriftelijk met de opgave heeft ingestemd, wordt het verzoek geacht te zijn ingetrokken.   

### Artikel  11  

####Procedure met betrekking tot ontvangende pensioenuitvoerder

De ontvangende pensioenuitvoerder kan de overdrachtswaarde in ontvangst nemen wanneer aan de volgende voorwaarden is voldaan: 

a. de gewezen deelnemer verstrekt de in artikel 10, derde lid, bedoelde opgave aan de ontvangende pensioenuitvoerder;  

b. de ontvangende pensioenuitvoerder verstrekt aan de gewezen deelnemer een opgave van de aanspraken die de gewezen deelnemer in de nieuwe pensioenregeling in verband met de waardeoverdracht zal ontvangen; en  

c. de gewezen deelnemer heeft ingestemd met de in onderdeel b opgenomen opgave en heeft verzocht om de overdracht.    

### Artikel  12  

####Realisatie waardeoverdracht

1.  De overdragende pensioenuitvoerder draagt de overdrachtswaarde over aan de ontvangende pensioenuitvoerder binnen drie maanden na ontvangst van het in artikel 11, onderdeel c, bedoelde verzoek.   
2.  Door de overdracht vervallen de pensioenaanspraken van de gewezen deelnemer jegens de overdragende pensioenuitvoerder.   

### Artikel  13  

####Bepaling omvang overdrachtswaarde

1.  De overdrachtswaarde heeft uitsluitend betrekking op aanspraken op ouderdoms-, weduwen- en weduwnaarspensioen en bijzonder weduwen- en weduwnaarspensioen.   
2.  Voor de bepaling van de omvang van de overdrachtswaarde wordt uitgegaan van de bedragen die gelden op de datum waarop het verzoek tot overdracht of overname van de overdrachtswaarde door de pensioenuitvoerder is ontvangen. Wanneer het verzoek is ontvangen voor de datum waarop betrokkene deelnemer is geworden, dan wel zijn deelnemerschap is geëindigd, treedt de datum van indiensttreding of van beëindiging van het deelnemerschap in de plaats van de datum, bedoeld in de eerste volzin.   

### Artikel  14  

####Berekening contante waarde

1.  Bij overdracht of overname van de overdrachtswaarde wordt uitgegaan van de contante-waardefactoren, die het bestuur, na overleg met de Bank, heeft vastgesteld ter berekening van de contante waarden van: 

a. ouderdomspensioen van vrouwen;  

b. ouderdomspensioen van mannen; en  

c. weduwen- en weduwnaarspensioen en bijzonder weduwen- en weduwnaarspensioen.     
2.  De contante-waardefactoren, bedoeld in het eerste lid, worden vastgesteld met toepassing van de rekenrente van de laatstelijk samengestelde actuariële balans van het fonds. De sterftekansen worden ontleend aan de door het Actuarieel Genootschap gepubliceerde sterftetafels die toegepast zijn bij de laatstelijk samengestelde actuariële balans.   

### Artikel  15  

####Rentestandskorting

1.  Indien de overdragende pensioenuitvoerder een rentestandskorting toepast, wordt de over te dragen overdrachtswaarde vermenigvuldigd met de factor (100 - X ) : 100, waarin X de waarde van de bedoelde rentestandskorting voorstelt.   
2.  Indien ontvangende pensioenuitvoerder een rentestandskorting toepast, wordt voor de toepassing van artikel 16 het bedrag van de beschikbaar gestelde overdrachtswaarde vermenigvuldigd met de factor 100 : ( 100 - X ), waarin X de waarde van de bedoelde rentestandskorting voorstelt.   

### Artikel  16  

####Berekening deelnemingsjaren

1.  De ontvangende pensioenuitvoerder berekent fictieve deelnemingsjaren gelijk aan W: CWP, waarin: W = het bedrag van de beschikbaar gestelde overdrachtswaarde, na toepassing van artikel 15, tweede lid; en CWP = de contante waarde van het ouderdomspensioen per dienstjaar, vastgesteld met gebruikmaking van de contante-waardefactoren, bedoeld in artikel 14. Tevens omvat CWP voor alle deelnemers de contante waarde van het weduwen- en weduwnaarspensioen per dienstjaar.   
2.  Voor de toepassing van het eerste lid wordt gebruik gemaakt van het inkomen op de datum, bedoeld in artikel 13, tweede lid.   
3.  De fictieve deelnemingsjaren, bedoeld in het eerste lid, worden door de ontvangende pensioenuitvoerder behandeld alsof zij zijn opgebouwd in de pensioenovereenkomst met de nieuwe werkgever.   

### Artikel  17  

####Bijzondere gevallen

1.  Voor groepen van gevallen waarin toepassing van deze paragraaf tot een naar het oordeel van de betrokken pensioenuitvoerders onredelijke uitkomst leidt, zijn de pensioenuitvoerders gezamenlijk dan wel individueel bevoegd ten gunste van belanghebbenden een regeling te treffen die met de strekking van deze paragraaf overeenkomt.   
2.  Van de in het eerste lid bedoelde regeling wordt een afschrift gezonden aan de Algemene Rekenkamer en aan de Bank.   

### Paragraaf  6  

####Consistentie

Bepalingen ter uitvoering van artikel 7f, tweede lid, van de wet  

### Artikel  18  

####Consistentie

1.  Voor de toepassing van artikel 7f, eerste lid, van de wet wordt verstaan onder: 

a.  *financiering:*  

1°. bij pensioenfondsen: hetgeen op grond van artikel 28, onderdeel f, g en h, van het Besluit Pensioenwet BES is opgenomen in de actuariële en bedrijfstechnische nota, bedoeld in artikel 16e van de wet;  

2°. bij een door een verzekeraar uitgevoerde pensioenregeling: hetgeen in de uitvoeringsovereenkomst over de financiering is geregeld;    

b. *het realiseren van voorwaardelijke toeslagen:* de toeslagverlening over de afgelopen drie jaar.     
2.  Consistentie als bedoeld in artikel 7f, eerste lid, van de wet, bestaat voor een pensioenfonds indien: 

a. op basis van een continuïteitsanalyse uitgaande van het vereist eigen vermogen over een periode van 15 jaar een toeslagverlening wordt verwacht, die in voldoende mate aansluit bij de gewekte verwachtingen; en  

b. op basis van een continuïteitsanalyse uitgaande van de technische voorzieningen wordt verwacht dat het in de financiering besloten herstelvermogen van het pensioenfonds voldoende is om de dekkingsgraad binnen een periode van 15 jaar van de technische voorzieningen op het vereist eigen vermogen te brengen.     
3.  Indien uitgaande van het vereist eigen vermogen van het pensioenfonds niet aan de in het tweede lid, onderdeel a, bedoelde voorwaarde wordt voldaan, bestaat consistentie als bedoeld in artikel 7f, eerste lid, van de wet indien: 

a. op basis van een continuïteitsanalyse uitgaande van een hogere dekkingsgraad dan het vereist eigen vermogen, over een periode van 15 jaar een toeslagverlening wordt verwacht die in voldoende mate aansluit bij de gewekte verwachtingen; en  

b. op basis van een continuïteitsanalyse uitgaande van de technische voorzieningen wordt verwacht dat het in de financiering besloten herstelvermogen van het fonds voldoende is om de dekkingsgraad binnen een periode van 15 jaar van het de technische voorzieningen op de, in onderdeel a genoemde, hogere dekkingsgraad te brengen.     
4.  De Bank kan op verzoek van een pensioenfonds toestaan dat onderdeel b van het tweede of derde lid niet wordt toegepast, dan wel dat voor de continuïteitsanalyse, bedoeld in die onderdelen, mag worden uitgegaan van een hogere dekkingsgraad dan de technische voorzieningen.   
5.  Consistentie als bedoeld in artikel 7f, eerste lid, van de wet, bestaat voor een door een verzekeraar uitgevoerde pensioenregeling indien op basis van een berekening met het rekeninstrument voor verzekeraars over een periode van 15 jaar een toeslagverlening wordt verwacht die in voldoende mate aansluit bij de gewekte verwachtingen.   

### Paragraaf  7  

####Vaststelling vereist eigen vermogen

Bepalingen ter uitvoering van artikel 13c, tweede lid, van de wet en artikel 23, vierde lid, van het Besluit Pensioenwet BES  

### Artikel  19  

####Standaardmodel

1.  Voor de berekening van het vereist eigen vermogen per risicofactor volgens het standaardmodel, bedoeld in artikel 23, eerste lid, van het Besluit Pensioenwet BES, gaat het fonds uit van een scenariomethode op basis van de volgende risicofactoren: 

a. het renterisico wordt bepaald aan de hand van het voor het fonds in termen van netto verlies meest negatieve scenario van een rentestijging c.q. rentedaling op basis van de in artikel 1 van bijlage 3 opgenomen rentefactoren;  

b. het aandelen- en vastgoedrisico wordt bepaald aan de hand van een daling van de waarde van de beleggingen in: 

1°. aandelen ontwikkelde markten en indirect vastgoed met 25%;  

2°. aandelen opkomende markten met 35%;  

3°. niet beursgenoteerde aandelen met 30%; en  

4°. direct vastgoed met 15%;    

c. het valutarisico wordt bepaald aan de hand van een daling van de waarde van de beleggingen in andere valuta dan de dollar met 20%;  

d. het grondstoffenrisico wordt bepaald aan de hand van een daling van de waarde van beleggingen in grondstoffen met 30%;  

e. het kredietrisico wordt bepaald aan de hand van een daling van de gewogen gemiddelde rentemarge voor het kredietrisico van het fonds met 40%;  

f. het verzekeringstechnische risico;  

g. het liquiditeitsrisico bedraagt 0%;  

h. het concentratierisico bedraagt 0%; en  

i. het operationeel risico bedraagt 0%.     
2.  Het vereist vermogen per risicofactor, bedoeld in het eerste lid, is gelijk aan het absolute getal van de waardedaling van het eigen vermogen als gevolg van het scenario voor de betreffende risicofactor.   

### Artikel  20  

####Correlaties

1.  Bij de samenvoeging van het vereist eigen vermogen per risicofactor als bedoeld in artikel 19 tot het totale vereist eigen vermogen wordt uitgegaan van de volgende correlaties: 

a. tussen het aandelen- en vastgoedrisico enerzijds en het renterisico anderzijds: een correlatie (ρ) van 0,50;  

b. tussen de risico’s die zijn onderscheiden bij het aandelen- en vastgoedrisico: een correlatie (ρ) van 0,75;  

c. tussen de overige risico’s: een correlatie (ρ”) van 0.     
2.  Voor de berekeningen, bedoeld in het eerste lid, worden de in artikel 2 van bijlage 3 opgenomen formules en de in dat onderdeel beschreven procedure gebruikt.   

### Artikel  21  

####Risicoprofiel

Indien het standaardmodel leidt tot uitkomsten die onvoldoende overeenkomen met het risicoprofiel van het fonds, dan treedt het fonds in overleg met de Bank over de te nemen maatregelen.  

### Artikel  22  

####Vereenvoudigd model

1.  De Bank kan toestemming verlenen voor de vaststelling van het vereist eigen vermogen volgens een vereenvoudigd model als bedoeld in artikel 23, tweede lid, van het Besluit Pensioenwet BES indien het pensioenfonds beschikt over: 

a. een eigen vermogen dat ten minste 30% van de technische voorzieningen bedraagt, waarbij geen sprake is van financiering met achtergestelde leningen;  

b. een eenvoudige pensioenregeling;  

c. een eenvoudig en risicomijdend beleggingsbeleid; en  

d. een eenvoudige bedrijfsvoering.     
2.  Een pensioenfonds dat een vereenvoudigd model toepast, stelt het vereist eigen vermogen vast op 30% van de technische voorzieningen.   
3.  Indien een pensioenfonds in een eerdere periode het standaardmodel of een intern model heeft toegepast, kan toestemming om het vereenvoudigd model toe te passen alleen worden verleend indien sprake is van een substantiële inkrimping, een sterke vereenvoudiging van de bedrijfsprocessen, een eenvoudiger risicoprofiel, een sterk verbeterde financiële positie of een eenvoudigere pensioenregeling.   
4.  De Bank kan aan de toestemming, bedoeld in het eerste lid, voorwaarden verbinden.   

### Artikel  23  

####Intern model

1.  De Bank kan toestemming verlenen voor de berekening van het vereist eigen vermogen volgens een intern model als bedoeld in artikel 23, tweede lid, van het Besluit Pensioenwet BES indien het fonds voldoet aan door de Bank gestelde regels ten aanzien van: 

a. de organisatorische inbedding van het intern model; en  

b. de te hanteren data en de technische aspecten van het interne model.     
2.  Het intern model vormt een integraal onderdeel van het risicomanagement van het fonds.   
3.  Voor het vaststellen van het vereist eigen vermogen volgens een intern model gaat het pensioenfonds uit van een stochastische benaderingswijze waarbij het pensioenfonds de risicofactoren bepaalt en rekening houdt met de waarde van de ontwikkeling van activa en passiva in hun onderlinge samenhang.   
4.  In een intern model kan gebruik worden gemaakt van elementen of benaderingsmethoden van het standaardmodel, mits deze aan het karakter van het interne model geen afbreuk doen.   
5.  Een pensioenfonds dat een intern model hanteert: 

a. geeft, als de uitkomsten van het intern model verschillen met die van het voorgaande jaar, aan de Bank aan waaruit die verschillen bestaan; en  

b. dient bij de Bank eens in de 3 jaar een analyse in volgens het standaardmodel, bedoeld in artikel 19.     
6.  De Bank kan aan de toestemming, bedoeld in het eerste lid, voorwaarden verbinden.   

### Artikel  24  

####Overgangsregeling

1.  In afwijking van artikel 23, eerste lid, kan de Bank een fonds dat niet voldoet aan de in artikel 23, eerste lid, genoemde regels toestemming verlenen voor het toepassen van een intern model, indien: 

a. naar het oordeel van de Bank de regels waaraan het fonds niet voldoet het gebruik van een intern model niet belemmeren; en  

b. de verwachting is dat het fonds binnen twee jaren wel aan de regels zal voldoen.     

### Paragraaf  8  

####Begroting, jaarverslag, verantwoording van de Bank

Bepalingen ter uitvoering van artikel 23, tweede lid, van de wet  

### Artikel  25  

####Indienen van de begroting

1.  De begroting, bedoeld in artikel 23 van de wet, is voorzien van: 

a. een exploitatiebegroting en een meerjarenraming;  

b. een toelichting; en  

c. de bevindingen van de raad van commissarissen.     

### Artikel  26  

####Eisen aan de begroting

1.  De begroting legt een koppeling tussen: 

a. de doelstellingen van het beleid, uitgedrukt in te bereiken effecten;  

b. de daartoe te leveren prestaties of activiteiten; en  

c. de daarvoor in te zetten financiële middelen en capaciteit.     
2.  De begroting dient zodanig te zijn ingericht dat: 

a. duidelijk onderscheid wordt gemaakt tussen verzekeraars die een pensioenregeling uitvoeren en pensioenfondsen en, voor zover toepasselijk, tussen materieel en prudentieel toezicht; en  

b. de investeringen en de toerekening daarvan aan de bij of krachtens de wet aan de Bank opgedragen taken inzichtelijk is.     

### Artikel  27  

####Eisen aan de toelichting bij de begroting

1.  De toelichting bij de begroting bevat een financieel en een beleidsmatig deel en een toelichting per begrotingsartikel.   
2.  De toelichting bij het financiële deel van de begroting gaat in op: 

a. de inzet van financiële middelen en capaciteit;  

b. het effect van investeringen van de Bank en hoe deze tot uitdrukking komen in de toezichtkosten;  

c. de gehanteerde bedrijfseconomische grondslagen; en  

d. de ontwikkelingen van de loon- en prijsmutaties voor de totale toezichtkosten.     
3.  De toelichting bij het beleidsmatige deel van de begroting gaat in op: 

a. de relevante (beleids)wijzigingen in de taakuitoefening, die in het begrotingsjaar ten opzichte van het lopende jaar zijn te verwachten, en de daarmee samenhangende kosten; en  

b. de verwachte effecten van doelmatigheidsbevordering.     

### Artikel  28  

####Eisen aan de gewijzigde of aanvullende begroting

Op de gewijzigde of aanvullende begroting, bedoeld in artikel 154, vierde lid, van de Pensioenwet, dat op grond van artikel 23 van de wet van overeenkomstige toepassing is, zijn de artikelen 25 tot en met 27 van overeenkomstige toepassing.  

### Artikel  29  

####Indienen van jaarverslag en verantwoording

1.  De Bank zendt het jaarverslag en de verantwoording, bedoeld in artikel 23 van de wet, gelijktijdig aan de minister.   
2.  De verantwoording gaat vergezeld van de bevindingen van de raad van commissarissen.   

### Artikel  30  

####Eisen aan verantwoording

1.  De verantwoording legt een koppeling met de begroting en volgt de systematiek van de begroting. Artikel 26 is van overeenkomstige toepassing. Afwijkingen van de begroting worden toegelicht.   
2.  De verantwoording bevat een vergelijking met de realisatie, opgenomen in de verantwoording van het voorafgaande jaar, en de begroting van het jaar waarop de verantwoording betrekking heeft.   

### Artikel  31  

####Eisen aan het jaarverslag

1.  In het jaarverslag doet de Bank verslag van: 

a. de activiteiten in het afgelopen kalenderjaar; en  

b. de knelpunten bij de uitvoering van het toezicht en de wijze waarop met deze knelpunten is omgegaan.     
2.  Artikel 27, derde lid, is van overeenkomstige toepassing op het jaarverslag.   

### Artikel  32  

####Bevindingen

De raad van commissarissen vermeldt in zijn bevindingen of: 

a. de begroting, het jaarverslag en de verantwoording is opgesteld conform de bij of krachtens de wet daaraan gestelde eisen;  

b. is afgeweken van de afspraken die met de minister zijn gemaakt; en  

c. conform de overeengekomen procedures overleg is gepleegd met belanghebbenden en de wijze waarop is ingegaan op hun bevindingen.    

### Paragraaf  9  

####Kosten

Uitwerking artikel 24, vierde lid, van de wet en artikel 42, tweede lid, van het Besluit Pensioenwet BES  

### Artikel  33  

####Vaststelling verschuldigd bedrag kosten

1.  De minimumbedragen, bedoeld in [artikel 42, tweede lid, onderdeel a, van het Besluit Pensioenwet BES](../../../../../AMvB-BES/besluit/pensioenwet/bes/BWBR0028316/README.md) bedragen voor het: 

a. prudentieel toezicht voor fondsen: USD 295;  

b. materieel toezicht voor fondsen en verzekeraars: USD 207.     
2.  De maatstaven, bedoeld in [artikel 42, tweede lid, onderdeel b, van het Besluit Pensioenwet BES](../../../../../AMvB-BES/besluit/pensioenwet/bes/BWBR0028316/README.md), bedragen voor het: 

a. toezicht voor pensioenfondsen: de som van de premiebaten en de directe beleggingsopbrengsten zoals vastgesteld op basis van de regels, bedoeld in artikel 36 van het Besluit Pensioenwet BES, met dien verstande dat de directe beleggingsopbrengsten worden bepaald op het bedrag voor aftrek van de afschrijving van de geactiveerde overrente;  

b. materieel toezicht voor verzekeraars: het bruto premie inkomen.     
3.  De maximummaatstaven, bedoeld in [artikel 42, tweede lid, onderdeel c, van het Besluit Pensioenwet BES](../../../../../AMvB-BES/besluit/pensioenwet/bes/BWBR0028316/README.md), bedragen voor het: 

a. prudentieel en materieel toezicht voor pensioenfondsen: USD 401.213.388;  

b. materieel toezicht voor verzekeraars: geen maximummaatstaf.     
4.  De tarieven, bedoeld in [artikel 42, tweede lid, onderdeel d, van het Besluit Pensioenwet BES](../../../../../AMvB-BES/besluit/pensioenwet/bes/BWBR0028316/README.md), bedragen voor het heffingsjaar 2010 voor: 

a. prudentieel en materieel toezicht tezamen voor pensioenfondsen: 0,1257%;  

b. materieel toezicht voor verzekeraars: 0,001125%.     

### Artikel  34  

####Citeertitel

Deze regeling wordt aangehaald als Regeling Pensioenwet BES.  

### Bijlage  1  

####behorend bij paragraaf 1 

Formulier pensioenfonds als bedoeld in artikel 4, tweede lid, Pensioenwet BES  

| --- | --- | --- |
|:---|:---|:---|
|  *1. Algemene gegevens*   | --- | --- |
| a. Bedrijfstakpensioenfonds of ondernemingspensioenfonds?  | --- | --- |
| b. naam  | --- | --- |
| postadres  | --- | --- |
| bezoekadres  | --- | --- |
| telefoon  | --- | --- |
| Fax  | --- | --- |
| e-mail  | --- | --- |
| Inschrijfnummer Kamer van Koophandel en Nijverheid  | --- | --- |
| Administrateur/contactpersoon  | --- | --- |
| c. bij bedrijfstakpensioenfondsen:  Ten behoeve van welke bedrijftak of gedeelte daarvan werkt het fonds?  | --- | --- |
| --- | --- | --- |
| bij ondernemingspensioenfondsen:  Naam van de onderneming of instelling waaraan het fonds is verbonden.  | --- | --- |
| d. Aantal werknemers dat als deelnemers is opgenomen  | --- | --- |
| e. Aantal ondernemingen dat bij het fonds is aangesloten  | --- | --- |
|  *2. Financiële structuur van het fonds*   | --- | --- |
| a. Worden de pensioenverplichtingen (bijvoorbeeld ouderdomspensioen, nabestaandenpensioen en arbeidsongeschikteheidspensioen) herverzekerd?  | O ja  | O nee  |
| Zo ja, welke?  | --- | --- |
| b. Worden overlijdensrisico’s herverzekerd?  | O ja  | O nee  |
| c. Worden arbeidsongeschiktheidsrisico’s herverzekerd?  | O ja  | O nee  |
|  *3. Externe adviseurs*   naam van de externe deskundige  | --- | --- |
| Naam van de actuaris  | --- | --- |
|  *4. Beleidsbepalers (artikel 5a Pensioenwet BES)*   | --- | --- |
| a. naam en functie van bestuursleden en andere personen die het beleid van het fonds (mede) bepalen  | --- | --- |
| Naam  | functie  | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| 4b. Naam en functie van de personen die het dagelijks beleid bepalen  | --- | --- |
| Naam  | functie  | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
| --- | --- | --- |
|  *5. Ondertekening*   | --- | --- |
| Namens het bestuur van het fonds  | --- | --- |
| datum  | --- | --- |
| plaats  | --- | --- |
| Voorzitter  | --- | --- |
| Naam  | --- | --- |
| handtekening  | --- | --- |
| secretaris  | --- | --- |
| Naam  | --- | --- |
| handtekening  | --- | --- |

### Bijlage  2  

####behorend bij paragraaf 2 

### Bijlage  2.A.1:  

####Strafrechtelijke antecedenten als bedoeld in artikel 2, onderdeel c , en artikel 5, tweede lid 

Onder strafrechtelijke antecedenten worden in ieder geval verstaan: 

1. Veroordelingen bij overtreding van strafbepalingen binnen en buiten de openbare lichamen   De betrokkene is bij rechterlijke uitspraak veroordeeld ter zake van poging tot, voorbereiding van, doen plegen van, uitlokken van medeplegen van en/of medeplichtigheid aan een of meer van de hieronder opgesomde strafbare feiten uit: 

– Pensioenwet BES  

– Wet assurantiebemiddelingsbedrijf BES  

– Wet toezicht bank- en kredietwezen 1994 BES  

– Wet toezicht beleggingsinstellingen en administrateurs BES  

– Wet toezicht effectenbeurzen BES  

– Wet toezicht trustwezen BES  

– Wet toezicht verzekeringsbedrijf BES  

– Wetboek van Strafrecht BES (tweede Boek)  

– Wetboek van Strafrecht BES (derde Boek)  

– Wet inkomstenbelasting BES  

– Wet loonbelasting BES  

– Opiumwet 1960 BES  

– Vuurwapenwet BES  

– Wapenwet BES  

– Wet van 20 april 1932, betreffende botsing, aan- of overrijding met motorrijtuigen en ontzegging van de rijbevoegdheid BES.  

– Wet meldplicht ongebruikelijke transacties BES  

– Wet identificatie bij dienstverlening BES  

– Belastingwet BES   Onder veroordelingen wordt ook verstaan veroordelingen in het buitenland wegens overtreding van een of meer daar geldende strafbepalingen vergelijkbaar met de hiervoor genoemde. 

2. Transacties met de Officier van Justitie bij overtreding van strafbepalingen binnen en buiten de openbare lichamen.   De betrokkene heeft een vrijwillige betaling als bedoeld in artikel 76 van het Wetboek van Strafrecht BES gedaan ter zake van een of meer van de hiervoor onder 1 genoemde strafbare feiten. Onder transacties wordt ook verstaan in het buitenland met de terzake bevoegde autoriteiten ter zake van overtreding van een of meer daar geldende strafbepalingen vergelijkbaar met de hiervoor genoemde. 

3. Voorwaardelijk of onvoorwaardelijk sepot, vrijspraak of ontslag van rechtsvervolging binnen en buiten in de openbare lichamen.   De betrokkene wordt terzake van een of meer van de hiervoor onder 1 genoemde strafbare feiten niet of niet verder vervolgd, dan wel vrijgesproken of ontslagen van rechtsvervolging. Onder voorwaardelijke of onvoorwaardelijk sepot, niet verdere vervolging, vrijspraak of ontslag van rechtsvervolging wordt ook verstaan soortgelijke uitspraken en maatregelen buiten de openbare lichamen ter zake van overtreding van een of meer daar geldende strafbepalingen vergelijkbaar met de hiervoor genoemde. 

4. Andere feiten of omstandigheden: 

– officiële processen-verbaal of rapporten ter zake van onder 1 genoemde strafbare feiten;  

– soortgelijke officiële documenten met gelijke bewijskracht buiten de openbare lichamen; of  

– andere feiten of omstandigheden.      

### Bijlage  2.A.2:  

####Strafrechtelijke antecedenten als bedoeld in artikel 2, onderdeel c , en artikel 5, eerste en tweede lid 

Veroordelingen binnen of buiten de openbare lichamen De betrokkene is bij onherroepelijke rechterlijke uitspraak veroordeeld voor (poging tot, voorbereiding van, doen plegen van, uitlokken van en/of medeplichtigheid aan) een of meer van de hieronder opgesomde strafbare feiten: 

– handelen met voorwetenschap bij transacties in effecten (Wet toezicht effectenbeurzen BES);  

– ernstige diefstal, verduistering, valsheid in geschrifte, meineed, benadeling van schuldeisers of rechthebbenden, witwassen (Wetboek van Strafrecht BES);  

– overtreding Pensioenwet BES;  

– overtreding Wet assurantiebemiddelingsbedrijf BES;  

– overtreding Wet toezicht bank- en kredietwezen 1994 BES;  

– overtreding Wet toezicht beleggingsinstellingen en administrateurs BES;  

– overtreding Wet toezicht trustwezen BES;  

– overtreding Wet toezicht verzekeringsbedrijf BES.    

### Bijlage  2.B:  

####Financiële antecedenten als bedoeld in artikel 2, onderdeel c 

Onder financiële antecedenten, van belang voor de beoordeling van de daaraan ten grondslag liggende gedraging of gedragingen, worden voor de betrokkene in ieder geval verstaan: 

1. Persoonlijk: 

– betrokkene heeft belangrijke persoonlijke financiële problemen gehad en deze hebben tot juridische, invordering- of incassoprocedures geleid;  

– ten aanzien van betrokkene is surseance van betaling, faillissement of schuldsanering of schuldeisersakkoord; aangevraagd of uitgesproken;  

– betrokkene is thans in de openbare lichamen of elders verwikkeld in één of meer juridische procedures naar aanleiding van persoonlijke financiële problemen, dan wel verwacht daarin betrokken te raken; of  

– de persoonlijke financiële verplichtingen van betrokkene staan naar algemene maatstaven niet in een gezonde verhouding tot diens inkomsten of vermogen.    

2. Zakelijk 

– de huidige of één van de voormalige werkgevers van betrokkene of enige vennootschap of rechtspersoon waarbij betrokkene een functie bekleedt of bekleedde als beleidsbepalende of medebeleidsbepalende persoon, feitelijke zeggenschap in het bestuur uitoefent of uitoefende of anderszins medeverantwoordelijk of medeverantwoordelijk is of was voor het beleid, heeft belangrijke financiële problemen gehad en deze hebben tot juridische procedures in de openbare lichamen of elders geleid;  

– met betrekking tot de huidige of één van de voormalige werkgevers of enige vennootschap of rechtspersoon beleidsbepaler of medebeleidsbepaler bekleedt/bekleedde, feitelijke zeggenschap in het bestuur uitoefent/uitoefende of anderszins (mede)verantwoordelijk is/was voor het beleid, is surséance van betaling of faillissement aangevraagd of uitgesproken;  

– betrokkene is veroordeeld tot het voldoen van openstaande schulden wegens aansprakelijkheid voor het faillissement van een vennootschap of rechtspersoon op grond van de toepasselijke bepalingen van Boek 2 van het Burgerlijk Wetboek BES (artikelen 16 en 19, zevende lid).    

3. Andere feiten of omstandigheden   Andere feiten of omstandigheden die wijzen op betrokkenheid van betrokkene bij één of meer financiële gedragingen voor zover die redelijkerwijs van belang kunnen zijn voor de beoordeling van diens betrouwbaarheid.  

### Bijlage  2.C:  

####Toezichtsantecedenten als bedoeld in artikel 2, onderdeel c 

Onder toezichtsantecedenten, van belang voor de beoordeling van de daaraan ten grondslag liggende gedraging of gedragingen, worden in ieder geval voor de betrokkene verstaan: 

– het onjuist en/of onvolledig verstrekken van gegevens aan een van overheidswege, in de openbare lichamen of in het buitenland, met het toezicht op de financiële markten belaste toezichthouder;  

– betrokkene of een vennootschap of rechtspersoon beleidsbepalende of medebeleidsbepalende persoon bekleedt of bekleedde, feitelijke zeggenschap in het bestuur uitoefent/uitoefende of anderszins (mede)verantwoordelijk is of was voor het beleid, is een toelating, vergunning of ontheffing geweigerd door een van overheidswege (in de openbare lichamen of elders) met het toezicht op de financiële markten belaste toezichthouder;  

– een aan betrokkene of een vennootschap of rechtspersoon waarbij betrokkene een functie als beleidsbepalende of medebeleidsbepalende persoon bekleedt of bekleedde, feitelijk zeggenschap in het bestuur uitoefent of uitoefende of anderszins (mede)verantwoordelijk is of was voor het beleid, verleende toelating, vergunning of ontheffing is ingetrokken door een van overheidswege (in de openbare lichamen of elders) met het toezicht op de financiële markten belaste toezichthouder;  

– betrokkene, of zijn huidige of één van zijn voormalige werkgevers of een vennootschap of rechtspersoon, waarbij betrokkene een functie als beleidsbepalende of medebeleidsbepalende persoon bekleedt of bekleedde, feitelijk zeggenschap in het bestuur uitoefent of uitoefende of anderszins (mede-)verantwoordelijk is/was voor het beleid, is in conflict geweest met een van overheidswege (in de openbare lichamen Bonaire, Sint Eustatius en Saba of elders) met het toezicht op de financiële markten belaste toezichthouder, en dit conflict heeft geleid tot enige maatregel jegens betrokkene dan wel jegens de vennootschap of rechtspersoon waarbij betrokkene een functie als beleidsbepalende of medebeleidsbepalende persoon bekleedt of bekleedde, feitelijk zeggenschap in het bestuur uitoefent/uitoefende of anderszins verantwoordelijk is of was voor het beleid;  

– aan betrokkene of aan een vennootschap of rechtspersoon waarbij betrokkene een functie als beleidsbepalende of medebeleidsbepalende persoon bekleedt of bekleedde, feitelijke zeggenschap in het bestuur uitoefent of uitoefende of anderszins (mede)verantwoordelijk is of was voor het beleid, een verklaring door de Minister van Justitie ter zake van de oprichting van dan wel van de wijziging van de statuten van een vennootschap geweigerd;  

– indien sprake is van een aanwijzing of een bewindvoerder door een toezichthouder in de openbare lichamen of een buitenlandse toezichthouder;  

– andere feiten of omstandigheden die wijzen op betrokkenheid van betrokkene bij één of meer gedragingen ter zake waarvan in toezichtswetgeving in de openbare lichamen of buitenlandse financiële toezichtwetgeving regels zijn gesteld, welke gedraging of gedragingen redelijkerwijs van belang kunnen zijn voor de beoordeling van diens betrouwbaarheid.    

### Bijlage  2.D:  

####Fiscaal bestuursrechtelijke antecedenten

Onder fiscaal bestuurlijke antecedenten, van belang voor de beoordeling van de daaraan ten grondslag liggende gedraging of gedragingen, worden voor de betrokkene in ieder geval verstaan: Aan betrokkene is op grond van de Belastingwet BES een straf opgelegd ter zake van één of meer van de hierna genoemde strafbare feiten: 

– het niet, onjuist of onvolledig verstrekken van inlichtingen, gegevens of aanwijzingen;  

– het niet nakomen van inlichtingenverplichtingen.    

### Bijlage  2.E:  

####Overige antecedenten als bedoeld in artikel 2, onderdeel c 

Onder overige antecedenten, van belang voor de beoordeling van de daaraan ten grondslag liggende gedraging(en), worden in ieder geval voor de betrokkene verstaan: 

– de inschrijving van betrokkene bij het Dutch Securities Institute is door die instelling beëindigd;  

– betrokkene is onderworpen of onderworpen geweest aan een procedure tot het treffen van tuchtrechtelijke, disciplinaire of vergelijkbare maatregelen door of vanwege een organisatie van zijn beroepsgenoten in of buiten de openbare lichamen en deze procedure heeft jegens betrokkene tot maatregelen geleid;  

– betrokkene is betrokken of betrokken geweest bij enig conflict met zijn huidige dan wel een vorige werkgever aangaande de correcte vervulling van zijn functie of naleving van gedragsnormen in verband met die taakvervulling en dit conflict heeft geleid tot het opleggen van een arbeidsrechtelijke sanctie aan betrokkene (zoals in de vorm van een waarschuwing, berisping, schorsing of ontslag).    

### Bijlage  3  

####behorend bij paragraaf 7 

### Artikel  1  

####Rentefactoren voor het bepalen van het vereist eigen vermogen voor renterisico

|--- | Rentefactor  | Rentefactor  |--- | Rentefactor  | Rentefactor  | Looptijd  | Stijging  | Daling  | Looptijd  | Stijging  | Daling  |
|:---|:---|:---|:---|:---|:---|:---|:---|:---|:---|:---|:---|
| 1 (jaar)  | 1,60  | 0,63  | 16  | 1,29  | 0,77  |
| 2  | 1,51  | 0,66  | 17  | 1,29  | 0,77  |
| 3  | 1,45  | 0,69  | 18  | 1,29  | 0,77  |
| 4  | 1,41  | 0,71  | 19  | 1,28  | 0,78  |
| 5  | 1,37  | 0,73  | 20  | 1,28  | 0,78  |
| 6  | 1,35  | 0,74  | 21  | 1,28  | 0,78  |
| 7  | 1,34  | 0,75  | 22  | 1,28  | 0,78  |
| 8  | 1,33  | 0,75  | 23  | 1,28  | 0,78  |
| 9  | 1,33  | 0,75  | 24  | 1,28  | 0,78  |
| 10  | 1,32  | 0,76  | 25  | 1,27  | 0,79  |
| 11  | 1,32  | 0,76  | >25  | 1,27  | 0,79  |
| 12  | 1,31  | 0,77  | --- | --- | --- |
| 13  | 1,31  | 0,77  | --- | --- | --- |
| 14  | 1,31  | 0,77  | --- | --- | --- |
| 15  | 1,29  | 0,77  | --- | --- | --- |

### Artikel  2  

####Formules en procedure standaardmodel

Het vereist eigen vermogen per risicofactor als bedoeld in artikel 19 wordt als volgt aangeduid: S <sub>1</sub> voor het vereist eigen vermogen voor het renterisico. S <sub>2</sub> voor het vereist eigen vermogen voor het aandelen- en vastgoedrisico. S <sub>3</sub> voor het vereist eigen vermogen voor het valutarisico. S <sub>4</sub> voor het vereist eigen vermogen voor het grondstoffenrisico. S <sub>5</sub> voor het vereist eigen vermogen voor het kredietrisico. S <sub>6</sub> voor het vereist eigen vermogen voor het verzekeringstechnische risico. S <sub>7</sub> voor het vereist eigen vermogen voor het liquiditeitsrisico. S <sub>8</sub> voor het vereist eigen vermogen voor het concentratierisico. S <sub>9</sub> voor het vereist eigen vermogen voor het operationeel risico. Het vereist eigen vermogen wordt bepaald aan de hand van de volgende formule en op basis van onderstaande procedure: •   ![247627](http://wetten.overheid.nl/Illustration/247627)
• waarbij ρ = 0,50. Daarbij zal deze formule worden aangepast als aan de risicofactoren S <sub>7</sub>, S <sub>8</sub> en S <sub>9</sub> waarden worden toegekend. Het vereist eigen vermogen van het fonds, als bedoeld in artikel 13c van de wet, wordt bepaald aan de hand van een iteratief proces. Dit proces bestaat uit het herhaald toepassen van het standaardmodel. Het beleggingsbeleid met de bijbehorende beleggingskarakteristieken blijft daarbij gelijk. Het belegde vermogen in de tweede toepassing en in iedere daaropvolgende herhaalde toepassing is gelijk aan het belegde vermogen in de daaraan voorafgaande toepassing minus het aan het eind van de daaraan voorafgaande toepassing bepaalde verschil tussen het eigen vermogen en de uitkomst van de formule. De herhalingsprocedure stopt indien dit verschil niet langer significant is. Dit is doorgaans het geval na twee herhalingen. De uitkomst van de formule is dan gelijk aan het vereist eigen vermogen. In deze formule komt het vereist vermogen voor het aandelen- en vastgoedrisico S 2 als volgt tot stand. In is bepaald dat in het standaardmodel bij de aggregatie van het vereist eigen vermogen voor respectievelijk aandelen ontwikkelde markten en indirect vastgoed (S 2A ), aandelen opkomende markten (S 2B ), niet-beursgenoteerde aandelen (S 2C ) en direct vastgoed (S 2D ) tot het totale vereist eigen vermogen voor aandelen- en vastgoedrisico (S 2 ) rekening wordt gehouden met de mogelijke statistische samenhang tussen de effecten van de scenario’s. Bij de aggregatie wordt uitgegaan van een uniforme correlatie ρ’ van 0,75. De componenten S 2A tot en met S 2D worden vervolgens gecombineerd tot het totaal vereist eigen vermogen voor aandelen- en vastgoedrisico S 2 aan de hand van de formule: •   ![247627](http://wetten.overheid.nl/Illustration/247627)
Waarbij ρ’ = 0,75.  


<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 19 maart 2014, nr. PO/BenS/601513, houdende regels voor het vaststellen van de bekostiging personeel primair onderwijs in Caribisch Nederland voor het schooljaar 2014–2015 (Regeling bekostiging personeel PO BES 2014–2015)

De Staatssecretaris van Onderwijs, Cultuur en Wetenschap,  
Gelet op de [artikelen 103, eerste lid](../../../../../../../../wet-BES/wet/primair/onderwijs/bes/BWBR0030280/README.md), [164, vierde lid](../../../../../../../../wet-BES/wet/primair/onderwijs/bes/BWBR0030280/README.md), en [166 van de Wet primair onderwijs BES](../../../../../../../../wet-BES/wet/primair/onderwijs/bes/BWBR0030280/README.md) en de [artikelen 17, eerste lid](../../../../../../../../AMvB-BES/besluit/bekostiging/wpo/bes/BWBR0029580/README.md), [18](../../../../../../../../AMvB-BES/besluit/bekostiging/wpo/bes/BWBR0029580/README.md), [19, tweede lid](../../../../../../../../AMvB-BES/besluit/bekostiging/wpo/bes/BWBR0029580/README.md), [20](../../../../../../../../AMvB-BES/besluit/bekostiging/wpo/bes/BWBR0029580/README.md), [21](../../../../../../../../AMvB-BES/besluit/bekostiging/wpo/bes/BWBR0029580/README.md) en [22 van het Besluit bekostiging WPO BES](../../../../../../../../AMvB-BES/besluit/bekostiging/wpo/bes/BWBR0029580/README.md);
Besluit:    

### Artikel  1  

####Begripsbepalingen

Treedt in werking per 01-08-2014 

In deze regeling wordt verstaan onder: 

a.  *wet:* [Wet primair onderwijs BES](../../../../../../../../wet-BES/wet/primair/onderwijs/bes/BWBR0030280/README.md);  

b.  *besluit:* [Besluit bekostiging WPO BES](../../../../../../../../AMvB-BES/besluit/bekostiging/wpo/bes/BWBR0029580/README.md);  

c.  *school:* school als bedoeld in [artikel 1 van de wet](../../../../../../../../wet-BES/wet/primair/onderwijs/bes/BWBR0030280/README.md);  

d.  *bevoegd gezag:* bevoegd gezag als bedoeld in [artikel 1 van de wet](../../../../../../../../wet-BES/wet/primair/onderwijs/bes/BWBR0030280/README.md).   

### Artikel  2  

####Vaststelling bedragen

Treedt in werking per 01-08-2014 

Het bedrag per leerling, bedoeld in [artikel 164, eerste lid, van de wet](../../../../../../../../wet-BES/wet/primair/onderwijs/bes/BWBR0030280/README.md) bedraagt USD 2.884,46. 

### Artikel  3  

####Aanvullende bekostiging schoolleiding

Treedt in werking per 01-08-2014 

Het bedrag, bedoeld in [artikel 20, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md), is voor scholen met een aantal leerlingen dat op de teldatum niet hoger is dan 97 leerlingen USD 17.836,19 en voor scholen met een aantal leerlingen dat op de teldatum hoger is dan 97 leerlingen USD 32.341,27. 

### Artikel  4  

####Vaststelling aanvullende bekostiging (zeer) kleine scholen

Treedt in werking per 01-08-2014 

Het bedrag, bedoeld in de in de eerste kolom genoemde artikelen van het besluit, is het bedrag, genoemd in de tweede kolom bij het desbetreffende artikel:  

| Artikel  | Bedrag  |
|:---|:---|
| [18](../../../../../../../../AMvB-BES/besluit/bekostiging/wpo/bes/BWBR0029580/README.md) (zeer kleine scholen)  | USD 172.197,73  |
| [19](../../../../../../../../AMvB-BES/besluit/bekostiging/wpo/bes/BWBR0029580/README.md), tweede lid (kleine scholen voet)  | USD 123.296,50  |
| [19](../../../../../../../../AMvB-BES/besluit/bekostiging/wpo/bes/BWBR0029580/README.md), tweede lid (kleine scholen verminderingsbedrag)  | USD 853,98  |

### Artikel  5  

####Aanvullende bekostiging voor zorg voor leerlingen met een specifieke onderwijsbehoefte

Treedt in werking per 01-08-2014 

Het percentage, bedoeld in [artikel 22, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md), is 10,5% van de bekostiging bedoeld in de artikelen 2 tot en met 4. 

### Artikel  6  

####Aanvullende bekostiging voor de bestrijding van onderwijsachterstanden

Treedt in werking per 01-08-2014 

Het percentage, bedoeld in [artikel 21, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md), is 8% van de bekostiging bedoeld in de artikelen 2 tot en met 4. 

### Artikel  7  

####Bekostiging personeels- en arbeidsmarktbeleid

Treedt in werking per 01-08-2014 

De grondslag voor de omvang van de bekostiging, bedoeld in [artikel 166, van de wet](../../../../../../../../wet-BES/wet/primair/onderwijs/bes/BWBR0030280/README.md) is 22,7% van de bekostiging bedoeld in de artikelen 2 tot en met 4. 

### Artikel  8  

####Bijzondere bekostiging in verband met harmonisatie salarisschalen

Treedt in werking per 01-08-2014 

1.  Het bevoegd gezag ontvangt bijzondere bekostiging voor zijn school of scholen in verband met de harmonisatie van de salarisschalen.   
2.  De bijzondere bekostiging bedraagt een percentage van de bekostiging berekend met inachtneming van de artikelen 2 tot en met 4.   
3.  Het percentage, bedoeld in het tweede lid, bedraagt voor de scholen op Bonaire 7,71%, voor de scholen op Sint Eustatius 12,91% en voor de scholen op Saba 19,72%.  

### Artikel  9  

####Bijzondere bekostiging: het overgangsbudget

Treedt in werking per 01-08-2014 

1.  Het bevoegd gezag ontvangt voor zijn school of scholen bijzondere bekostiging indien voor het schooljaar 2011–2012 een overgangsbudget is vastgesteld.   
2.  De bijzondere bekostiging bestaat uit het bedrag zoals dat op grond van [artikel 8 van de Regeling bekostiging personeel PO BES 2011–2012](../../../../../../../../ministeriele-regeling-BES/regeling/bekostiging/personeel/po/bes/2011−2012/BWBR0029869/README.md) is vastgesteld voor het schooljaar 2011–2012, vermeerderd met 20,3% van dit bedrag.  

### Artikel  10  

####Betaalritme

Treedt in werking per 01-08-2014 

De maandelijkse betaling van de bekostigingsbedragen voor personeelskosten, bedoeld in de artikelen 2 tot en met 9, vindt plaats op grond van de volgende percentages:  

| --- | --- |
|:---|:---|
| Augustus  | 7,13%  |
| September  | 7,13%  |
| Oktober  | 7,13%  |
| November  | 7,13%  |
| December  | 7,15%  |
| Januari  | 9,33%  |
| Februari  | 9,33%  |
| Maart  | 9,33%  |
| April  | 9,33%  |
| Mei  | 9,33%  |
| Juni  | 9,33%  |
| Juli  | 8,35%  |

### Artikel  11  

####Inwerkingtreding

Treedt in werking per 01-08-2014 

1.  Deze regeling treedt in werking met ingang van 1 augustus 2014.   
2.  Deze regeling heeft betrekking op het schooljaar 2014–2015 en vervalt met ingang van 1 augustus 2024, met dien verstande dat deze van toepassing blijft voor het tijdvak waarvoor zij gelding had.  

### Artikel  12  

####Citeertitel

Treedt in werking per 01-08-2014 

Deze regeling wordt aangehaald als: Regeling bekostiging personeel PO BES 2014–2015. 
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker.     

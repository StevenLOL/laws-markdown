<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 24 februari 2011, nr. WJZ/275511 (2754), houdende regels voor het vaststellen van de bekostiging personeel primair onderwijs in Caribisch Nederland voor de laatste zeven maanden van het schooljaar 2010–2011 (Regeling bekostiging personeel PO BES 2010–2011)

### Artikel  1  

####Begripsbepalingen

In deze regeling wordt verstaan onder: 

a. *wet:*[Wet primair onderwijs BES](../../../../../../../../wet-BES/wet/primair/onderwijs/bes/BWBR0028735/README.md);  

b. *besluit:*[Besluit bekostiging WPO BES](../../../../../../../../AMvB-BES/besluit/bekostiging/wpo/bes/BWBR0029580/README.md);  

c. *school:* school als bedoeld in [artikel 1 van de wet](../../../../../../../../wet-BES/wet/primair/onderwijs/bes/BWBR0028735/README.md);  

d. *bevoegd gezag:* bevoegd gezag als bedoeld in [artikel 1 van de wet](../../../../../../../../wet-BES/wet/primair/onderwijs/bes/BWBR0028735/README.md).    

### Artikel  2  

####Vaststelling bedragen

Het bedrag per leerling, bedoeld in [artikel 164, eerste lid, van de wet](../../../../../../../../wet-BES/wet/primair/onderwijs/bes/BWBR0028735/README.md) bedraagt USD 1,542.40.  

### Artikel  3  

####Aanvullende bekostiging schoolleiding

Het bedrag, bedoeld in [artikel 20, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md), is voor scholen met een aantal leerlingen op de teldatum dat niet hoger is dan 97 leerlingen USD 9,537.46 en voor scholen met een aantal leerlingen op de teldatum dat hoger is dan 97 leerlingen USD 17,293.69.  

### Artikel  4  

####Vaststelling aanvullende bekostiging (zeer) kleine scholen

Het bedrag, bedoeld in de in de eerste kolom genoemde artikelen van het besluit, is het bedrag, genoemd in de tweede kolom bij het desbetreffende artikel:  

| Artikel  | bedrag  |
|:---|:---|
| [18](../../../../../../../../AMvB-BES/besluit/bekostiging/wpo/bes/BWBR0029580/README.md) (zeer kleine scholen)  | USD 92,078.46  |
| [19, tweede lid](../../../../../../../../AMvB-BES/besluit/bekostiging/wpo/bes/BWBR0029580/README.md) (kleine scholen voet)  | USD 65,929.74  |
| [19, tweede lid](../../../../../../../../AMvB-BES/besluit/bekostiging/wpo/bes/BWBR0029580/README.md) (kleine scholen verminderingsbedrag)  | USD 456.65  |

### Artikel  5  

####Aanvullende bekostiging voor zorg voor leerlingen met een specifieke onderwijsbehoefte

Het percentage, bedoeld in [artikel 22, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md) is 10,5% van de bekostiging bedoeld in de artikelen 2 tot en met 4.  

### Artikel  6  

####Aanvullende bekostiging voor de bestrijding van onderwijsachterstanden

Het percentage, bedoeld in [artikel 21, van het besluit](../../../../../../../../AMvB-BES/besluit/bekostiging/wpo/bes/BWBR0029580/README.md) is 8% van de bekostiging bedoeld in de artikelen 2 tot en met 4.  

### Artikel  7  

####Bekostiging personeels- en arbeidsmarktbeleid

De grondslag voor de omvang van de bekostiging, bedoeld in [artikel 166, van de wet](../../../../../../../../wet-BES/wet/primair/onderwijs/bes/BWBR0028735/README.md) is 13% van de bekostiging bedoeld in de artikelen 2 tot en met 4.  

### Artikel  8  

####Bijzondere bekostiging: het overgangsbudget

1.  Het bevoegd gezag ontvangt voor zijn school of scholen bijzondere bekostiging indien de bekostiging, berekend met in achtneming van de artikelen 2 tot en met 7, minder bedraagt dan 64,33% van de personele uitgaven van het jaar 2009 van die school of scholen zoals deze naar het zijn van de Minister worden vastgesteld.   
2.  De bijzondere bekostiging bedraagt het verschil tussen 64,33% van de personele uitgaven van het jaar 2009 van de school, zoals deze naar het oordeel van de Minister zijn vastgesteld en het totaal van de voor de school berekende bekostiging berekend met inachtneming van de artikelen 2 tot en met 7.   

### Artikel  9  

####Bijzondere bekostiging: verhoging met 5%

De bijzondere bekostiging bedraagt 5% van de bekostiging, berekend met in achtneming van de artikelen 2 tot en met 8.  

### Artikel  10  

####Betaalritme

De maandelijkse betaling van de bekostigingsbedragen voor personeelskosten, bedoeld in de artikelen 2 tot en met 9, vindt plaats op grond van de volgende percentages:  

| --- | --- |
|:---|:---|
| januari  | 14,43%  |
| februari  | 14,43%  |
| maart  | 14,43%  |
| april  | 14,43%  |
| mei  | 14,43%  |
| juni  | 14,43%  |
| juli  | 13,42%  |

### Artikel  11  

####Inwerkingtreding

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en werkt terug tot en met 1 januari 2011 in Bonaire, Sint Eustatius en Saba.  

### Artikel  12  

####Citeertitel

Deze regeling wordt aangehaald als: Regeling bekostiging personeel PO BES 2010–2011.  
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap,
J.M. vanBijsterveldt-Vliegenthart   

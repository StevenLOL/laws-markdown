<meta http-equiv='Content-Type' content='text/html; charset=utf-8' />

##Regeling van de Minister van Justitie van 4 oktober 2010, nr. 5670491/10/6, houdende het stellen van regels omtrent de verlening van kosteloze rechtskundige bijstand (Regeling kosteloze rechtskundige bijstand BES)

### Hoofdstuk  I  

####Begripsbepalingen

### Artikel  1  

In deze regeling wordt onder: 

a. *Wet:* de [Wet kosteloze rechtskundige bijstand BES](../../../../../../../wet-BES/wet/kosteloze/rechtskundige/bijstand/bes/BWBR0028200/README.md);  

b. *belanghebbende:* degene die op grond van de [Wet kosteloze rechtskundige bijstand BES](../../../../../../../wet-BES/wet/kosteloze/rechtskundige/bijstand/bes/BWBR0028200/README.md) in aanmerking wil komen van een kaart voor het verkrijgen van kosteloze rechtskundige bijstand;  

c. *kaart:* de kaart, bedoeld in [artikel 2a, vierde lid, van de Wet](../../../../../../../wet-BES/wet/kosteloze/rechtskundige/bijstand/bes/BWBR0028200/README.md);    

### Hoofdstuk  II  

####De kaart

### Artikel  2  

1.  De belanghebbende dient de aanvraag voor het verkrijgen van een kaart in bij de Rijksdienst Caribisch Nederland.   
2.  Indien de aanvraag betrekking heeft op zaak inhoudende een geschil voortvloeiende uit een overeenkomst tot het verrichten van arbeid wordt tevens een bewijs van betaling van de eigen bijdrage als bedoeld in [artikel 2a, tweede lid, van de Wet](../../../../../../../wet-BES/wet/kosteloze/rechtskundige/bijstand/bes/BWBR0028200/README.md) overgelegd.   

### Artikel  3  

1.  De Rijksdienst Caribisch Nederland beslist namens Onze Minister van Justitie op de aanvraag om een kaart.   
2.  Met het oog op de beoordeling van de aanvraag verzoekt de Rijksdienst Caribisch Nederland aan de inspecteur der belastingen om verstrekking van de gegevens over het bruto jaarinkomen van de aanvrager.   

### Hoofdstuk  III  

####De vergoeding van de advocaat

### Artikel  4  

Voor de verlening van rechtskundige bijstand in andere zaken dan strafzaken ontvangt de advocaat voor de duur van de gehele procedure USD 505.  

### Artikel  5  

Indien dit noodzakelijk is, kan de Rijksdienst Caribisch Nederland beslissen tot vergoeding van een geheel of een gedeelte van de reiskosten die de advocaat heeft gemaakt ten behoeve van de verlening van rechtskundige bijstand in een zaak.  

### Artikel  6  

De Rijksdienst Caribisch Nederland verstrekt namens Onze Minister van Justitie een vergoeding aan de advocaat voor de door hem op basis van een kaart verleende kosteloze rechtskundige bijstand.  

### Artikel  7  

1.  Na beÃ«indiging van de verlening van rechtskundige bijstand dient de advocaat bij de Rijksdienst Caribisch Nederland een aanvraag in tot vaststelling en betaling van de vergoeding voor de verrichte werkzaamheden. De advocaat verschaft de gegevens en bescheiden die voor de beslissing op de aanvraag nodig zijn.   
2.  De Rijksdienst Caribisch Nederland betaalt het vastgestelde bedrag op een door deze dienst vastgestelde wijze aan de advocaat.   

### Hoofdstuk  IV  

####Slotbepalingen

### Artikel  8  

Deze regeling treedt in werking op het tijdstip waarop [artikel I, tweede lid, van de Rijkswet wijziging Statuut in verband met de opheffing van de Nederlandse Antillen](../../../../../../../rijkswet/rijkswet/wijziging/statuut/in/verband/met/de/opheffing/van/de/nederlandse/etc/BWBR0028249/README.md) in werking treedt.  

### Artikel  9  

Deze regeling wordt aangehaald als: Regeling kosteloze rechtskundige bijstand BES.  
Deze regeling zal met de toelichting in de Staatscourant worden geplaatst.   

Den Haag 
4 oktober 2010   

De 
Minister van Justitie,
E.M.H.Hirsch Ballin   

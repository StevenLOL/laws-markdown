<meta http-equiv='Content-Type' content='text/html; charset=utf-8' />

##Instellingsbesluit Regionaal Service Centrum BES-eilanden

### Artikel  1  

In dit besluit wordt verstaan onder: 

a. *BES-eilanden:* Bonaire, Sint Eustatius en Saba;  

b. *Centrum:* Regionaal Service Centrum als bedoeld in artikel 2.    

### Artikel  2  

Er is een Regionaal Service Centrum, met vestigingen op Bonaire, Sint Eustatius en Saba.  

### Artikel  3  

1.  Het Centrum staat onder leiding van een kwartiermaker.   
2.  Het Centrum heeft tot taak een structurele bijdrage te leveren aan de uitvoering van (Rijks-)taken op de BES-eilanden.   
3.  Binnen de in het tweede lid omschreven taak worden de volgende deeltaken onderscheiden: 

a. het optreden als loket voor taken die door Nederlandse instanties uitgevoerd worden of die door instanties van andere (ei)landen uitgevoerd worden;  

b. het uitvoeren van taken in opdracht van Nederlandse departementen en (andere) overheidsorganen;  

c. het bieden van huisvesting voor Nederlandse instanties die op de BES-eilanden zelf taken gaan uitvoeren en het bieden van bedrijfsvoeringondersteuning aan Nederlandse departementen en overheidsorganen, waaronder het vervullen van de rol van werkgever.     

### Artikel  4  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 15Â september 2008.  

### Artikel  5  

Dit besluit wordt aangehaald als: Instellingsbesluit Regionaal Service Centrum BES-eilanden.  
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. terHorst   

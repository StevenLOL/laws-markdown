<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 24 februari 2011, nr. WJZ/275501 (4899) houdende uitvoeringsvoorschriften op grond van het Uitvoeringsbesluit sociale kanstrajecten jongeren BES (Uitvoeringsregeling sociale kanstrajecten jongeren BES)

De Minister van Onderwijs, Cultuur en Wetenschap,  
Gelet op [artikel 3 van het Uitvoeringsbesluit sociale kanstrajecten jongeren BES](../../../../../../../AMvB-BES/uitvoeringsbesluit/sociale/kanstrajecten/jongeren/bes/BWBR0029694/README.md);
Besluit:    

### Artikel  1  

####Hoogte kanstrajecttoelage

De hoogte van de kanstrajecttoelage wordt als volgt vastgesteld: 

a. de maandelijkse tegemoetkoming bedraagt: USD 188 per maand;  

b. de bijdrage in de kosten van kinderopvang bedraagt: USD 140 per maand per kind.   

### Artikel  2  

####Overgangsbepaling

In afwijking van artikel 1, onder a, wordt voor een jongere die vóór 1 januari 2011 is gestart met een kanstraject op grond van artikel 10 van de Landsverordening sociale vormingsplicht of van de [Wet sociale kanstrajecten](../../../../../../../wet-BES/wet/sociale/kanstrajecten/jongeren/bes/BWBR0028506/README.md) zoals deze is komen te luiden op 10 oktober 2010, de maandelijkse tegemoetkoming voor de resterende duur van zijn traject vastgesteld op USD 280 per maand. 

### Artikel  3  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en werkt terug tot en met 1 januari 2011 in Bonaire, Sint Eustatius en Saba. 

### Artikel  4  

Deze regeling wordt aangehaald als: Uitvoeringsregeling sociale kanstrajecten jongeren BES. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
J.M. van Bijsterveldt-Vliegenthart     

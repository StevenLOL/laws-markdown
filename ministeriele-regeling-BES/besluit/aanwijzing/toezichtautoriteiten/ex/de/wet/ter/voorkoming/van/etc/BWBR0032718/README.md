<meta http-equiv='Content-Type' content='text/html; charset=utf-8' />

##Besluit van de Minister van Financiën, mede namens de Minister van Veiligheid en Justitie, van 21 december 2012, kenmerk: FM 2012-1985 M, tot aanwijzing van toezichtautoriteiten in de zin van de Wet ter voorkoming van witwassen en financieren van terrorisme BES en bekendmaking van de mandaatverlening inzake handhaving en sanctionering van die wet

De Minister van Financiën,  
Mede namens de Minister van Veiligheid en Justitie;

Gelet op de [artikelen 1, eerste lid, onderdeel p](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.4, eerste lid](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.9, eerste lid](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.10, eerste lid](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.11, eerste lid](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), en [5.12, derde lid, van de Wet ter voorkoming van witwassen en financieren van terrorisme BES](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md);
Besluit:    

### Artikel  1  

Als toezichtautoriteit in de zin van [artikel 1, eerste lid, onderdeel p, onder 1°, van de Wet ter voorkoming van witwassen en financieren van terrorisme BES](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) worden aangewezen de hierna te noemen bestuursorganen voor zover het betreft de diensten bedoeld in de daarbij te noemen onderdelen van [Bijlage A bij die wet](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md): 

a. de Stichting Autoriteit Financiële Markten: onderdelen e, voor zover het betreft het bemiddelen bij het sluiten van een levensverzekering tegen een premie als bedoeld in de [Wet financiële markten BES](../../../../../../../../../../../../wet-BES/wet/financiële/markten/bes/BWBR0030883/README.md), u en v;  

b. De Nederlandsche Bank N.V.: onderdelen a tot en met d, e, voor zover het betreft het sluiten van een levensverzekering tegen een premie als bedoeld in de [Wet financiële markten BES](../../../../../../../../../../../../wet-BES/wet/financiële/markten/bes/BWBR0030883/README.md), f tot en met k, p tot en met t en w.    

### Artikel  2  

Met het toezicht op de naleving van de [hoofdstukken 1](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [2](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) en [3 van de Wet ter voorkoming van witwassen en financieren van terrorisme BES](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), voor zover het betreft de diensten, bedoeld in de onderdelen l tot en met o van [Bijlage A bij die wet](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), worden belast de controleambtenaren van de Belastingdienst/Holland/Midden Unit MOT.  

### Artikel  3  

1.  De door de voorzitter van het managementteam Belastingdienst/Holland-Midden daartoe aangewezen controleambtenaren van de Belastingdienst/Holland-Midden Unit Mot zijn bevoegd om namens de Minister van Financiën besluiten te nemen ter uitvoering van de [artikelen 5.9](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.10](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [5.11](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) en [5.12 van de Wet ter voorkoming van witwassen en financieren van terrorisme BES](../../../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), met uitzondering van het beslissen op bezwaarschriften.   
2.  De voorzitter van het managementteam Belastingdienst/Holland-Midden is belast met het beslissen op bezwaarschriften tegen besluiten van de Minister van Financiën die ingevolge het eerste lid in mandaat zijn genomen.   

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.  
Dit besluit zal met toelichting in de Staatscourant worden geplaatst.  

De 
Minister van Financiën,
J.R.V.A.Dijsselbloem   

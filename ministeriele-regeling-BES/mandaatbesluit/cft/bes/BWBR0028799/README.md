<meta http-equiv='Content-Type' content='text/html; charset=utf-8' />

##Besluit van de Staatssecretaris van Binnenlandse Zaken en Koninkrijksrelaties van 23 september 2010, Directie Constitutionele Zaken en Wetgeving, nr. 2010-0000618987, tot vaststelling van een mandaatregeling voor het College financieel toezicht Bonaire, Sint Eustatius en Saba (Mandaatbesluit Cft BES)

### Artikel  1  

In dit besluit wordt verstaan onder: 

a. *wet:*[Wet financiën openbare lichamen Bonaire, Sint Eustatius en Saba](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md);  

b. *College financieel toezicht:* College financieel toezicht Bonaire, Sint Eustatius en Saba, genoemd in [artikel 2 van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md);  

c. *minister:* Minister van Binnenlandse Zaken en Koninkrijksrelaties.    

### Artikel  2  

Aan het College financieel toezicht wordt mandaat verleend tot: 

a. het verlenen van goedkeuring aan besluiten als bedoeld in [artikel 9, derde lid](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md), [10, tweede lid](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md), en [27, vierde lid, van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md);  

b. het verstrekken van verklaringen van geen bezwaar jegens het benoemen of herbenoemen van vertegenwoordigers van een bestuurscollege of een openbaar lichaam in een privaatrechtelijke rechtspersoon als bedoeld in [artikel 9, zesde lid, van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md);  

c. het toestaan van een tekort op de begroting of een overschrijding van de rentelastnorm in gevallen, bedoeld in [artikel 21, derde lid, van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md);  

d. het verlenen van toestemming als bedoeld in [artikel 24, eerste lid, van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md) tot het aangaan van verplichtingen de niet voorzien zijn in een goedgekeurde begroting, een goedgekeurde wijziging van de begroting dan wel in een door de minister overeenkomstig [artikel 20 van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md) vastgestelde begroting.    

### Artikel  3  

Het mandaat van het College financieel toezicht is niet van toepassing op het onthouden van goedkeuring, het weigeren van verklaringen van geen bezwaar en het weigeren van toestemming als bedoeld in artikel 2.  

### Artikel  4  

Dit besluit treedt in werking op het tijdstip waarop de [hoofdstukken I tot en met III van de wet](../../../../../wet-BES/wet/financiën/openbare/lichamen/bonaire/sint/eustatius/en/saba/BWBR0028151/README.md) in werking treden.  

### Artikel  5  

Dit besluit wordt aangehaald als: Mandaatbesluit Cft BES.  
Dit besluit zal met de toelichting in de Staatscourant worden geplaatst.  

De 
Staatssecretaris van Binnenlandse Zaken en Koninkrijksrelaties,
A.Th.B.Bijleveld-Schouten   

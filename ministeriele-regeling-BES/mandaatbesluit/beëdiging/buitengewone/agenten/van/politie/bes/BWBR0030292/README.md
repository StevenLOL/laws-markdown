<meta http-equiv='Content-Type' content='text/html; charset=utf-8' />

##Besluit van de Minister van Veiligheid en Justitie van 23 juni 2011, nr. 5693332/11, houdende verlening van mandaat ten aanzien van de bevoegdheid tot beëdiging van de buitengewone agenten van politie in Bonaire, Sint Eustatius en Saba (Mandaatbesluit beëdiging buitengewone agenten van politie BES)

De Minister van Veiligheid en Justitie,  
Gelet op [artikel 20, eerste lid, van het Besluit buitengewone agenten van politie BES](../../../../../../../../../AMvB-BES/besluit/buitengewone/agenten/van/politie/bes/BWBR0029175/README.md);
Besluit:    

### Artikel  1  

1.  Het afleggen van de eden, verklaring en beloften, bedoeld in [artikel 19, eerste lid, van het Besluit buitengewone agenten van politie BES](../../../../../../../../../AMvB-BES/besluit/buitengewone/agenten/van/politie/bes/BWBR0029175/README.md), geschiedt in handen van de als direct toezichthouder aangewezen korpschef van het politiekorps van Bonaire, Sint Eustatius en Saba.   
2.  Indien de te beëdigen persoon behoort tot een dienst die ressorteert onder enig ministerie, geschiedt de beëdiging in handen van het hoofd van die dienst.  

### Artikel  2  

1.  De direct toezichthouder, bedoeld in artikel 1, eerste lid, kan bepalen dat het afleggen van de eden, verklaring en beloften, bedoeld in [artikel 19 van het Besluit buitengewone agenten van politie BES](../../../../../../../../../AMvB-BES/besluit/buitengewone/agenten/van/politie/bes/BWBR0029175/README.md), namens hem geschiedt in handen van de plaatsvervangend korpschef, alsmede direct leidinggevenden, in de rang van commissaris.   
2.  Het hoofd van dienst, genoemd in artikel 1, tweede lid, kan bepalen dat het afleggen van de eden, verklaring en beloften, bedoeld in [artikel 19 van het Besluit buitengewone agenten van politie BES](../../../../../../../../../AMvB-BES/besluit/buitengewone/agenten/van/politie/bes/BWBR0029175/README.md), namens hem geschiedt in handen van zijn plaatsvervanger, alsmede direct leidinggevenden.  

### Artikel  3  

Dit besluit treedt in werking met ingang van de eerste dag na de dagtekening van de Staatscourant waarin het wordt geplaatst. 

### Artikel  4  

Dit besluit wordt aangehaald als: Mandaatbesluit beëdiging buitengewone agenten van politie BES. 
Dit besluit zal met de toelichting in de Staatscourant worden geplaatst.   

Den Haag 
23 juni 2011   

De 
Minister van Veiligheid en Justitie, 
I.W. Opstelten     

<meta http-equiv='Content-Type' content='text/html; charset=utf-8' />

##Regeling van de Minister van Justitie van 28 augustus 2006, nr. 5418018/806, houdende regels met betrekking tot de mogelijkheid van levensloopverlof voor de sector Rechterlijke Macht

De Minister van Justitie,  
Gelet op [artikel 38q, tweede lid, van het Besluit rechtspositie rechterlijke ambtenaren](../../../../../../AMvB/besluit/rechtspositie/rechterlijke/ambtenaren/BWBR0006530/README.md);
Besluit:    

### Artikel  1  

De [Levensloopregeling rijkspersoneel](../../../../../../ministeriele-regeling/levensloopregeling/rijkspersoneel/BWBR0018979/README.md) is, met uitzondering van de [artikelen 2.1.5, eerste lid, onder d](../../../../../../ministeriele-regeling/levensloopregeling/rijkspersoneel/BWBR0018979/README.md), [7.1.1](../../../../../../ministeriele-regeling/levensloopregeling/rijkspersoneel/BWBR0018979/README.md) en [7.2.1](../../../../../../ministeriele-regeling/levensloopregeling/rijkspersoneel/BWBR0018979/README.md), van overeenkomstige toepassing op de rechterlijk ambtenaar, die is aangesteld of aangewezen voor een al dan niet volledige arbeidsduur, en de rechterlijk ambtenaar in opleiding, met dien verstande dat: 

a. onder ambtenaar wordt verstaan: de rechterlijk ambtenaar of rechterlijk ambtenaar in opleiding;  

b. onder bevoegd gezag wordt verstaan: de functionele autoriteit;  

c. onder bezoldiging, salaris, salaris per uur en vakantie-uitkering wordt verstaan: hetgeen daaronder wordt verstaan in het bij en krachtens de [Wet rechtspositie rechterlijke ambtenaren](../../../../../../wet/wet/rechtspositie/rechterlijke/ambtenaren/BWBR0008365/README.md) bepaalde;  

d. onder vakantie wordt verstaan: hetgeen daaronder wordt verstaan in de [Wet rechtspositie rechterlijke ambtenaren](../../../../../../wet/wet/rechtspositie/rechterlijke/ambtenaren/BWBR0008365/README.md); en  

e. onder de vergoeding op grond van [artikel 22, vijftiende lid, van het ARAR](../../../../../../AMvB/algemeen/rijksambtenarenreglement/BWBR0001950/README.md) wordt verstaan: de vergoeding op grond van [artikel 33d, vierde lid, van het Besluit rechtspositie rechterlijk ambtenaren](../../../../../../AMvB/besluit/rechtspositie/rechterlijke/ambtenaren/BWBR0006530/README.md);   

### Artikel  2  

De [Regeling van de Minister van Justitie van 17 maart 2004, nr. 5270412, tot invoering van de mogelijkheid tot verlofsparen voor de sector Rechterlijke Macht](../../../../../../ministeriele-regeling/invoeringsregeling/verlofsparen/rechterlijke/macht/BWBR0016510/README.md) (Stcrt. 60) wordt ingetrokken. 

### Artikel  3  

1.  Op de tot 1 januari 2006 opgebouwde aanspraken op compensatie in vrije dagen blijft het [Besluit van de Minister van Binnenlandse Zaken van 25 november 1996](../../../../../../ministeriele-regeling/nadere/algemene/voorschriften/inzake/de/36-urige/werkweek/bij/de/etc/BWBR0008344/README.md), kenmerk AD96/U1026 (Stcrt. 233), zoals dat luidde op 31 december 2005, van overeenkomstige toepassing voor zover de aanspraken niet zijn omgezet in aanspraken ingevolge deze regeling.   
2.  De waarde van de gespaarde compensatie in vrije dagen kan op verzoek van de rechterlijk ambtenaar of rechterlijk ambtenaar in opleiding worden toegevoegd aan het levenslooptegoed, tenzij het dienstbelang zich daartegen verzet.   
3.  De waarde van de gespaarde compensatie in vrije dagen, bedoeld in het tweede lid, wordt berekend op basis van het salaris per uur dat de rechterlijk ambtenaar of rechterlijk ambtenaar in opleiding geniet op de eerste dag van de maand waarin het in het tweede lid bedoelde verzoek is ontvangen.  

### Artikel  4  

1.  Op de tot 1 januari 2006 opgebouwde aanspraken op spaarverlof blijft de [Regeling van de Minister van Justitie van 17 maart 2004, nr. 5270412, tot invoering van de mogelijkheid tot verlofsparen voor de sector Rechterlijke Macht](../../../../../../ministeriele-regeling/invoeringsregeling/verlofsparen/rechterlijke/macht/BWBR0016510/README.md) (Stcrt. 60), zoals die luidde op 31 december 2005, van toepassing, voor zover die aanspraken niet zijn omgezet in aanspraken ingevolge deze regeling.   
2.  Het saldo van de verlofspaarrekening als bedoeld in de [Regeling van de Minister van Justitie van 17 maart 2004, nr. 5270412, tot invoering van de mogelijkheid tot verlofsparen sector Rechterlijke Macht](../../../../../../ministeriele-regeling/invoeringsregeling/verlofsparen/rechterlijke/macht/BWBR0016510/README.md) (Stcrt. 60), kan op verzoek van de rechterlijk ambtenaar of rechterlijk ambtenaar in opleiding worden toegevoegd aan het levenslooptegoed.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 2006. 

### Artikel  6  

Deze regeling wordt aangehaald als: Levensloopregeling sector Rechterlijke Macht. 
Deze regeling zal met de toelichting in de Staatscourant worden geplaatst.  

De 
Minister van Justitie, 
J.P.H. Donner     

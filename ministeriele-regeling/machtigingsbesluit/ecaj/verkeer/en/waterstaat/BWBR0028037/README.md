<meta http-equiv='Content-Type' content='text/html; charset=utf-8' />

##Besluit van de Minister van Verkeer en Waterstaat houdende verlening van machtiging aan de manager van het Expertisecentrum Arbeidsjuridisch inzake bezwaar- en beroepsprocedures betreffende personele aangelegenheden (Machtigingsbesluit ECaj Verkeer en Waterstaat)

De Minister van Verkeer en Waterstaat,  Besluit:    

### Artikel  1  

In dit besluit wordt verstaan onder: 

– *manager:* de manager van het Expertisecentrum Arbeidsjuridisch (Ecaj);  

– *Expertisecentrum Arbeidsjuridisch:* het Expertisecentrum Arbeidsjuridisch van het Ministerie van Binnenlandse Zaken en Koninkrijksrelaties.    

### Artikel  2  

1.  Aan de manager wordt machtiging verleend voor: 

a. het behandelen van bezwaarprocedures en beroepsprocedures inzake besluiten of handelingen betreffende de ambtelijke rechtspositie van ambtenaren van het ministerie van Verkeer en Waterstaat, waaronder het vertegenwoordigen van de minister van Verkeer en Waterstaat in deze procedures;  

b. het instellen van bezwaar, beroep en hoger beroep tegen besluiten van uitvoeringsorganisaties betreffende personele aangelegenheden van het ministerie van Verkeer en Waterstaat.     
2.  De manager kan de in het eerste lid bedoelde machtiging voor een bepaald geval doorgeven aan onder hem ressorterende functionarissen.   

### Artikel  3  

Voor de toepassing van [artikel 4 van de Wet openbaarheid van bestuur](../../../../../../../wet/wet/openbaarheid/van/bestuur/BWBR0005252/README.md) worden documenten inzake personele aangelegenheden van het ministerie van Verkeer en Waterstaat die berusten bij het ECaj geacht te berusten bij het ministerie.  

### Artikel  5  

Het krachtens machtiging ondertekenen van stukken geschiedt als volgt: De Minister van Verkeer en Waterstaat, namens deze: (handtekening) (naam functionaris) (functie)  

### Artikel  6  

Dit besluit treedt in werking met ingang van de dag na de dagtekening van de Staatscourant waarin het wordt geplaatst.  

### Artikel  7  

Dit besluit wordt aangehaald als: Machtigingsbesluit ECaj Verkeer en Waterstaat.  
Dit besluit zal met de toelichting in de Staatscourant worden geplaatst.  

De 
Minister van 
Verkeer en Waterstaat,
C.M.P.S.Eurlings   

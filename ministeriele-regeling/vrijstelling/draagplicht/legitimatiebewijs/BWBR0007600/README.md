<meta http-equiv='Content-Type' content='text/html; charset=utf-8' />

##Besluit van de Minister van Justitie, houdende een vrijstelling van de draagplicht van het legitimatiebewijs als bedoeld in artikel 26, eerste lid, van het Besluit buitengewoon opsporingsambtenaar 

De Minister van Justitie,  
Gelet op [artikel 26, tweede lid, van het Besluit buitengewoon opsporingsambtenaar](../../../../../AMvB/besluit/buitengewoon/opsporingsambtenaar/BWBR0007013/README.md);
Besluit:     

### Artikel  1  

De ambtenaar van politie, bedoeld in [artikel 2, onderdeel b, van de Politiewet 2012](../../../../../wet/politiewet/2012/BWBR0031788/README.md), die over opsporingsbevoegdheid beschikt, is bevoegd in plaats van een legitimatiebewijs als bedoeld in [artikel 26, eerste lid, van het Besluit buitengewoon opsporingsambtenaar](../../../../../AMvB/besluit/buitengewoon/opsporingsambtenaar/BWBR0007013/README.md) het legitimatiebewijs bij zich te dragen dat hem op de voet van de [Regeling politielegitimatiebewijs](../../../../../ministeriele-regeling/regeling/politielegitimatiebewijs/BWBR0006559/README.md) is uitgereikt.  

### Artikel  2  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst. Dit besluit wordt in de Staatscourant geplaatst. 

Den Haag 
6 oktober 1995    

De 
Minister van Justitie, Namens de Minister, 
J. van  Ees ,het 
hoofd van de Directie Politie     

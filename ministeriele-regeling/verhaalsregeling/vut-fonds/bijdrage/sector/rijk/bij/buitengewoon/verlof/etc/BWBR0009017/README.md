<meta http-equiv='Content-Type' content='text/html; charset=utf-8' />

##Verhaalsregeling Vut-fonds bijdrage sector Rijk bij buitengewoon verlof van lange duur

De Minister van Binnenlandse Zaken,  
Gelet op [artikel 6, zesde lid, van de Regels inzake de financiering van Vut-fonds lasten](../../../../../../../../../../../zbo/regels/inzake/de/financiering/van/vut-lasten/BWBR0007824/README.md);

handelende in overeenstemming met het gevoelen van de Ministerraad;
Besluit:    

### Artikel  1  

In deze regeling wordt verstaan onder:   Pensioenreglement:  het Pensioenreglement van de Stichting Pensioenfonds ABP;    werkgever:  de werkgever, bedoeld in artikel 2.2 van het Pensioenreglement;    werknemer:  de werknemer, bedoeld in artikel 2.3 van het Pensioenreglement, die op basis van het [Algemeen Rijksambtenarenreglement](../../../../../../../../../../../AMvB/ambtenarenreglement/staten-generaal/BWBR0003229/README.md), het [Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md) of het [Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md) in burgerlijke rijksdienst is aangesteld;    verhaal:  het in [artikel 6 van de Regels inzake de financiering van Vut-fonds lasten](../../../../../../../../../../../zbo/regels/inzake/de/financiering/van/vut-lasten/BWBR0007824/README.md) bedoelde verhaal van Vut-fonds bijdrage.     

### Artikel  2  

1.  Tenzij dor de werkgever anders is bepaald, is gedurende de tijd waarin de werknemer in verband met buitengewoon verlof geheel is ontheven van de uitoefening van zijn functie het verhaal gelijk aan de Vut-fonds bijdrage die de betrokken werkgever voor hem is verschuldigd.   
2.  Tenzij door de werkgever anders is bepaald, is gedurende de tijd waarin de werknemer in verband met buitengewoon verlof gedeeltelijk is ontheven van de uitoefening van zijn functie, met betrekking tot het gedeelte waarvoor buitengewoon verlof is verleend, het verhaal gelijk aan de Vut-fonds bijdrage die de betrokken werkgever voor hem naar evenredigheid over dat gedeelte is verschuldigd.   
3.  Het eerste en tweede lid zijn niet van toepassing indien de ontheffing is verleend: 

a. uitsluitend in het persoonlijk belang van de werknemer voor ten hoogste veertien aaneengesloten kalenderdagen;  

b. in verband met ouderschapsverlof;  

c. in verband met de terugbrenging van de werktijd, bedoeld in [artikel 21a van het Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md) of [artikel 34a van het Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md);  

d. in verband met de vervulling van de militaire dienstplicht;  

e. voor de vervulling van een politieke functie.     

### Artikel  3  

De werknemer ten aanzien van wie de werkgever het verschuldigde verhaal niet of niet volledig op zijn salaris kan inhouden, voldoet de in verband daarmee op hem rustende schuld maandelijks. De werkgever kan met de werknemer een afwijkende betalingsregeling treffen.  

### Artikel  4  

De Verhaalsregeling vut-bijdrage sector Rijk bij buitengewoon verlof van lange duur wordt ingetrokken.  

### Artikel  5  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst en werkt terug tot en met 1 april 1997.  

### Artikel  6  

Deze regeling kan worden aangehaald als: Verhaalsregeling Vut-fonds bijdrage sector Rijk bij buitengewoon verlof van lange duur.  

De 
Minister van Binnenlandse Zaken, voor deze, 
de directeur-generaal Management en Personeelsbeleid, 
A. H. C.Annink.    

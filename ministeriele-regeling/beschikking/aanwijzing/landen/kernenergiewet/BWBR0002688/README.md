<meta http-equiv='Content-Type' content='text/html; charset=utf-8' />

##Beschikking aanwijzing landen Kernenergiewet

De Minister van Economische Zaken en de Staatssecretaris van Sociale Zaken en Volksgezondheid, in overeenstemming met de Staatssecretaris van Verkeer en Waterstaat,  
Gelet op de [artikelen 2, eerste lid, onder d en e, en tweede lid](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [3, tweede lid, onder h](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [5, eerste lid, onder a en b, en tweede lid](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [6, tweede lid, onder b](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [14, onder b en c](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [16, onder b en c](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [19, eerste lid, onder b](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), en [22, eerste lid, onder b, van het Besluit vervoer splijtstoffen, ertsen en radioactieve stoffen](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md) (Stb. 1969, 405),
Besluiten:    

### Artikel  1  

Voor de toepassing van de [artikelen 3, tweede lid](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), jo. 3, eerste lid, onder h, onder 1°, [6, eerste lid, onder b, onder 1°](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), [14, eerste lid, onder c, onder 2°](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), en [16, eerste lid, onder c, onder 2°, van het Besluit vervoer splijtstoffen, ertsen en radioactieve stoffen](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md) worden de volgende landen aangewezen: 

a. voor alle wijzen van vervoer: België, Bondsrepubliek Duitsland, Bulgarije, Denemarken, Finland, Frankrijk, Griekenland, Hongarije, Italië, Irak, Joegoslavië, Liechtenstein, Luxemburg, Marokko, Noorwegen, Oost-Duitsland, Oostenrijk, Polen, Portugal, Roemenië, Syrië, Spanje, Tjechoslowakije, Tunesië, Turkije, Verenigd Koninkrijk, Zweden en Zwitserland;  

b. voor vervoer over de Nederlandse territoriale zee of over niet-Nederlandse wateren, en voor het aansluitende vervoer in hetzelfde schip over Nederlandse binnenwateren, zomede voor vervoer in een luchtvaartuig: bovendien Canada, Japan en de Verenigde Staten van Amerika.    

### Artikel  2  

Deze beschikking kan worden aangehaald als: Beschikking aanwijzing landen Kernenergiewet.  

### Artikel  3  

1.  Deze beschikking wordt in de *Staatscourant* bekendgemaakt.   
2.  Zij treedt in werking op het tijdstip, waarop het [Besluit vervoer splijtstoffen, ertsen en radioactieve stoffen](../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md) in werking treedt.   

's-Gravenhage 
5 december 1969    

De 
Minister van Economische Zaken, 

L. de Block   

De 
Staatssecretaris van Sociale Zaken en Volksgezondheid, 

R. J. H. Kruisinga      

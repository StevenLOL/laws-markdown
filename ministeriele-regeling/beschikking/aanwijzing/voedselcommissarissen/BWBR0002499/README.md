<meta http-equiv='Content-Type' content='text/html; charset=utf-8' />

##Beschikking aanwijzing voedselcommissarissen

De Minister van Landbouw en Visserij,  
Gelet op de [artikelen 3](../../../../../wet/noodwet/voedselvoorziening/BWBR0002392/README.md) en [29 van de Noodwet voedselvoorziening](../../../../../wet/noodwet/voedselvoorziening/BWBR0002392/README.md),
Besluit:    

### Artikel  1  

Als voedselcommissarissen, bedoeld in [artikel 3 van de Noodwet voedselvoorziening](../../../../../wet/noodwet/voedselvoorziening/BWBR0002392/README.md), worden aangewezen: 

a. in iedere provincie de districtsbureauhouders van de Stichting Uitvoering Landbouwmaatregelen; 

b. de bij beschikking benoemde voedselcommissaris te Amsterdam, voor de gemeenten Amstelveen, Amsterdam en Diemen; 

c. de bij beschikking benoemde voedselcommissaris te Nijmegen, voor de gemeenten Appeltern, Batenburg, Bergharen, Beuningen, Dreumel, Druten, Ewijk, Groesbeek, Heumen, Horssen, Millingen aan den Rijn, Nijmegen, Overasselt, Ubbergen, Wamel en Wijchen.  

### Artikel  2  

De bij artikel 1 aangewezen voedselcommissarissen, die standplaats hebben in het ambtsgebied van een voedselcommissaris in de provincie, staan onder de bevelen van die voedselcommissaris. 

### Artikel  3  

1.  Deze beschikking kan worden aangehaald als: Beschikking aanwijzing voedselcommissarissen.   
2.  Zij wordt bekend gemaakt in de *Staatscourant*.  

's-Gravenhage 
23 juli 1965    

De 
Minister van Landbouw en Visserij, 
B. W.  Biesheuvel      

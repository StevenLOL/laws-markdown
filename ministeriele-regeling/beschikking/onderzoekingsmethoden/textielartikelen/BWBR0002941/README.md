<meta http-equiv='Content-Type' content='text/html; charset=utf-8' />

##Beschikking onderzoekingsmethoden textielartikelen

De Staatssecretaris van Volksgezondheid en Milieuhygiene en de Staatssecretaris van Economische Zaken.  
Overwegende, dat ter uitvoering van de richtlijn van de Raad van de Europese Gemeenschappen van 17 juli 1972 betreffende de aanpassing van de wetgevingen van de Lid-Staten inzake bepaalde methoden voor de kwantitatieve analyse van binaire mengsels van textielvezels, nr. 72/276/EEG (Pb. EG L 173) en van de richtlijn van die Raad van 26 februari 1973 betreffende de onderlinge aanpassing van de wetgevingen der Lid-Staten inzake de kwantitatieve analyse van ternaire mengsels van textielvezels, nr. 73/44/EEG (Pb. EG L 83) overeenkomstig die richtlijnen onderzoekingsmethoden dienen te worden vastgesteld voor de beoordeling van de vraag of een textielartikel voldoet aan het [Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md) (Stb. 1974, 512);

Gelet op [artikel 18, eerste lid, van het Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md);
Besluiten:    

### Artikel  1  

In deze beschikking wordt verstaan onder: 

a. *textielartikel:* hetgeen daaronder wordt verstaan in artikel 1, eerste lid, onderc, van het [Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md) (Stb. 1974, 512);  

b. *kenmerkende textielvezels:* hetgeen daaronder wordt verstaan in [artikel 1, eerste lid, onder e, van het Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md);  

c. *richtlijn 96/73/EG:* richtlijn nr. 96/73/EG van het Europees Parlement en de Raad van de Europese Unie van 16 december 1996 betreffende bepaalde methoden voor de kwantitatieve analyse van binaire mengsels van textielvezels (PbEG L 32);  

d. *richtlijn 73/44/EEG:* richtlijn nr. 73/44/EEG van de Raad van 26 februari 1973 betreffende de onderlinge aanpassing van de wetgevingen der Lid-Staten inzake de kwantitatieve analyse van ternaire mengsels van textielvezels (PbEG L 83).    

### Artikel  2  

1.  Ten aanzien van een textielartikel geldt de onderzoekingsmethode, omschreven in bijlage I van richtlijn 96/73/EG.   
2.  Ten aanzien van een textielartikel, dat is samengesteld uit twee soorten kenmerkende textielvezels, gelden tevens de onderzoekingsmethoden omschreven in bijlage II van richtlijn 96/73/EG.   
3.  Ten aanzien van een textielartikel, dat is samengesteld uit drie soorten kenmerkende textielvezels, gelden tevens de onderzoekingsmethoden, omschreven in de bijlagen I, II en III van richtlijn 73/44/EEG.   

### Artikel  3  

Ten aanzien van een onderdeel, afzonderlijk deel of onderdeel van een afzonderlijk deel van een textielartikel als in [artikel 12, eerste lid, van het Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md) bedoeld, is artikel 2 van deze beschikking van overeenkomstige toepassing.  

### Artikel  3a  

1.  Een wijziging van de bijlagen I of II van richtlijn 96/73/EG gaat voor de toepassing van deze beschikking gelden met ingang van de dag waarop aan de betrokken wijzigingsrichtlijn uitvoering moet zijn gegeven, tenzij bij ministeriële regeling een ander tijdstip wordt vastgesteld.   
2.  Een wijziging van de bijlagen I, II of III van richtlijn 73/44/EEG gaat voor de toepassing van deze beschikking gelden met ingang van de dag waarop aan de betrokken wijzigingsrichtlijn uitvoering moet zijn gegeven, tenzij bij ministeriële regeling een ander tijdstip wordt vastgesteld.   

### Artikel  4  

Deze beschikking kan worden aangehaald als: [Beschikking onderzoekingsmethoden textielartikelen](../../../../../ministeriele-regeling/beschikking/onderzoekingsmethoden/textielartikelen/BWBR0002941/README.md).  

### Artikel  5  

1.  Deze beschikking wordt in de Staatscourant bekend gemaakt.   
2.  Zij treedt in werking op het tijdstip, waarop het [Textielartikelenbesluit (Warenwet)](../../../../../AMvB/textielartikelenbesluit/(warenwet)/BWBR0002932/README.md) in werking treedt.   

Leidschendam 
9 oktober 1974    

De 
Staatssecretaris van Volksgezondheid en Milieuhygiëne, 
Hendriks 

De 
Staatssecretaris van Economische Zaken, 
Th.M.Hazekamp    

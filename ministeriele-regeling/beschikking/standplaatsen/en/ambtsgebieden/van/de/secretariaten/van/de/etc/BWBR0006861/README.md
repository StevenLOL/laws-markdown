<meta http-equiv='Content-Type' content='text/html; charset=utf-8' />

##Beschikking standplaatsen en ambtsgebieden van de secretariaten van de huurcommissies

De Staatssecretaris van Volkshuisvesting, Ruimtelijke Ordening en Milieubeheer,  
Overwegende, dat het gewenst is de standplaatsen en het ambtsgebied van de secretariaten van de Huurcommissie te wijzigen,
Besluit:    

### Artikel  1  

Secretariaten van de Huurcommissie zijn gevestigd  

| *Te*  | *Ten behoeve van de commissies in de ressorten*  |
|---|---|
| Amsterdam  | Amsterdam  |
| Arnhem  | Arnhem, Terborg, Zutphen, Wageningen, Groenlo, Nijmegen, Tiel, Harderwijk en Apeldoorn  |
| Breda  | Breda, Tilburg, Bergen op Zoom, Zevenbergen, Middelburg, Terneuzen en Zierikzee  |
| Groningen  | Groningen, Leeuwarden, Heerenveen, Beetsterzwaag, Sneek, Assen, Emmen, Meppel, Winschoten en Zuidbroek  |
| Haarlem  | Haarlem, Alkmaar, Den Helder, Hilversum, Hoorn en Zaandam  |
| 's-Hertogenbosch  | 's-Hertogenbosch, Eindhoven, Boxmeer en Helmond  |
| Maastricht  | Maastricht, Heerlen, Sittard, Venlo en Roermond  |
| Rijswijk  | 's-Gravenhage, Delft, Leiden, Alphen aan den Rijn en Gouda  |
| Rotterdam  | Rotterdam, Schiedam, Dordrecht, Gorinchem, Oud Beijerland, Sommelsdijk en Brielle  |
| Utrecht  | Utrecht en Amersfoort  |
| Zwolle  | Zwolle, Deventer, Enschede, Almelo en Lelystad  |

### Artikel  2  

De beschikking van 15 augustus 1988, nr. MOI 1588001 (Stcrt. 158) wordt ingetrokken. 

### Artikel  3  

Deze beschikking wordt geplaatst in de Staatscourant. 

### Artikel  4  

Deze beschikking treedt in werking met ingang van de tweede dag na de dagtekening van de Staatscourant waarin zij wordt geplaatst, en werkt terug tot en met 1 juli 1994. 

### Artikel  5  

Deze beschikking wordt aangehaald als: Beschikking standplaatsen en ambtsgebieden van de secretariaten van de huurcommissies. 
Afschriften van deze beschikking worden gezonden aan gedeputeerde staten der onderscheidene provincies, de voorzitters en secretarissen der onderscheidene huurcommissies, de directeur-generaal van de Volkshuisvesting, de Accountantsdienst van het Ministerie van Volkshuisvesting, Ruimtelijke Ordening en Milieubeheer en aan de Algemene Rekenkamer. 

's-Gravenhage 
8 augustus 1994    

De 
Staatssecretaris van Volkshuisvesting, Ruimtelijke Ordening en Milieubeheer,  

voor deze:

De 
secretaris-generaal, 
R. den Dunnen    

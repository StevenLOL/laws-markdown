<meta http-equiv='Content-Type' content='text/html; charset=utf-8' />

##Beschikking wijzigingpercentage levensonderhoud 1988 

De staatssecretaris van Justitie,  
Overwegende, dat het indexcijfer der lonen, vastgesteld krachtens artikel 402a, derde lid, van Boek 1 van het Burgerlijk Wetboek, per 30 september 1987 afwijkt van het overeenkomstige indexcijfer per 30 september 1986;

Gelet op artikel 402a van Boek I van het Burgerlijk Wetboek;
Besluit:    

### Artikel  1  

Het percentage, bedoeld in artikel 402a, eerste lid, van Boek 1 van het Burgerlijk Wetboek, waarmede bedragen voor levensonderhoud met ingang van 1 januari 1988 worden verhoogd, wordt vastgesteld op 0,5. 

### Artikel  2  

Deze beschikking en de daarbij behorende toelichting worden bekend gemaakt in de Nederlandse Staatscourant. 

### Artikel  3  

Deze beschikking kan worden aangehaald als Beschikking wijzigingpercentage levensonderhoud 1988. 

's-Gravenhage 
10 november 1987    

De 
Staatssecretaris van Justitie, 
V. N. M.  Korte-van Hemel      

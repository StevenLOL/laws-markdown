<meta http-equiv='Content-Type' content='text/html; charset=utf-8' />

##Beschikking wijzigingspercentage levensonderhoud 2003

De Minister van Justitie,  
Overwegende, dat het indexcijfer der lonen, vastgesteld krachtens artikel 402a, derde lid, van Boek 1 van het Burgerlijk Wetboek, per 30 september 2002 afwijkt van het overeenkomstige indexcijfer per 30 september 2001;

Gelet op artikel 402a van Boek 1 van het Burgerlijk Wetboek;
Besluit:    

### Artikel  1  

Het percentage, bedoeld in artikel 402a, eerste lid, van Boek 1 van het Burgerlijk Wetboek, waarmede bedragen voor levensonderhoud met ingang van 1 januari 2003 worden verhoogd, wordt vastgesteld op 3.9.  

### Artikel  2  

Deze beschikking en de daarbij behorende toelichting worden bekend gemaakt in de Staatscourant.  

### Artikel  3  

Deze beschikking kan worden aangehaald als: Beschikking wijzigingspercentage levensonderhoud 2003.  

Den Haag 
4 november 2002    

De 
Minister voornoemd, 
J.P.H.Donner    

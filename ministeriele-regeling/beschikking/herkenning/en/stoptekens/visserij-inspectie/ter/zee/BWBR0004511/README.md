<meta http-equiv='Content-Type' content='text/html; charset=utf-8' />

##Beschikking herkenning en stoptekens visserij-inspectie ter zee

De minister van Justitie;  
Gelet op [artikel 24, eerste lid, van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md) (Stb. 1950, K 258);

Gehoord de Minister van Landbouw en Visserij;
Besluit:    

### Artikel  1  

De ambtenaren belast met de opsporing van overtredingen van de voorschriften gegeven bij of krachtens de [artikelen 3](../../../../../../../../../wet/visserijwet/1963/BWBR0002416/README.md), [3a](../../../../../../../../../wet/visserijwet/1963/BWBR0002416/README.md), [4](../../../../../../../../../wet/visserijwet/1963/BWBR0002416/README.md), [5](../../../../../../../../../wet/visserijwet/1963/BWBR0002416/README.md) en [9 van de Visserijwet 1963](../../../../../../../../../wet/visserijwet/1963/BWBR0002416/README.md) (Stb. 312), die zich bevinden aan boord van vaartuigen die de visserij-inspectievlag als bedoeld in artikel 2, eerste lid, voeren, doen in de wateren, bedoeld in [artikel 1, vierde lid, onder b en c, van de Visserijwet 1963](../../../../../../../../../wet/visserijwet/1963/BWBR0002416/README.md) (Stb. 312) de vordering tot stilhouden, omschreven in [artikel 23 van de Wet op de Economische Delicten](../../../../../../../../../wet/wet/op/de/economische/delicten/BWBR0002063/README.md) (Stb. 1950, K 258): 

a. gedurende de periode van een half uur voor zonsopgang tot een half uur na zonsondergang door het hijsen van de vlag als bedoeld in artikel 2, tweede lid, al dan niet gepaard gaand met een licht- of geluidsein bestaande uit het morseteken L:.–..; en  

b. gedurende de periode van een half uur na zonsondergang tot een half uur voor zonsopgang door het geven van een licht- of geluidsein bestaande uit het morseteken L: .–..    

### Artikel  2  

1.  Als visserij-inspectievlag wordt vastgesteld de wimpel als afgebeeld in figuur I van de bijlage, met de afmetingen van a = 180 cm., b = 120 cm en C = 60 cm. bij fregatten en van a = 120 cm., b = 80 cm. en c = 40 cm. bij schepen kleiner dan een fregat.   
2.  Als vlag, bedoeld in artikel 1, onder a, wordt vastgesteld de vlag als afgebeeld in figuur II van de bijlage met een afmeting van 75 cm × 75 cm.   

### Artikel  3  

1.  Deze beschikking kan worden aangehaald als ‘Beschikking herkenning en stoptekens visserij-inspectie ter zee’.   
2.  Deze beschikking treedt in werking met ingang van de dag na de datum van dagtekening van de Staatscourant, waarin zij wordt geplaatst.   

's-Gravenhage 
21 maart 1989    

De 
Minister voornoemd, 

Namens de 
Minister, 

Het 
hoofd van de Directie politie, 
J. J. H.Suyver   

####Bijlage

![36465](http://wetten.overheid.nl/Illustration/36465)
Figuur I    ![36465](http://wetten.overheid.nl/Illustration/36465)
Figuur II  

<meta http-equiv='Content-Type' content='text/html; charset=utf-8' />

##Beschikking wijziging-percentage levensonderhoud 1983

De Staatssecretaris van Justitie,  
Overwegende, dat het indexcijfer der lonen, vastgesteld krachtens artikel 402a, derde lid, van Boek 1 van het Burgerlijk Wetboek, per 30 september 1982 afwijkt van het overeenkomstige indexcijfer per 30 september 1981;

Gelet op artikel 402a van Boek 1 van het Burgerlijk Wetboek en de Wet van 22 december 1982, Stb. 704, houdende uitstel van de wijziging van rechtswege door indexering van de bedragen voor levensonderhoud tot 1 april 1983, en afwijking daarbij van de aanpassingsmethodiek, alsmede achterwegelating van de wijziging van rechtswege door indexering van de inkomensgrenzen en eigen bijdragen van de Wet rechtsbijstand aan on- en minvermogenden per 1 januari 1983;
Besluit:    

### Artikel  1  

Het percentage, bedoeld in artikel 402a, eerste lid, van Boek 1 van het Burgerlijk Wetboek, waarmede bedragen voor levensonderhoud met ingang van 1 april 1983 worden verhoogd, wordt vastgesteld op 6,4.  

### Artikel  2  

Deze beschikking en de daarbij behorende toelichting worden bekend gemaakt in de Nederlandse Staatscourant.  

### Artikel  3  

Deze beschikking kan worden aangehaald als: Beschikking wijziging-percentage levensonderhoud 1983.  

's-Gravenhage 
7 februari 1983    

De 
Staatssecretaris van Justitie, 
V. N. M.Korte- van Hemel    

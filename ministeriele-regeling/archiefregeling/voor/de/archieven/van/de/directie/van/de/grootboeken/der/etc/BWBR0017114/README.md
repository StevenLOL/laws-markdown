<meta http-equiv='Content-Type' content='text/html; charset=utf-8' />

##Regeling van de minister van Financiën van 18 augustus 2004, nr. IAZ 2004-165 M, tot beperking van de openbaarheid van naar het Nationaal Archief over te brengen archiefbescheiden van de Directie van de Grootboeken der Nationale Schuld, 3% Grootboek 1946 1946–1982 (1990) (Archiefregeling voor de archieven van de Directie van de Grootboeken der Nationale Schuld, 3% Grootboek 1946, ressorterend onder het ministerie van Financiën)

De Minister van Financiën,  
Gelet op [artikel 15, eerste lid, onder a en c, van de Archiefwet 1995](../../../../../../../../../../../../../../wet/archiefwet/1995/BWBR0007376/README.md) en [artikel 10 van het Archiefbesluit 1995](../../../../../../../../../../../../../../AMvB/archiefbesluit/1995/BWBR0007748/README.md),
Besluit:    

### Artikel  1  

1.  Met het oog op de eerbiediging van de persoonlijke levenssfeer, alsmede op het anderszins voorkomen van onevenredige bevoordeling of benadeling van betrokken natuurlijke personen of rechtspersonen danwel van derden worden aan de openbaarheid van de naar het Nationaal Archief over te brengen archiefbescheiden van de Directie van de Grootboeken der Nationale Schuld, 3% Grootboek 1946 1946–1982 (1990) de in het volgende lid genoemde beperkingen gesteld voor de volledige duur van de in [artikel 15, vierde lid, van de Archiefwet 1995](../../../../../../../../../../../../../../wet/archiefwet/1995/BWBR0007376/README.md) genoemde termijn gerekend vanaf 1950. De archiefbescheiden zijn niet openbaar voor 1 januari 2025.   
2.  Raadpleging is slechts mogelijk na indiening van een schriftelijk verzoek gericht aan de directeur van het Nationaal archief en na ondertekening door de verzoeker van het door het Nationaal Archief voorgeschreven formulier na het verkrijgen van toestemming tot het raadplegen van niet-openbare archieven.   

### Artikel  2  

Deze regeling wordt aangehaald als: Archiefregeling voor de archieven van de Directie van de Grootboeken der Nationale Schuld, 3% Grootboek 1946, ressorterend onder het ministerie van Financiën.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt gepubliceerd.  

De 
Minister van Financiën, 
G.Zalm    

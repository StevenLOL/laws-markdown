<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu houdende omzetting van bepalingen omtrent het luchthavenluchtverkeer uit het aanwijzingsbesluit van de luchthaven Seppe, in verband met de vernieuwing van de regelgeving voor burgerluchthavens en militaire luchthavens (Omzettingsregeling luchthaven Seppe)

De Staatssecretaris van Infrastructuur en Milieu,  
Gelet op [artikel X van de Wet van 18 december 2008 houdende wijziging van de Wet luchtvaart inzake vernieuwing van de regelgeving voor burgerluchthavens en militaire luchthavens en de decentralisatie van bevoegdheden voor burgerluchthavens naar het provinciaal bestuur (Regelgeving burgerluchthavens en militaire luchthavens)](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md) (Stb. 2008, 561);
Besluit:     
### Hoofdstuk  1  

####Algemene bepalingen

### Artikel  1  

1.  In deze regeling wordt verstaan onder: 

–  *beweging:* een start of een landing met een luchtvaartuig;  

–  *exploitant:* Seppe Airport NV;  

–  *wet:* [wet van 18 december 2008, houdende wijziging van de Wet luchtvaart inzake vernieuwing van de regelgeving voor burgerluchthavens en militaire luchthavens en de decentralisatie van bevoegdheden voor burgerluchthavens naar het provinciaal bestuur](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md).     
2.  In deze regeling wordt verstaan onder daglichtperiode, helikopter en vliegtuig hetgeen daaronder wordt verstaan in [artikel 1 van het Luchtverkeersreglement](../../../../../AMvB/luchtverkeersreglement/BWBR0005775/README.md).   
3.  Het gebruiksjaar betreft de periode van 1 oktober van enig jaar tot 1 oktober van het daarop volgende jaar.  

### Hoofdstuk  2  

####Luchthaven

### Artikel  2  

1.  Deze regeling is van toepassing op de luchthaven Seppe.   
2.  Het luchthavengebied is aangegeven op de kaart in bijlage 1 bij deze regeling.  

### Artikel  3  

Op de luchthaven is gelegen een verharde start- en landingsbaan in de geografische richting 066°–246°, met een lengte van 830 meter en een breedte van 23 meter, met daarbij behorende rijbanen, voor het luchtverkeer ingedeeld in codenummer 2 en codeletter B, zoals vermeld in Bijlage 14 van het Verdrag inzake de internationale burgerluchtvaart (Trb. 1973, 109), een en ander zoals aangegeven op de kaart in bijlage 1 bij deze regeling. 

### Hoofdstuk  3  

####Regels en grenswaarden

### Artikel  4  

1.  Op de luchthaven is uitsluitend burgerluchtverkeer toegestaan.   
2.  Het gebruik van de luchthaven vindt plaats binnen de daglichtperiode overeenkomstig de zichtvliegvoorschriften, bedoeld in [hoofdstuk 3, afdeling 3, van het Luchtverkeersreglement](../../../../../AMvB/luchtverkeersreglement/BWBR0005775/README.md).  

### Artikel  5  

1.  Naast het burgerluchtverkeer dat binnen de grenswaarden, bedoeld in artikel 6, is toegestaan, zijn op de luchthaven per gebruiksjaar eveneens maximaal 900 bewegingen met helikopters toegestaan.   
2.  In afwijking van artikel 4, eerste lid en naast het burgerluchtverkeer dat binnen de grenswaarden, bedoeld in artikel 6, en op grond van het eerste lid is toegestaan, zijn op de luchthaven per gebruiksjaar maximaal 30 bewegingen met militaire vliegtuigen en militaire helikopters toegestaan, indien de bewegingen plaatsvinden ten behoeve van vluchten die humanitair dan wel operationeel noodzakelijk zijn.   
3.  Het grasgedeelte parallel gelegen naast de verharde baan, bedoeld in artikel 3, mag uitsluitend incidenteel worden gebruikt door vliegtuigen voorzien van een staartslof in bezit van het Vliegend Museum Seppe. Het gebruik van het grasgedeelte is slechts toegestaan indien: 

a. vooraf tweezijdig radiocontact met de havendienst tot stand is gebracht;  

b. op de verharde baan niet gelijktijdig wordt gestart dan wel geland; en  

c. het verkeer op de verharde baan niet gehinderd wordt.    

### Artikel  6  

De ligging van de handhavingspunten, bedoeld in [artikel X, eerste lid, van de wet](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md), en de grenswaarden voor de geluidbelasting op die punten, zijn opgenomen op de kaart onderscheidenlijk in de tabel in bijlage 1 bij deze regeling. 

### Hoofdstuk  4  

####Ruimtelijke beperkingen

### Artikel  7  

Het beperkingengebied, bedoeld in [artikel X, vijfde lid, van de wet](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md), is aangegeven op de kaart in bijlage 2 bij deze regeling. 

### Hoofdstuk  5  

####Slotbepalingen

### Artikel  8  

Deze regeling treedt in werking met ingang van 1 oktober 2011. 

### Artikel  9  

Deze regeling wordt aangehaald als: Omzettingsregeling luchthaven Seppe. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
J.J. Atsma    

### Bijlage 1 

####, bedoeld in de artikelen 2 ,3  en 6  van de omzettingsregeling luchthaven seppe: ligging van de baan en plaats van de handhavingspunten, grenswaarden in de handhavingspunten

![249027](http://wetten.overheid.nl/Illustration/249027)

### Bijlage 2 

####, bedoeld in artikel 7  van de omzettingsregeling luchthaven seppe: het beperkingengebied ten gevolge van de Bkl-zone

![249028](http://wetten.overheid.nl/Illustration/249028)


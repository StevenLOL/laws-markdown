<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu houdende omzetting van bepalingen omtrent het luchthavenluchtverkeer uit het aanwijzingsbesluit van de luchthaven Budel, in verband met de vernieuwing van de regelgeving voor burgerluchthavens en militaire luchthavens (Omzettingsregeling luchthaven Budel)

De Staatssecretaris van Infrastructuur en Milieu,  
Gelet op [artikel X van de Wet van 18 december 2008 houdende wijziging van de Wet luchtvaart inzake vernieuwing van de regelgeving voor burgerluchthavens en militaire luchthavens en de decentralisatie van bevoegdheden voor burgerluchthavens naar het provinciaal bestuur](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md) (Regelgeving burgerluchthavens en militaire luchthavens) (Stb. 2008, 561);
Besluit:     
### Hoofdstuk  1  

####Algemene bepalingen

### Artikel  1  

1.  In deze regeling wordt verstaan onder: 

–  *exploitant:* Luchtvaartterrein Budel B.V.;  

–  *wet:* [wet van 18 december 2008, houdende wijziging van de Wet luchtvaart inzake vernieuwing van de regelgeving voor burgerluchthavens en militaire luchthavens en de decentralisatie van bevoegdheden voor burgerluchthavens naar het provinciaal bestuur](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md).     
2.  In deze regeling wordt verstaan onder daglichtperiode, helikopter en vliegtuig hetgeen daaronder wordt verstaan in [artikel 1 van het Luchtverkeersreglement](../../../../../AMvB/luchtverkeersreglement/BWBR0005775/README.md).   
3.  Het gebruiksjaar betreft de periode van 1 maart van enig jaar tot 1 maart van het daarop volgende jaar.  

### Hoofdstuk  2  

####Luchthaven

### Artikel  2  

1.  Deze regeling is van toepassing op de luchthaven Budel.   
2.  Het luchthavengebied is aangegeven op de kaart in bijlage 1 bij deze regeling.  

### Artikel  3  

Op de luchthaven zijn gelegen: 

a. een verharde start- en landingsbaan in de geografische richting 033°-213° met een lengte van 1199 meter en een breedte van 23 meter, met daarbij behorende verharde rijbanen, voor het luchtverkeer ingedeeld onder codenummer 2 en codeletter B, zoals vermeld in bijlage 14 van het Verdrag inzake de internationale burgerluchtvaart (Trb. 1973, 109);  

b. een onverharde start- en landingsbaan in de geografische richting 033°-213° met een lengte van 850 meter en een breedte van minimaal 30 meter; een en ander zoals aangegeven op de kaart in bijlage 1 bij deze regeling.   

### Hoofdstuk  3  

####Regels en grenswaarden

### Artikel  4  

1.  Op de luchthaven is uitsluitend burgerluchtverkeer toegestaan.   
2.  In afwijking van het eerste lid is op de luchthaven incidenteel gebruik van militaire vliegtuigen toegestaan.   
3.  Het gebruik van de luchthaven vindt plaats: 

a. overeenkomstig de zichtvliegvoorschriften, bedoeld in [hoofdstuk 3, afdeling 3, van het Luchtverkeersreglement](../../../../../AMvB/luchtverkeersreglement/BWBR0005775/README.md), binnen de daglichtperiode; en  

b. overeenkomstig de instrumentvliegvoorschriften, bedoeld in [hoofdstuk 3, afdeling 4, van het Luchtverkeersreglement](../../../../../AMvB/luchtverkeersreglement/BWBR0005775/README.md), tussen 07.00 en 23.00 uur plaatselijke tijd, voor zover deze periode valt buiten de daglichtperiode, met dien verstande dat deze vluchten geen les- en oefenvluchten zijn.    

### Artikel  5  

De ligging van de handhavingspunten, bedoeld in [artikel X, eerste lid, van de wet](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md), en de grenswaarden voor de geluidbelasting op die punten, zijn opgenomen op de kaart onderscheidenlijk in de tabel in bijlage 1 bij deze regeling. 

### Hoofdstuk  4  

####Ruimtelijke beperkingen

### Artikel  6  

De beperkingengebieden, bedoeld in [artikel X, vijfde lid, van de wet](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md), zijn aangegeven op de kaarten in bijlage 2a en 2b bij deze regeling. 

### Hoofdstuk  5  

####Slotbepalingen

### Artikel  7  

Deze regeling treedt in werking met ingang van 1 april 2011. 

### Artikel  8  

Deze regeling wordt aangehaald als: Omzettingsregeling luchthaven Budel. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
J.J. Atsma    

### Bijlage  1  

####bedoeld in de artikelen 2 , 3  en 5  van de Omzettingsregeling luchthaven Budel: ligging van de baan en plaats van de handhavingspunten, grenswaarden in de handhavingspunten

![251161](http://wetten.overheid.nl/Illustration/251161)

### Bijlage  2a  

####, bedoeld in artikel 7  van de Omzettingsregeling luchthaven Budel: het beperkingengebied ten gevolge van de Ke-zone 

![251162](http://wetten.overheid.nl/Illustration/251162)

### Bijlage  2b  

####, bedoeld in artikel 7  van de Omzettingsregeling luchthaven Budel: het beperkingengebied ten gevolge van de Bkl-zone 

![251163](http://wetten.overheid.nl/Illustration/251163)


<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu houdende omzetting van bepalingen omtrent het luchthavenluchtverkeer uit het aanwijzingsbesluit van de luchthaven Stadskanaal, in verband met de vernieuwing van de regelgeving voor burgerluchthavens en militaire luchthavens (Omzettingsregeling luchthaven Stadskanaal)

De Staatssecretaris van Infrastructuur en Milieu,  
Gelet op [artikel X van de Wet van 18 december 2008 houdende wijziging van de Wet luchtvaart inzake vernieuwing van de regelgeving voor burgerluchthavens en militaire luchthavens en de decentralisatie van bevoegdheden voor burgerlucht-havens naar het provinciaal bestuur (Regelgeving burgerluchthavens en militaire luchthavens)](../../../../../wet/wijzigingswet/wet/luchtvaart/(regelgeving/burgerluchthavens/en/militaire/etc/BWBR0024928/README.md) (Stb. 2008, 561);
Besluit:     
### Hoofdstuk  1  

####Algemene bepalingen

### Artikel  1  

1.  In deze regeling wordt verstaan onder daglichtperiode en MLA hetgeen daaronder wordt verstaan in [artikel 1 van het Luchtverkeersreglement](../../../../../AMvB/luchtverkeersreglement/BWBR0005775/README.md).   
2.  De exploitant van de luchthaven is de Stichting Luchthaven Stadskanaal.  

### Hoofdstuk  2  

####Luchthaven

### Artikel  2  

1.  Deze regeling is van toepassing op de luchthaven Stadskanaal.   
2.  Het luchthavengebied is aangegeven op de kaart in bijlage 1 bij deze regeling.  

### Hoofdstuk  3  

####Regels en grenswaarden

### Artikel  3  

Op de luchthaven zijn uitsluitend burger MLA’s toegestaan. 

### Artikel  4  

1.  Het gebruik van de luchthaven vindt plaats binnen de daglichtperiode overeenkomstig de zichtvliegvoorschriften, bedoeld in [hoofdstuk 3, afdeling 3, van het Luchtverkeersreglement](../../../../../AMvB/luchtverkeersreglement/BWBR0005775/README.md).   
2.  De in het eerste lid genoemde periode kan uitsluitend ten behoeve van vliegtuigbestuurders die vluchten uitvoeren of gaan uitvoeren ten behoeve van het bespuiten en bestuiven van landbouwgewassen door de exploitant worden verlengd tot uiterlijk een half uur vóór zonsopgang en een half uur na zonsondergang.  

### Hoofdstuk  4  

####Slotbepalingen

### Artikel  5  

Deze regeling treedt in werking met ingang van 1 juli 2011. 

### Artikel  6  

Deze regeling wordt aangehaald als: Omzettingsregeling luchthaven Stadskanaal. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
J.J. Atsma    

### Bijlage 1 

####, bedoeld in artikel 2  van de Omzettingsregeling luchthaven Stadskanaal

![249014](http://wetten.overheid.nl/Illustration/249014)


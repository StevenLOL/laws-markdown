<meta http-equiv='Content-Type' content='text/html; charset=utf-8' />

##Regelen tijdstip uitbetaling vakantieuitkeringen

De Staatssecretaris van Sociale Zaken,  
Gelet op artikel 56 van de Algemene Arbeidsongeschiktheidswet en [artikel 59 e van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md);
Besluit:    

### Artikel  1  

Voor zoveel nodig in afwijking van het bepaalde in [artikel 59b van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md) of in [artikel 68 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), vindt, ingeval de arbeidsongeschiktheidsuitkering of werkhervattingsuitkering gedeeltelijk arbeidsgeschikten wordt beÃ«indigd en het niet aannemelijk is, dat binnen korte tijd wederom aanspraak op een dergelijke uitkering zal ontstaan, uitbetaling van de vakantieuitkering plaats gelijktijdig met de uitbetaling van de laatste termijn van de arbeidsongeschiktheidsuitkering of werkhervattingsuitkering gedeeltelijk arbeidsgeschikten of zo spoedig mogelijk daarna.  

### Artikel  2  

Indien na de toepassing van het voorgaande artikel wederom aanspraak op een arbeidsongeschiktheidsuitkering ontstaat en dientengevolge het voorgaande artikel of [artikel 59b van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md) of in [artikel 68 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md) moet worden toegepast, wordt daarbij rekening gehouden met hetgeen met toepassing van artikel 1 van deze beschikking reeds werd uitbetaald.  

### Artikel  3  

####Citeertitel

Deze regeling wordt aangehaald als: Regeling afwijkende regels omtrent de uitbetaling van de vakantie-uitkering op grond van de WAO en de Wet WIA.  

's-Gravenhage 
16 september 1976    

De 
Staatssecretaris voornoemd, 
P. J. J.Mertens    

<meta http-equiv='Content-Type' content='text/html; charset=utf-8' />

##Intrekking regelingen vervoer gevaarlijke stoffen over land

De Minister van Verkeer en Waterstaat,  
Overwegende, dat door de inwerkingtreding van de regeling van de Minister van Verkeer en Waterstaat van 23 december 1994, (Stcrt. 249), nr. G5/V426434, houdende voorschriften betreffende het vervoer over land anders dan over de spoorweg van gevaarlijke stoffen (VLG), een aantal regelingen kan worden ingetrokken;

Gelet op artikel 8 van de Wet Gevaarlijke Stoffen en artikel 2, eerste lid van het Reglement Gevaarlijke Stoffen;
Besluit:    

### Artikel  1  

Ingetrokken worden: 

a. de beschikking van de Staatssecretaris van Verkeer en Waterstaat van 17 maart 1980 (Stcrt. 67), nr. A-5/V20031, houdende ontheffing van het bepaalde in randnummer 212.232 (1) van het VLG;  

b. de regeling van de Minister van Verkeer en Waterstaat van 21 september 1987 (Stcrt. 187), nr. A-5/V725843, houdende ontheffing voorschriften vervoer particulier gevaarlijk afval tussen depots en verwerkingsinstallaties.  

c. de regeling van de Minister van Verkeer en Waterstaat van 8 maart 1990 (Stcrt. 59), nr. GB5/V021502, houdende ontheffing ten aanzien van het vervoer binnen Nederland van organische peroxiden in colli onder een maximale omgevingstemperatuur;  

d. de regeling van de Minister van Verkeer en Waterstaat van 8 maart 1990 (Stcrt. 59), nr. GB5/V021500, houdende ontheffing ten aanzien van het vervoer binnen Nederland van organische peroxiden in colli.    

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 1995.  
Dit besluit zal in de Staatscourant worden geplaatst. Tegen dit besluit staan voor belanghebbenden bezwaar en beroep open ingevolge de Algemene wet bestuursrecht. Het gemotiveerde bezwaarschrift moet binnen zes weken na de bekendmaking van dit besluit worden ingediend bij de Minister van Verkeer en Waterstaat ten aanzien van de Hoofdafdeling Gevaarlijke Stoffen, Plesmanlaan 1–6, 2597 JG Den Haag.   

’s-Gravenhage 
2 mei 1995    

De 
Minister van Verkeer en Waterstaat, 
A.Jorritsma-Lebbink    

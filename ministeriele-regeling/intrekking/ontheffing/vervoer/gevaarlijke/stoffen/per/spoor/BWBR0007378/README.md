<meta http-equiv='Content-Type' content='text/html; charset=utf-8' />

##Intrekking ontheffing vervoer gevaarlijke stoffen per spoor 

De Minister van Verkeer en Waterstaat,  
Overwegende, dat door de inwerkingtreding van de regeling van de Minister van Verkeer en Waterstaat van 23 december 1994, (Stcrt. 252), nr. G5/V426433, houdende voorschriften betreffende het vervoer over de spoorweg van gevaarlijke stoffen (VSG), een regeling van de Minister van Verkeer en Waterstaat kan worden ingetrokken;

Gelet op artikel 8 van de Wet Gevaarlijke Stoffen, artikel 2, eerste lid van het Reglement Gevaarlijke Stoffen en artikel 47, paragraaf 2, onderdeel b 1° en 48, paragraaf 2, onderdeel b 1°2, van het Algemeen Reglement Vervoer;
Besluit:     

###Artikel  1  

Ingetrokken wordt de regeling van de Minister van Verkeer en Waterstaat van 8 maart 1990 (Stcrt. 59), nr. GB5/V021501, houdende ontheffing ten aanzien van het vervoer binnen Nederland van organische peroxiden in colli. 

###Artikel  2  

Dit besluit treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 1995. Dit besluit zal in de Staatscourant worden geplaatst. 
Tegen dit besluit staan voor belanghebbenden bezwaar en beroep open ingevolge de Algemene wet bestuursrecht. Het gemotiveerde bezwaarschrift moet binnen zes weken na de bekendmaking van dit besluit worden ingediend bij de Minister van Verkeer en Waterstaat ten aanzien van de Hoofdafdeling Gevaarlijke Stoffen, Plesmanweg 1–6, 2797 JG Den Haag. 

’s-Gravenhage 
2 mei 1995    

De 
Minister van Verkeer en Waterstaat, 
A. Jorritsma-Lebbink      

<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken, Landbouw en Innovatie van 6 december 2011, nr. 246957, houdende de openstelling van subsidieaanvragen en de vaststelling van subsidieplafonds (Openstellingsbesluit LNV-subsidies 2012)

De Staatssecretaris van Economische Zaken, Landbouw en Innovatie,  
Gelet op:

– de [artikelen 2](../../../../../wet/kaderwet/lnv-subsidies/BWBR0009194/README.md), [4](../../../../../wet/kaderwet/lnv-subsidies/BWBR0009194/README.md) en [7 van de Kaderwet LNV-subsidies](../../../../../wet/kaderwet/lnv-subsidies/BWBR0009194/README.md), en  

– de [artikelen 1:3](../../../../../ministeriele-regeling/regeling/lnv-subsidies/BWBR0021281/README.md), [1:7](../../../../../ministeriele-regeling/regeling/lnv-subsidies/BWBR0021281/README.md), [1:8](../../../../../ministeriele-regeling/regeling/lnv-subsidies/BWBR0021281/README.md), [1:13](../../../../../ministeriele-regeling/regeling/lnv-subsidies/BWBR0021281/README.md), [1:15](../../../../../ministeriele-regeling/regeling/lnv-subsidies/BWBR0021281/README.md) en [1:17 van de Regeling LNV-subsidies](../../../../../ministeriele-regeling/regeling/lnv-subsidies/BWBR0021281/README.md),     Besluit:     
### Hoofdstuk  1  

####Algemene bepalingen

### Artikel  1  

In dit besluit wordt verstaan onder: 

a. *Minister:* Minister van Economische Zaken, Landbouw en Innovatie;  

b. *regeling:*[Regeling LNV-subsidies](../../../../../ministeriele-regeling/regeling/lnv-subsidies/BWBR0021281/README.md);  

c. *verordening (EG) nr. 2200/96:*verordening (EG) nr. 2200/96 van de Raad van 28 oktober 1996 houdende een gemeenschappelijke ordening der markten in de sectoren groenten en fruit (PbEG L 297);  

d. *verordening (EG) nr. 73/2009:*verordening (EG) Nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 (PbEU L 30).    

### Artikel  2  

1.  De subsidies, bedoeld in [artikel 1:3, vijfde lid, van de regeling](../../../../../ministeriele-regeling/regeling/lnv-subsidies/BWBR0021281/README.md), zijn de subsidies bedoeld in de volgende hoofdstukken en titels van dit besluit: 

a. hoofdstuk 2;  

b. hoofdstuk 4.     
2.  De subsidies, bedoeld in [artikel 1:20 van de regeling](../../../../../ministeriele-regeling/regeling/lnv-subsidies/BWBR0021281/README.md), zijn de subsidies bedoeld in de volgende titels van hoofdstuk 2 van dit besluit: titel 1 tot en met 5.   

### Hoofdstuk  2  

####Concurrerende landbouw

### Titel  1  

####Bedrijfsadviesdiensten

### Artikel  3  

1.  Aanvragen tot verlening van een subsidie als bedoeld in [artikel 2:8, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 2 april 2012 tot en met 14 mei 2012 door landbouwondernemingen die rechtstreekse betalingen uit hoofde van verordening (EG) nr. 73/2009 ontvangen.   
2.  Onder beheerseisen en minimumeisen als bedoeld in [artikel 2:8, eerste lid](../../../../../ministeriele-regeling/regeling/lnv-subsidies/BWBR0021281/README.md), wordt verstaan: beheerseisen en bepalingen inzake goede landbouw- en milieucondities als bedoeld in [artikel 3 van de Regeling GLB-inkomenssteun 2006](../../../../../ministeriele-regeling/regeling/glb-inkomenssteun/2006/BWBR0019131/README.md).   
3.  De aanvragen kunnen uitsluitend betrekking hebben op adviezen als bedoeld in [artikel 2:8, eerste lid, onderdelen a tot en met c, van de regeling](../../../../../ministeriele-regeling/regeling/lnv-subsidies/BWBR0021281/README.md).   

### Artikel  4  

De subsidie bedraagt 50% van de kosten van een bedrijfsadvies en ten minste € 250.  

### Artikel  5  

Het subsidieplafond bedraagt € 600.000.  

### Artikel  6  

Er worden geen voorschotten verleend.  

### Titel  2  

####Kennisverspreiding (praktijknetwerken)

### Artikel  7  

1.  Aanvragen tot verlening van een subsidie voor de uitvoering van een project als bedoeld in [artikel 2:11, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend door: 

a. samenwerkingsverbanden van landbouwondernemingen;  

b. samenwerkingsverbanden van landbouwondernemingen onderling of met agro-MKB-ondernemingen of kennisinstellingen, met dien verstande dat een samenwerkingsverband uit minimaal acht deelnemers bestaat.     
2.  De aanvragen, bedoeld in het eerste lid, onderdeel a, kunnen uitsluitend worden ingediend voor projecten als bedoeld in [artikel 2:11, tweede lid, onderdeel b, van de regeling](../../../../../ministeriele-regeling/regeling/lnv-subsidies/BWBR0021281/README.md) en hebben een duur van ten hoogste twee jaar.   
3.  De aanvragen, bedoeld in het eerste lid, onderdeel b, kunnen uitsluitend worden ingediend voor projecten als bedoeld in [artikel 2:11, tweede lid, onderdeel b, van de regeling](../../../../../ministeriele-regeling/regeling/lnv-subsidies/BWBR0021281/README.md) en hebben een duur van ten hoogste tweeënhalf jaar.   
4.  De aanvragen, bedoeld in het eerste en tweede lid, kunnen worden ingediend in de periode van 1 mei 2012 tot en met 31 mei 2012.   

### Artikel  8  

1.  De subsidie bedraagt voor aanvragen om subsidie als bedoeld in artikel 7, eerste lid, onderdeel a, 80% van de subsidiabele kosten en ten hoogste € 40.000.   
2.  De subsidie bedraagt voor aanvragen om subsidie als bedoeld in artikel 7, eerste lid, onderdeel b, 70% van de subsidiabele kosten, en bedraagt ten minste € 100.000 en ten hoogste € 250.000.   

### Artikel  9  

Het subsidieplafond bedraagt: 

a. voor aanvragen om subsidie als bedoeld in artikel 7, eerste lid, onderdeel a, € 1.800.000;  

b. voor aanvragen om subsidie als bedoeld in artikel 7, eerste lid, onderdeel b, € 3.000.000.    

### Artikel  10  

De door de Minister ingestelde beoordelingscommissie brengt na de beoordeling van de aanvragen, bedoeld in artikel 7, advies uit aan de Minister in de vorm van een rangschikking, waarbij aanvragen hoger zijn gerangschikt naarmate: 

a. het gekozen thema en de gekozen aanpak van het project inhoudelijk meer vernieuwend zijn;  

b. het project een meer duurzaam karakter heeft;  

c. de samenstelling van het samenwerkingsverband beter past bij het project;  

d. de kennis en ervaring effectiever worden verspreid;  

e. het project beter aansluit bij de agenda’s van de topsectoren agro & food onderscheidenlijk tuinbouw & uitgangsmaterialen.    

### Artikel  11  

[Artikel 1:19, derde lid, van de regeling](../../../../../ministeriele-regeling/regeling/lnv-subsidies/BWBR0021281/README.md) is van toepassing.  

### Titel  3  

####Onderzoek en ontwikkeling (samenwerking bij innovatieprojecten)

### Artikel  12  

1.  Aanvragen tot verlening van een subsidie als bedoeld in [artikel 2:32, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend door samenwerkingsverbanden van landbouwondernemingen onderling of met agro-MKB-ondernemingen, met dien verstande dat het innovatieproject past binnen één of meerdere van de nieuwe uitdagingen: klimaatverandering, waterbeheer, hernieuwbare energie en biodiversiteit.   
2.  De aanvragen, bedoeld in het eerste lid, kunnen worden ingediend in de periode van 1 februari 2012 tot en met 24 februari 2012.   

### Artikel  13  

De door de Minister ingestelde beoordelingscommissie brengt na de beoordeling van de aanvragen, bedoeld in artikel 12, eerste lid, advies uit aan de Minister in de vorm van een rangschikking.  

### Artikel  14  

Per samenwerkingsverband kan slechts een aanvraag worden ingediend.  

### Artikel  15  

De subsidie bedraagt voor aanvragen van subsidie als bedoeld in artikel 12, eerste lid, 35% van de subsidiabele kosten en ten hoogste € 500.000 voor het innovatieproject, met dien verstande dat voor kosten als bedoeld in [artikel 2:35, eerste lid, onderdelen c en h, van de regeling](../../../../../ministeriele-regeling/regeling/lnv-subsidies/BWBR0021281/README.md) de subsidie ten hoogste € 400.000 bedraagt.  

### Artikel  16  

Het subsidieplafond bedraagt voor aanvragen van subsidie als bedoeld in artikel 12, eerste lid, € 8.000.000.  

### Titel  4  

####Bedrijfsmodernisering

### §  1  

####Marktintroductie energie-innovaties

### Artikel  17  

1.  Aanvragen tot verlening van een subsidie voor een investering in energie-innovaties, niet zijnde aardwarmteprojecten, als bedoeld in [bijlage 2, hoofdstuk 2, punt A, onderdeel a, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend door glastuinbouwondernemingen en samenwerkingsverbanden als bedoeld in bijlage 2, hoofdstuk 2, punt B, van de regeling, met uitzondering van glastuinbouwondernemingen die voor dezelfde energie-innovatie op grond van [artikel 2.3.2 van de Subsidieregeling Energie en Innovatie](../../../../../ministeriele-regeling/subsidieregeling/energie/en/innovatie/BWBR0026952/README.md) worden gesubsidieerd.   
2.  De aanvragen kunnen worden ingediend in de periode van 1 februari 2012 tot en met 15 maart 2012.   

### Artikel  18  

De subsidie bedraagt voor aanvragen van subsidie als bedoeld in artikel 17, eerste lid, 40% van de subsidiabele kosten en ten hoogste € 1.500.000.  

### Artikel  19  

Het subsidieplafond voor aanvragen van subsidie als bedoeld in artikel 17, eerste lid, bedraagt € 3.000.000.  

### Artikel  20  

1.  Aanvragen tot verlening van een subsidie voor een investering in energie-innovaties als bedoeld in [bijlage 2, hoofdstuk 2, punt A, onderdeel b, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend door glastuinbouwondernemingen en samenwerkingsverbanden als bedoeld in bijlage 2, hoofdstuk 2, punt B, van de regeling, met uitzondering van glastuinbouwondernemingen die voor dezelfde energie-innovatie op grond op grond van [artikel 2.3.2 van de Subsidieregeling Energie en Innovatie](../../../../../ministeriele-regeling/subsidieregeling/energie/en/innovatie/BWBR0026952/README.md) worden gesubsidieerd.   
2.  De aanvragen kunnen worden ingediend in de periode van 1 februari 2012 tot en met 15 maart 2012.   

### Artikel  21  

De subsidie bedraagt voor aanvragen van subsidie als bedoeld in artikel 20, eerste lid, 40% van de subsidiabele kosten en ten hoogste € 1.500.000, met dien verstande dat de subsidiabele kosten worden gemaximeerd op € 100/m <sup>2</sup> opervlak voor het gesloten en bijbehorende open gedeelte of het totale oppervlak semi-gesloten kas.  

### Artikel  22  

Het subsidieplafond voor aanvragen van subsidie als bedoeld in artikel 20, eerste lid, bedraagt € 2.000.000.  

### Artikel  23  

In afwijking van artikel 17, eerste lid, en artikel 20, eerste lid, kunnen geen aanvragen worden ingediend door glastuinbouwondernemingen of samenwerkingsverbanden daarvan, indien deze ondernemingen lid zijn van een erkende telersvereniging als bedoeld in artikel 11 van Verordening (EG) nr. 2200/96, tenzij wordt aangetoond dat geen steun wordt ontvangen als bedoeld in artikel 15 of 16 van die verordening voor kosten die uit hoofde van [bijlage 2, hoofdstuk 2, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden gesubsidieerd.  

### Artikel  24  

Indien subsidie wordt verleend aan een samenwerkingsverband van een of meer glastuinbouwondernemingen en een of meer andere landbouwondernemingen en het aandeel van de met de investering opgewekte energie dat door die landbouwonderneming of -ondernemingen aan de glastuinbouwonderneming of glastuinbouwondernemingen wordt geleverd minder is dan 100% van de energiecapaciteit die met gebruik van de investering kan worden opgewekt, wordt de overeenkomstig artikel 19 vastgestelde subsidie naar rato van dat aandeel verlaagd.  

### Artikel  25  

De door de Minister ingestelde beoordelingscommissie brengt na de beoordeling van de aanvragen, bedoeld in artikel 17, eerste lid, en 20, eerste lid, advies uit aan de Minister in de vorm van een rangschikking, waarbij de aanvragen hoger zijn gerangschikt naarmate de energie-innovatie naar het oordeel van de commissie: 

a. meer bijdraagt aan klimaatneutrale glastuinbouw door een zo laag mogelijk gebruik van primaire energie en een zo laag mogelijke CO <sub>2</sub> -uitstoot;  

b. meer teelttechnisch en economisch perspectief heeft en meer perspectief biedt voor toepassing door andere ondernemingen, of  

c. gericht op teelttechnische of economische inpasbare systemen. een hoger niveau van doorontwikkeling vertegenwoordigt    

### Titel  5  

####Garantstelling

### Artikel  26  

Aanvragen voor garantstellingen als bedoeld in [hoofdstuk 2, titel 12, paragraaf 1, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 3 januari 2012 tot en met 28 december 2012.  

### Artikel  27  

Het subsidieplafond bedraagt: 

a. € 50.000.000 voor garantstellingen als bedoeld in [artikel 2:70, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md);  

b. € 80.000.000 voor garantstellingen als bedoeld in [artikel 2:80, tweede lid, van de regeling](../../../../../ministeriele-regeling/regeling/lnv-subsidies/BWBR0021281/README.md).    

### Hoofdstuk  3  

####Natuur, landelijk erfgoed en recreatie

### Titel  1  

####Nationale en grensoverschrijdende parken

### Artikel  28  

Aanvragen tot verlening van een subsidie als bedoeld in [artikel 3:34 van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 2 januari 2012 tot en met 31 december 2012.  

### Artikel  29  

Het subsidieplafond bedraagt ten aanzien van aanvragen door: 

a. de IVN Vereniging voor natuur- en milieueducatie: € 1.478.444,09;  

b. Stichting Samenwerkingsverband Nationale Parken: € 300.000.    

### Titel  2  

####Versterking natuur- en bosbeheer bij bos- en landgoedeigenaren

### Artikel  30  

Aanvragen tot verlening van een subsidie als bedoeld in [artikel 3:51, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend voor activiteiten als bedoeld in artikel 3:51, tweede lid, sub a, van de regeling in de periode van 2 januari 2012 tot en met 14 februari 2012.  

### Artikel  31  

Het subsidieplafond bedraagt € 150.000.  

### Titel  3  

####Behoud zeldzame landbouwhuisdierrassen

### Artikel  32  

Aanvragen tot verlening van een subsidie als bedoeld in [artikel 3:61 van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 1 februari 2012 tot en met 24 februari 2012.  

### Artikel  33  

Het subsidieplafond bedraagt € 200.000.  

### Hoofdstuk  4  

####Visserij

### Titel  1  

####Maatregelen van gemeenschappelijk belang

### §  1  

####Innovatieprojecten

### Artikel  34  

1.  Aanvragen tot verlening van een subsidie voor innovatieprojecten als bedoeld in [artikel 4:15, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 3 januari 2012 tot en met 31 januari 2012.   
2.  De subsidie bedraagt 60% van de subsidiabele kosten en ten hoogste € 350.000.   
3.  Het subsidieplafond bedraagt € 3.000.000.   

### Artikel  35  

Een aanvraag tot voorschotverlening gaat vergezeld van een liquiditeitsoverzicht of een overzicht van betaalde kosten.  

### Artikel  36  

In afwijking van [artikel 4:18, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) voert de subsidieontvanger het project waarvoor subsidie is verleend uit voor 1 januari 2016.  

### Artikel  37  

In aanvulling op [artikel 1:15, eerste lid van de regeling](../../../../../ministeriele-regeling/regeling/lnv-subsidies/BWBR0021281/README.md) komen kosten die betaald zijn na 31 december 2015 niet voor subsidie in aanmerking.  

### §  2  

####Collectieve acties

### Artikel  38  

Aanvragen tot verlening van een subsidie voor de uitvoering van een project als bedoeld in [artikel 4:22, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 3 januari 2012 tot en met 31 januari 2012.  

### Artikel  39  

De subsidie bedraagt: 

a. 80% van de subsidiabele kosten voor aanvragen als bedoeld in [artikel 4:22, tweede lid, onderdelen a en b, van de regeling](../../../../../ministeriele-regeling/regeling/lnv-subsidies/BWBR0021281/README.md), met dien verstande dat de subsidie ten hoogste € 350.000 bedraagt;  

b. 100% van de subsidiabele kosten voor aanvragen als bedoeld in [artikel 4:22, tweede lid, onderdeel c, van de regeling](../../../../../ministeriele-regeling/regeling/lnv-subsidies/BWBR0021281/README.md), met dien verstande dat de subsidie ten hoogste € 350.000 bedraagt.    

### Artikel  40  

Het subsidieplafond bedraagt € 3.000.000.  

### Artikel  41  

Een aanvraag tot voorschotverlening gaat vergezeld van een liquiditeitsoverzicht of een overzicht van betaalde kosten.  

### Artikel  42  

In afwijking van [artikel 4:24, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) voert de subsidieontvanger het project waarvoor subsidie is verleend uit voor 1 januari 2016.  

### Artikel  43  

In aanvulling op [artikel 1:15, eerste lid van de regeling](../../../../../ministeriele-regeling/regeling/lnv-subsidies/BWBR0021281/README.md) komen kosten die betaald zijn na 31 december 2015 niet voor subsidie in aanmerking.  

### Titel  2  

####Investeringen in aquacultuur

### Artikel  44  

1.  Aanvragen tot verlening van een subsidie als bedoeld in [artikel 4:40 van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 3 september 2012 tot en met 28 september 2012.   
2.  Het subsidieplafond bedraagt € 1.800.000.   

### Artikel  45  

Een aanvraag tot voorschotverlening gaat vergezeld van een overzicht van betaalde kosten.  

### Artikel  46  

In afwijking van [artikel 4:43, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md) voert de subsidieontvanger het project waarvoor subsidie is verleend uit voor 1 januari 2016.  

### Artikel  47  

In aanvulling op [artikel 1:15, eerste lid van de regeling](../../../../../ministeriele-regeling/regeling/lnv-subsidies/BWBR0021281/README.md) komen kosten die betaald zijn na 31 december 2015 niet voor subsidie in aanmerking.  

### Titel  3  

####Garantstelling visserij

### Artikel  48  

1.  Aanvragen tot verstrekking van een garantstelling als bedoeld in [artikel 4:53 van de regeling](../../../../../ministeriele-regeling/regeling/lnv-subsidies/BWBR0021281/README.md) kunnen worden ingediend in de periode van 1 januari 2012 tot en met 20 juli 2012.   
2.  Het maximumbedrag, bedoeld in [artikel 4:57, eerste lid, van de regeling](../../../../../ministeriele-regeling/regeling/lnv-subsidies/BWBR0021281/README.md), wordt voor 2012 vastgesteld op € 8.000.000.   

### Hoofdstuk  5  

####Overige bepalingen en slotbepalingen

### Artikel  49  

De volgende subsidieplafonds worden, voor zover van toepassing, naar rato verhoogd: 

a. de subsidieplafonds, bedoeld in artikel 9, onderdeel a en onderdeel b, met het bedrag overgebleven door het niet bereiken van een van deze subsidieplafonds.  

b. de subsidieplafonds, bedoeld in de artikelen 19 en 22 met het bedrag overgebleven door het niet bereiken van een van deze subsidieplafonds.    

### Artikel  50  

1.  Als beoordelingscommissie bedoeld in de artikelen 10, 13 en 25 wordt ingesteld de beoordelingscommissie concurrerende landbouw.   
2.  De beoordelingscommissie, bedoeld in het eerste lid, bestaat uit de heer drs. J.P.J. Lokker en de heer ir. J.T.G.M. Koolen.   

### Artikel  51  

Wijzigt het Openstellingsbesluit LNV-subsidies 2001.   

### Artikel  52  

Wijzigt de Regeling LNV-subsidies.   

### Artikel  53  

1.  Het [Openstellingsbesluit LNV-subsidies 2011](../../../../../ministeriele-regeling/openstellingsbesluit/lnv-subsidies/2011/BWBR0029021/README.md) wordt ingetrokken.   
2.  De verlening en vaststelling van een subsidie die is aangevraagd onder het [Openstellingsbesluit LNV-subsidies 2011](../../../../../ministeriele-regeling/openstellingsbesluit/lnv-subsidies/2011/BWBR0029021/README.md) wordt afgehandeld op grond van het recht zoals dat gold voorafgaand aan de intrekking van dat besluit.   

### Artikel  54  

1.  Dit besluit treedt in werking met ingang van 1 januari 2012.   
2.  In afwijking van het eerste lid, treedt artikel 51, onderdelen A en B, in werking met ingang van de eerste dag na de dagtekening van de Staatscourant waarin zij wordt geplaatst.   
3.  In afwijking van het eerste lid treedt artikel 51, onderdeel C, in werking met ingang van de eerste dag na de dagtekening van de Staatscourant waarin zij wordt geplaatst en werkt terug tot en met 5 december 2011.   
4.  In afwijking van het eerste lid treedt artikel 52, onderdelen B en C, in werking met ingang van de eerste dag na de dagtekening van de Staatscourant waarin zij wordt geplaatst en werkt terug tot en met 7 november 2011.   

### Artikel  55  

Dit besluit wordt aangehaald als: Openstellingsbesluit LNV-subsidies 2012.  
Dit besluit zal met de toelichting in de Staatscourant worden geplaatst.  

De 
Staatssecretaris van Economische Zaken, Landbouw en Innovatie,
H.Bleker  

### Bijlage  1  

####Rekenmodel als bedoeld in [bijlage 2, hoofdstuk 2, punt a, onderdeel b, van de regeling](../../../../../ministeriele-regeling/regeling/lnv-subsidies/BWBR0021281/README.md). Marktintroductie energie-innovaties: beperking van co <sub>2</sub> -emmissie door toepassing van een semi-gesloten kas

Bedrijfsnaam: Eigenaar/indiener: Bedrijfsadres: Postcode/plaats: Bedrijfswebsite: Correspondentieadres: Postcode/plaats: Telefoonnummer: E-mailadres: Aanvraagnummer: De berekeningen zijn gemaakt op grond van de door de aanvrager ingevulde karakteristieken met betrekking tot het verwarmings- en koelingsysteem, de installaties die in kas en ketelhuis worden voorzien en het door de tuinder gewenste kasklimaat. Als rekenmodel wordt gebruik gemaakt van programmatuur die in het kader van het project Synergie is ontwikkeld ten behoeve van de technische, energetische en economische beoordeling van gesloten kasconcepten. Dit rekenmodel is gebouwd en wordt onderhouden door de Business Unit Glas van Wageningen UR. Het model rekent op uurbasis de warmte- en koudebehoefte van de door de aanvrager beschreven kasconfiguratie in een gemiddeld Nederlands jaar. Vanuit deze gegevens wordt voor elk uur uitgerekend welke gas-, elektriciteits-, CO <sub>2</sub> -behoefte en laagwaardig warmtegebruik of -overschot voor deze kas verwacht mag worden. Deze berekening wordt gemaakt voor de geconditioneerde kas en voor een relevante referentie. De vergelijking van de berekende CO <sub>2</sub> -emissie voor het hierbij ingediende geconditioneerde kasconcept met de referentie leidt tot de conclusie dat de verwachte CO <sub>2</sub> -emissiereductie bedraagt. 

### Deel  1  

####Kasklimaatwensen en kasuitrusting

In de tuinbouw staat de klimatiseringsinstallatie ten dienste van het gewas om een zo gunstig mogelijk kasklimaat te realiseren. Er blijft evenwel, zelfs in geconditioneerde kassen, altijd een spanningsveld tussen het klimaat waarbij het gewas het beste zou groeien en de kosten de gepaard gaan met het realiseren van dat klimaat. Zo wordt in de gangbare tuinbouw weliswaar bij hoge instraling een hoge CO <sub>2</sub> -concentratie gewenst, maar de dosering wordt toch begrensd om de CO <sub>2</sub> -gift in overeenstemming te houden met de hoeveelheid warmte die bij de productie van rookgassen vrijkomt. Ook wordt geaccepteerd dat, omwille van een gunstig gascontract, op heel koude dagen de gewenste etmaaltemperatuur niet gerealiseerd wordt. Het model houdt met al deze zaken rekening (middels de begrenzingen van het klimatiseringssysteem (zie deel 2). De kasklimaatinstellingen die in dit deel moeten worden ingevuld moeten dan ook worden opgevat op dezelfde manier als waarop de instellingen van de kasklimaatcomputer worden gebruikt. Er staan twee kolommen met invoergegevens en indien de geconditioneerde kas niet de gehele unit beslaat maar slechts een fractie dan komt er nog een derde kolom die aangeeft hoe het klimaat in het niet-geconditioneerde deel gewenst wordt. In de eerste kolom staan de instellingen die voor de geconditioneerde kas gaan gelden. De tweede kolom wordt gebruikt om de referentiesituatie te beschrijven. Veel getallen zullen gelijk zijn, maar wellicht wordt in de geconditioneerde kas de temperatuur waarboven gekoeld wordt wat hoger gekozen dan u in de referentie zou hebben gedaan. Ook het gebruik van minimumbuis zal in de geconditioneerde kas vaak minder zijn. De derde kolom verschijnt in afhankelijkheid van de gesloten kasfractie. De teelt-instellingen in de derde kolom zullen veel gelijkenis vertonen met de instellingen van de tweede kolom. Elk veld heeft een uitleg, die naar voren komt als de muis erop wordt gelegd. Achterin dit document staan alle toelichtingen bij elkaar geplaatst.  

|--- | Omschrijving  | Eenheid  | Geconditioneerde afdeling  | Referentie  | Niet geconditioneerd deel  |
|:---|:---|:---|:---|:---|:---|
| 1  | Gesloten kas fractie  | %  | 50  | n.v.t.  | 50  |
| 2  | Gewas (kies: groente, potplant of snijbloem)  | --- | groente  | groente  | groente  |
| 3  | Kasdek (kies: enkelglas, dubbel of triple)  | --- | enkelglas  | enkelglas  | enkelglas  |
| 4  | Stooktemperatuur dag  | °C  | 18  | 18  | 18  |
| 5  | Stooktemperatuur nacht  | °C  | 17  | 17  | 17  |
| 6  | Koel- of ventilatietemperatuur  | °C  | 27  | 27  | 27  |
| 7  | Pband ventilatie/koeling  | °C  | 2  | 2  | 2  |
| 8  | Maximale ventilatie met buitenlucht  | m <sup>3</sup> /(m <sup>2</sup> hr)  | 0  | n.v.t.  | n.v.t.  |
| 9  | Toegestane RV in de kas  | %  | 85  | 85  | 85  |
| 10  | Deksproeiers (kies ja of nee)  | --- | nee  | nee  | nee  |
| 11  | Minimumbuistemperatuur  | °C  | 40  | 40  | 40  |
| 12  | VO van het minimumbuisnet  | m <sup>2</sup> buis/m <sup>2</sup>  | 0,2  | 0,2  | 0,2  |
| 13  | Streefwaarde CO <sub>2</sub>  | ppm  | 900  | 900  | 900  |
| 14  | Maximale doseercapaciteit  | kg/(ha hr)  | 120  | 180  | 180  |
| 15  | Stralingscrit. voor schaduwscherm  | W/m <sup>2</sup>  | 1000  | 1000  | 1000  |
| 16  | Schaduwfactor schaduwscherm  | %  | 30  | 30  | 30  |
| 17  | Buitentemp sluiten energiescherm  | °C  | 12  | 12  | 12  |
| 18  | Besparingspercentage v.h. scherm  | %  | 45  | 45  | 45  |
| 19  | Belichtingsintensiteit  | Wel/m <sup>2</sup>  | 0  | 0  | 0  |
| 20  | Belichtingsschema (kies schema 1, 2 of 3)  | --- | 2  | 2  | 2  |

####Belichtingsschema’s

Op deze pagina treft u drie belichtingsschema’s die u kunt gebruiken om de door u gebruikte wijze van belichting vast te leggen. U kunt voor verschillende kasafdelingen verschillende schema’s gebruiken (dus voor de geconditioneerde kasafdeling een ander schema dan voor de referentie of voor de niet-geconditioneerde delen van het nieuw te bouwen of te vernieuwen kascomplex), maar u kunt ook voor alle afdelingen hetzelfde schema gebruiken. De drie getoonde schema’s zijn voorzien van default instellingen. U kunt ze evenwel naar eigen inzicht aanpassen. *[Schema 1]* Dit schema wordt gebruikt als u in deel 1 van het formulier belichtingsschema 1 kiest  

| --- | --- | --- | --- | --- |
|:---|:---|:---|:---|:---|
| 1  | DagnrStartBel  | 280  | --- | (→ dit is 6 oktober)  |
| 2  | DagnrStopBel  | 80  | --- | (→ dit is 20 maart en betekent 165 dg belichting)  |
| 3  | IglobBelUit  | 150  | W/m <sup>2</sup> globale straling buiten de kas  |
| 4  | SavondsUit  | 20  | uur  | (belichting is 2 uur uit)  |
| 5  | SavondsAan  | 22  | uur  | --- |

*[Schema 2]* Dit schema wordt gebruikt als u in deel 1 van het formulier belichtingsschema 2 kiest  

| --- | --- | --- | --- | --- |
|:---|:---|:---|:---|:---|
| 1  | DagnrStartBel  | 260  | --- | (→ dit is 16 september)  |
| 2  | DagnrStopBel  | 91  | --- | (→dit is 31 maart en betekent 196 dg belichting)  |
| 3  | IglobBelUit  | 150  | W/m <sup>2</sup> globale straling buiten de kas  |
| 4  | SavondsUit  | 22  | uur  | (belichting is 4 uur uit)  |
| 5  | SavondsAan  | 2  | uur  | --- |

*[Schema 3]* Dit schema wordt gebruikt als u in deel 1 van het formulier belichtingsschema 3 kiest  

| --- | --- | --- | --- | --- |
|:---|:---|:---|:---|:---|
| 1  | DagnrStartBel  | 330  | --- | (→ dit is 25 november)  |
| 2  | DagnrStopBel  | 300  | --- | (→ dit is 26 oktober en betekent 335 dg belichting)  |
| 3  | IglobBelUit  | 150  | W/m <sup>2</sup> globale straling buiten de kas  |
| 4  | SavondsUit  | 20  | uur  | (belichting is 4 uur uit)  |
| 5  | SavondsAan  | 24  | uur  | --- |

### Deel  2  

####Ketelhuis

Met de installatie van een semi-gesloten kas zal een nieuw ketelhuis worden neergezet of het bestaande ketelhuis worden gerenoveerd. Er zal waarschijnlijk een warmtepomp, een aquifer en een etmaalbuffer voor laagwaardige warmte/kou worden geplaatst en er wordt waarschijnlijk een WK geplaatst. Ook is het denkbaar dat de nieuwe of vernieuwde kas wordt voorzien van additionele CO <sub>2</sub> -voorziening in de vorm van zuivere- of OCAP-CO <sup>2</sup>. In dit deel kunt u de eigenschappen van het nieuwe ketelhuis vastleggen. Indien het ontwerp om een systeem gaat waarbij de semi-gesloten kas een fractie is van het totale kasoppervlak dat door het nieuw (ingerichte) ketelhuis wordt verwarmd, dan gaat het rekenprogramma er van uit dat de in de zomer verzamelde warmte in de winter zowel op het geconditioneerde deel als op het niet geconditioneerde deel wordt gebruikt (zoals bijvoorbeeld bij Themato). Als u in het vorige deel hebt aangegeven dat de geconditioneerde kasfractie 100% is, dan betekent dit dat de nieuwe of vernieuwde ketelhuisconfiguratie die hier in deel 2 wordt beschreven uitsluitend wordt ingezet voor (de) geconditioneerde afdeling(en). Teneinde de gerealiseerde CO <sub>2</sub> -emissiebeperking te kunnen berekenen dient u ook het referentie-ketelhuis te beschrijven.  

| Nieuw of vernieuwd ketelhuis  |--- |--- |--- |
|:---|:---|:---|:---|
| 1  | Kasoppervlak  | 1  | ha  | --- | --- |
| --- | Geconditioneerd oppervlak  | 0,5  | ha  | Niet geconditioneerd opp. 0,5 ha  |
| 2  | Buffercapaciteit  | 200  | m <sup>3</sup>  | 200  | m <sup>3</sup> /ha  |
| 3  | Thermisch warmtepompvermogen  | 700  | kW th  | 700  | kW/ha  |
| 4  | Efficientie v.d. warmtepomp  | 45  | %  | --- | --- |
| 5  | Capaciteit aquifer  | 200  | m <sup>3</sup> /uur  | 400  | m <sup>3</sup> /ha gecond. kas per uur  |
| 6  | Temp verlies scheidingswisselaar  | 1  | °C  | --- | --- |
| 7  | Bufferinhoud koudebuffer  | 1500  | m <sup>3</sup>  | 3000  | m <sup>3</sup> /ha gecond. kas  |
| 8  | Koude bron laden op  | 8  | °C  | --- | --- |
| 9  | WK-vermogen  | 60  | kW el.  | 60  | kW/ha  |
| 10  | elektrisch WK-rendement  | 42  | %  | --- | --- |
| 11  | thermisch WK-rendement  | 55  | %  | --- | --- |
| 12  | WK inzetten tijdens piek-uren (ja/nee)  | ja  | --- | --- | --- |
| 13  | Zomerse WK-warmte oversch. in aquif.  | nee  | --- | --- | --- |
|  *Referentie ketelhuis*   | --- | --- | --- | --- |
| 14  | Kasoppervlak  | 1  | ha  | --- | --- |
| 15  | Buffercapaciteit  | 100  | m <sup>3</sup>  | 100  | m <sup>3</sup> /ha  |
| 16  | WK-vermogen  | 0  | kW el.  | 0  | kW/ha  |
| 17  | elektrisch WK-rendement  | 42  | %  | --- | --- |
| 18  | thermisch WK-rendement  | 55  | %  | --- | --- |
| 19  | WK inzetten tijdens piek-uren (ja/nee)  | nee  | --- | --- | --- |

### Deel  3  

####Koel- en verwarmkarakteristieken

In de geconditioneerde kasafdeling zijn luchtbehandelingunits geplaatst. Tijdens gebruik van deze units leveren ze een bepaalde koelcapaciteit. Deze is vooral afhankelijk van het temperatuurverschil tussen ingaand water en ingaande lucht en van de hoeveelheid lucht die er doorheen wordt geblazen. Daarnaast speelt ook de luchtvochtigheid een rol. (Deze kan worden verhoogd door gebruik te maken van een fogging installatie (afhankelijk van de instelling in deel 1)). Bij het gebruik van de installatie koelsysteem wordt er elektriciteit gebruikt. Vooral voor het circuleren van de lucht, maar ook voor het verpompen van water. Het elektriciteitsverbruik per eenheid koelvermogen, maar ook het waterdebiet en de opwarming van het water is door dit alles sterk afhankelijk van de gekozen luchtbehandelingunits, het aantal dat daarvan gebruikt wordt en de kasklimaatcondities waaronder gekoeld wordt. Het is niet waarschijnlijk dat de luchtbehandelingskast-leverancier de prestatie van de koelunit onder al die variabele omstandigheden voorhanden heeft. Laat staan dat die dan ook nog gedocumenteerd zouden zijn. Omdat de kwaliteit van de koelunits echter een duidelijke invloed heeft op het energiebesparingresultaat van semi-gesloten kassen is het noodzakelijk om toch over zo'n prestatie karakterisering te beschikken. In dit deel wordt vanuit een bench-mark punt (dat bij voorkeur zo dicht mogelijk ligt bij de werkingscondities die representatief zijn voor het gebruik in uw situatie) een karakterisering van het koelsysteem gemaakt die toegesneden is op uw kasklimaatwensen en die het deellastgedrag in beeld brengt. Er worden grafieken gemaakt van het elektriciteitsverbruik als functie van het koelvermogen, het waterdebiet door de koelers en de temperatuur waarmee het water uit de koelers zal komen. Tevens wordt op grond van de koeleigenschappen een karakterisering gemaakt voor het gedrag van deze units bij gebruik voor verwarming.  

| Koelen  |--- |--- |--- |--- |--- | Lege Velden  |
|:---|:---|:---|:---|:---|:---|:---|
| Hiernaast ziet u een invulveld waarin u specificaties van de gebruikte koelunits kunt aangeven. Vanuit deze specificaties maakt het programma relaties voor het elektriciteitsverbruik tijdens het koelen. Hierbij zijn vanuit de benchmark gegevens, rekening houdend met de achterliggende fysische processen (convectie en condensatie), extrapolaties gemaakt.  | --- | Benchmark punten v.d. Koelunit  | --- | --- | --- | 0  |
| --- | 1  | Koelvermogen[kW]  | 20  | kW  | --- | 0  |
| --- | 2  | Watertemp in [°C]  | 12  | °C  | 17  | 0  |
| --- | 3  | Watertemp uit [°C]  | 22  | °C  | 0  | 0  |
| --- | 4  | Luchttemperatuur in [°C]  | 26  | °C  | 21  | 0  |
| --- | 5  | Luchttemperatuur uit [°C]  | 16  | °C  | 0  | 0  |
| --- | 6  | Koelvermogen geldt bij een RV van  | 85  | %  | --- | 0  |
| --- | 7  | Maximaal luchtdebiet [m <sup>3</sup> /uur]  | 2000  | m <sup>3</sup> /uur  | --- | 0  |
| --- | 8  | Electr.gebr.vent bij max luchtdeb.  | 0,3  | kW  | --- | 0  |
| --- | 9  | Waterzijdige drukval  | 1,2  | bar  | --- | 0  |

Vanuit de benchmark punten kan worden berekend dat de ontvochtigingscapaciteit 19,6 liter/uur is. Dit betekent een latente warmteafvoer van 13,3 kW. De voelbare warmteoverdracht is dus 6,67 kW. Er worden (vraag 10) 60 van deze units op de gekoelde afdeling van 0,5 ha geplaatst ( 83 m <sup>2</sup> per unit). De voelbare warmteoverdrachtscoëfficiënt blijkt 1,67 kW per °C verschil tussen gemiddelde water- en luchttemperatuur. 

####Verwarmen

Het programma gaat ervan uit dat de luchtbehandelingkasten ook voor verwarmen worden gebruikt. Op grond van de warmte-overdrachtgegevens in de koelmodus wordt voor de verwarming verondersteld dat de units 0,045 W ventilatorenergie gebruiken per overgedragen W verwarmingsvermogen. Dit komt neer op een COP-verwarming van 22,2 (dit is exclusief het verbruik van de warmtepomp). De combinatie van benchmark-punten en kasklimaat in de geconditioneerde afdeling levert de volgende karakteristieken van de koeler:   ![249528](http://wetten.overheid.nl/Illustration/249528)
Hieruit worden de onderstaande tabellen afgeleid waarmee het simulatiemodel zal rekenen.  

| Elektriciteitsverbruik ventilator  | Approach temperatuur als functie van koelvermogen  | belasting  | Elekverbruik [W/m <sup>2</sup> ]  | koelverm  | Approachtemperatuur  |
|:---|:---|:---|:---|:---|:---|
| -1,00  | 0,00  | 0,00  | 0,20  |
| 0,10  | 1,36  | 32,57  | 2,42  |
| 0,15  | 1,67  | 48,86  | 3,06  |
| 0,20  | 1,92  | 65,14  | 3,52  |
| 0,25  | 2,15  | 81,43  | 3,87  |
| 0,30  | 2,36  | 97,71  | 4,14  |
| 0,35  | 2,55  | 114,00  | 4,36  |
| 0,40  | 2,72  | 130,29  | 4,53  |
| 0,45  | 2,89  | 146,57  | 4,67  |
| 0,50  | 3,04  | 162,86  | 4,77  |
| 0,55  | 3,19  | 179,14  | 4,85  |
| 0,60  | 3,33  | 195,43  | 4,91  |
| 0,65  | 3,47  | 211,71  | 4,95  |
| 0,70  | 3,60  | 228,00  | 4,97  |
| 0,75  | 3,60  | 244,29  | 4,98  |
| 0,80  | 3,60  | 260,57  | 4,98  |
| 0,85  | 3,60  | 276,86  | 4,96  |
| 0,90  | 3,60  | 293,14  | 4,93  |
| 0,95  | 3,60  | 309,43  | 4,90  |
| 1,00  | 3,60  | 325,71  | 4,85  |
| 100,00  | 3,60  | 800,00  | 19,90  |

Gemiddeld is het uittredend 4,46 °C lager dan de intredende lucht. Voor de pompen wordt met een drukval van 0,69667 bar/(m <sup>3</sup> /uur) gewerkt.  

### Deel  4  

####Overzicht van de resultaten

Hier ziet u de resultaten m.b.t. de teelt en de resultaten qua energieverbruik en CO <sub>2</sub> -emissie.  Resultaten teelt 

| Omschrijving  | Eenheid  | Nieuwe situatie  | Referentie- situatie  |
|:---|:---|:---|:---|
| Gem. teelttemperatuur winterperiode  | °C  | 17,9  | 17,8  |
| Gem. teelttemperatuur zomerperiode  | °C  | 0,0  | 0,0  |
| Gem. CO <sub>2</sub> concentratie zomerperiode  | ppm  | 677  | 405  |
| Jaarlijkse CO <sub>2</sub> -gift  | kg/m <sup>2</sup>  | 25  | 37  |
| Jaarlijks aantal energieschermuren  | uur  | 2291  | 2291  |
| Jaarlijks aantal schaduwschermuren  | uur  | 0  | 0  |
| Jaarlijks aantal belichtingsuren  | uur  | 0  | 0  |
|  *Resultaten warmte, koude en elektra*   | --- | --- | --- |
| Jaarlijkse warmtevraag  | MJ/m <sup>2</sup>  | 1486  | 1542  |
| Jaarlijkse laagwaardige warmte naar Aquifer  | MJ/m <sup>2</sup>  | 372  | n.v.t.  |
| Gemiddelde temperatuur naar warme bron  | °C  | 22,3  | --- |
| Jaarlijkse laagwaardige warmte uit Aquifer  | MJ/m <sup>2</sup>  | 361  | n.v.t.  |
| Hoogwaardig warmte-overschot  | MJ/m <sup>2</sup>  | 0  | 0  |
| Elektriciteit voor belichting  | kWh/m <sup>2</sup>  | 0  | 0  |
| Electriciteit voor koeling en verwarming  | kWh/m <sup>2</sup>  | 12  | n.v.t.  |
| Elektriciteitsgebruik Warmtepomp  | kWh/m <sup>2</sup>  | 45  | n.v.t.  |
| Effectieve COP Warmtepomp  | -  | 2,9  | n.v.t.  |
|  *Resultaten gas en elektra*   | --- | --- | --- |
| Gasinkoop  | m <sup>3</sup> /m <sup>2</sup>  | 35  | 49  |
| Elektra inkoop  | kWh/m <sup>2</sup>  | 27  | 1  |
| Elektra verkoop  | kWh/m <sup>2</sup>  | 12  | 0  |
| Netto elektra inkoop  | kWh/m <sup>2</sup>  | 15  | 1  |
|  *Resultaten CO <sub>2</sub> -emissie*   | --- | --- | --- |
| CO <sub>2</sub> -emissie Ketel  | kg/m <sup>2</sup>  | 42  | 87  |
| CO <sub>2</sub> -emissie WKK voor eigen gebruik  | kg/m <sup>2</sup>  | 14  | 0  |
| CO <sub>2</sub> -emissie WKK voor netlevering  | kg/m <sup>2</sup>  | 6  | 0  |
| --- | --- | --- | --- |
| --- | kg/m <sup>2</sup>  | 62  | 87  |
| Conclusie CO <sub>2</sub> emissiebeperking  | --- | --- | 29%  |


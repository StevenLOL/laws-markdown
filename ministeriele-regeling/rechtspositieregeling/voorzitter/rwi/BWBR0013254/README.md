<meta http-equiv='Content-Type' content='text/html; charset=utf-8' />

##Rechtspositieregeling voorzitter RWI

De Minister van Sociale Zaken en Werkgelegenheid,  
Gelet op [artikel 16, zevende lid, van de Wet structuur uitvoeringsorganisatie werk en inkomen](../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);
Besluit:    

### Artikel  1  

####Begripsbepalingen

In deze regeling en de daarop berustende bepalingen wordt verstaan onder:   a. RWI:  Raad voor werk en inkomen;    b. voorzitter:  de voorzitter, tevens lid van de RWI.     

### Artikel  2  

####Bezoldiging

1.  De bezoldiging van de voorzitter bedraagt € 5351, 92 bruto per maand.   
2.  De voorzitter heeft recht op een vakantie-uitkering overeenkomstig het [Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De voorzitter heeft recht op een eindejaarsuitkering overeenkomstig het [Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
4.  Het bedrag, bedoeld in het eerste lid, wordt aangepast aan de salarisontwikkeling van rijksambtenaren.   

### Artikel  3  

####Kostenvergoedingen

1.  De voorzitter heeft recht op een vergoeding van reis- en verblijfkosten overeenkomstig het [Reisbesluit binnenland](../../../../../AMvB/reisbesluit/binnenland/BWBR0005889/README.md) en het [Reisbesluit buitenland](../../../../../AMvB/reisbesluit/buitenland/BWBR0006842/README.md).   
2.  De voorzitter ontvangt een representatievergoeding overeenkomstig het [Besluit vergoeding representatiekosten rijkspersoneel](../../../../../AMvB/besluit/vergoeding/representatiekosten/rijkspersoneel/BWBR0006102/README.md).   
3.  De voorzitter heeft recht op vergoeding van redelijkerwijs uit hoofde van zijn functie te maken kosten, zulks binnen het geldende fiscale regime.   

### Artikel  4  

####Verlof

De voorzitter heeft aanspraak op de verloffaciliteiten die gelden voor de sector rijk.  

### Artikel  5  

####Arbeidsongeschiktheid

In geval van ongeschiktheid tot het verrichten van zijn arbeid wegens ziekte, gebreken, zwangerschap of bevalling zijn de bepalingen ten aanzien van doorbetaling van de bezoldiging van het [Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), alsmede de suppletieregeling gedeeltelijke arbeidsongeschiktheid van de sector rijk, van overeenkomstige toepassing.  

### Artikel  6  

####Ontslag en niet-herbenoeming

1.  In geval van niet herbenoeming dan wel tussentijds ontslag, anders dan op eigen verzoek en anders dan ten gevolge van eigen schuld of toedoen, heeft de voorzitter in aanvulling op de reguliere aanspraak op een uitkering krachtens de [Werkloosheidswet](../../../../../wet/werkloosheidswet/BWBR0004045/README.md) aanspraak op een bovenwettelijke uitkering.   
2.  De hoogte en duur van deze uitkering worden vastgesteld overeenkomstig de bepalingen van het [Besluit bovenwettelijke uitkeringen bij werkloosheid voor de sector Rijk](../../../../../AMvB/besluit/bovenwettelijke/uitkeringen/bij/werkloosheid/voor/de/sector/rijk/BWBR0008114/README.md).   

### Artikel  7  

####Functievervulling

1.  De voorzitter onthoudt zich van het openbaren van gedachten of gevoelens, indien daardoor de goede vervulling van zijn functie of het goede functioneren van de openbare dienst, voorzover deze in verband staat met zijn functievervulling, niet in redelijkheid zouden zijn verzekerd.   
2.  Het is de voorzitter verboden nevenbetrekkingen te vervullen die ongewenst zijn met het oog op een goede vervulling van zijn functie of de handhaving van zijn onafhankelijkheid of van het vertrouwen daarin.   
3.  Het is de voorzitter in zijn ambt verboden vergoedingen, beloningen, giften of beloften van derden te vorderen, te verzoeken of aan te nemen.   

### Artikel  8  

####Uitvoering van deze regeling

1.  De kosten die voortvloeien uit deze regeling komen ten laste van de RWI.   
2.  De RWI is belast met de uitvoering van deze regeling.   

### Artikel  9  

####Citeertitel

Deze regeling wordt aangehaald als: Rechtspositieregeling voorzitter RWI.  

### Artikel  10  

####Inwerkingtreding

Deze regeling treedt in werking met ingang van 1 januari 2002.  
Deze regeling zal met de toelichting in de Staatscourant worden geplaatst.   

's-Gravenhage 
20 december 2001    

De 
Minister van Sociale Zaken en Werkgelegenheid, 
W.A.Vermeend    

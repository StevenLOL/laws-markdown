<meta http-equiv='Content-Type' content='text/html; charset=utf-8' />

##Wijzigingsregeling Uitvoeringsregeling Algemene wet inzake rijksbelastingen 1994 (2013)

De Staatssecretaris van Financiën,  
Gelet op [artikel 5b van de Algemene wet inzake rijksbelastingen](../../../../../../../../wet/algemene/wet/inzake/rijksbelastingen/BWBR0002320/README.md);
Besluit:    

### Artikel  I  

Wijzigt de Uitvoeringsregeling Algemene wet inzake rijksbelastingen 1994.

### Artikel  II  

1.  De verplichting tot het openbaar maken van de informatie, bedoeld in [artikel 1a, zevende lid, onderdeel h, van de Uitvoeringsregeling Algemene wet inzake rijksbelastingen 1994](../../../../../../../../ministeriele-regeling/uitvoeringsregeling/algemene/wet/inzake/rijksbelastingen/1994/BWBR0006736/README.md), is eerst van toepassing met betrekking tot boekjaren die zijn geëindigd na 31 december 2011.   
2.  De informatie, bedoeld in [artikel 1a, zevende lid, onderdeel h, van de Uitvoeringsregeling Algemene wet inzake rijksbelastingen 1994](../../../../../../../../ministeriele-regeling/uitvoeringsregeling/algemene/wet/inzake/rijksbelastingen/1994/BWBR0006736/README.md), wordt in afwijking van artikel 1a, achtste lid, van de Uitvoeringsregeling Algemene wet inzake rijksbelastingen 1994, uiterlijk: 

a. 1 januari 2014 openbaar gemaakt voor zover die informatie betrekking heeft op het voorlaatste volledige boekjaar voorafgaand aan 1 januari 2014;  

b. 1 juli 2014 openbaar gemaakt voor zover die informatie betrekking heeft op het laatste volledige boekjaar voorafgaand aan 1 januari 2014.    

### Artikel  III  

De verplichting tot het openbaar maken van informatie, bedoeld in [artikel 1a, eerste lid, onderdeel j, van de Uitvoeringsregeling Algemene wet inzake rijksbelastingen 1994](../../../../../../../../ministeriele-regeling/uitvoeringsregeling/algemene/wet/inzake/rijksbelastingen/1994/BWBR0006736/README.md), is voor kerkgenootschappen alsmede hun zelfstandige onderdelen en lichamen waarin zij zijn verenigd die op grond van [artikel 5b, zesde lid, derde volzin, van de Algemene wet inzake rijksbelastingen](../../../../../../../../wet/algemene/wet/inzake/rijksbelastingen/BWBR0002320/README.md) als algemeen nut beogende instelling worden aangemerkt, eerst van toepassing met ingang van 1 januari 2016. 

### Artikel  IV  

Deze regeling treedt in werking met ingang van 1 januari 2014. 
Deze regeling zal met de toelichting in de Staatscourant worden geplaatst.  

De 
Staatssecretaris van Financiën, 
F.H.H. Weekers     

<meta http-equiv='Content-Type' content='text/html; charset=utf-8' />

##Wijzigingsregeling Uitvoeringsregeling accijns en de Uitvoeringsregeling verbruiksbelastingen van alcoholvrije dranken en van enkele andere produkten

De Staatssecretaris van Financiën,  
Gelet op de [artikelen 71, tweede lid](../../../../../../../../wet/wet/op/de/accijns/BWBR0005251/README.md), [75, vierde, zesde en negende lid](../../../../../../../../wet/wet/op/de/accijns/BWBR0005251/README.md), [76, vijfde lid](../../../../../../../../wet/wet/op/de/accijns/BWBR0005251/README.md), [77, achtste lid](../../../../../../../../wet/wet/op/de/accijns/BWBR0005251/README.md), [78, vierde lid](../../../../../../../../wet/wet/op/de/accijns/BWBR0005251/README.md), en [79, tweede lid, van de Wet op de accijns](../../../../../../../../wet/wet/op/de/accijns/BWBR0005251/README.md) en de [artikelen 33, tweede lid](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md), en [35, tweede lid, van de Wet op de verbruiksbelastingen van alcoholvrije dranken en van enkele andere produkten](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md);
Besluit:    

### Artikel  I  

Wijzigt de Uitvoeringsregeling accijns. 

### Artikel  II  

Wijzigt de Uitvoeringsregeling verbruiksbelastingen van alcoholvrije dranken en van enkele andere produkten. 

### Artikel  III  

1.  Tabaksproducten als bedoeld in [artikel 29 van de Wet op de accijns](../../../../../../../../wet/wet/op/de/accijns/BWBR0005251/README.md), die worden uitgeslagen tot verbruik vóór 1 januari 2013, mogen worden voorzien van een accijnszegel als bedoeld in [artikel 73, eerste lid van de Wet op de accijns](../../../../../../../../wet/wet/op/de/accijns/BWBR0005251/README.md), dat is aangevraagd vóór 1 juni 2012.   
2.  Pruimtabak en snuiftabak als bedoeld in [artikel 1 van de Wet op de verbruiksbelastingen van alcoholvrije dranken en van enkele andere produkten](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md), die worden uitgeslagen of ingevoerd vóór 1 januari 2013, mogen worden voorzien van een belastingzegel als bedoeld in [artikel 35, eerste lid van de Wet op de verbruiksbelastingen van alcoholvrije dranken en van enkele andere produkten](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md), dat is aangevraagd vóór 1 juni 2012.   
3.  Voor accijnszegels als bedoeld in [artikel 73, eerste lid van de Wet op de accijns](../../../../../../../../wet/wet/op/de/accijns/BWBR0005251/README.md), die zijn aangevraagd vóór 1 juni 2012 blijven de [artikelen 51](../../../../../../../../ministeriele-regeling/uitvoeringsregeling/accijns/BWBR0005355/README.md), [52](../../../../../../../../ministeriele-regeling/uitvoeringsregeling/accijns/BWBR0005355/README.md) en [53 van de Uitvoeringsregeling accijns](../../../../../../../../ministeriele-regeling/uitvoeringsregeling/accijns/BWBR0005355/README.md) zoals deze luidden op 31 mei 2012, tot en met 31 december 2012 van toepassing, met dien verstande dat in artikel 52, tweede lid, van die regeling de zinsnede ‘of een door G4S Value Services BV verstrekt verrekenbewijs’ komt te vervallen.   
4.  Voor belastingzegels als bedoeld in [artikel 35, eerste lid, van de Wet op de verbruiksbelastingen van alcoholvrije dranken en van enkele andere produkten](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md), die zijn aangevraagd vóór 1 juni 2012 blijven de [artikelen 38](../../../../../../../../ministeriele-regeling/uitvoeringsregeling/verbruiksbelasting/van/alcoholvrije/dranken/BWBR0005812/README.md), [39](../../../../../../../../ministeriele-regeling/uitvoeringsregeling/verbruiksbelasting/van/alcoholvrije/dranken/BWBR0005812/README.md) en [40 van de Uitvoeringsregeling verbruiksbelastingen van alcoholvrije dranken en van enkele andere produkten](../../../../../../../../ministeriele-regeling/uitvoeringsregeling/verbruiksbelasting/van/alcoholvrije/dranken/BWBR0005812/README.md), zoals deze luidden op 31 mei 2012, van toepassing, met dien verstande dat in artikel 39, tweede lid, van die regeling vervalt de zinsnede: ‘of een door G4S Value Services BV verstrekt verrekenbewijs’. .   
5.  Degene die vóór 1 juni 2012 accijns- of belastingzegels heeft aangevraagd kan onbeschadigde accijns- of belastingzegels, die voor deze datum zijn aangevraagd, tot en met 31 december 2012 onder ambtelijk toezicht vernietigen.  

### Artikel  IV  

Deze regeling treedt in werking met ingang van 1 juni 2012. 
Deze regeling zal met de toelichting in de Staatscourant worden geplaatst.   

Den Haag 
27 april 2012   

De 
Staatssecretaris van Financiën, 
F.H.H. Weekers     

<meta http-equiv='Content-Type' content='text/html; charset=utf-8' />

##Regeling van de Minister van Financiën van 9 december 2014, FM 2014/1900 M, directie Financiële Markten,tot wijziging van de Uitvoeringsregeling Wft in verband met de invoering van een nieuw wettelijk kader voor geregistreerde gedekte obligaties (Wijziging van de Uitvoeringsregeling Wft ter zake geregistreerde gedekte obligaties)

De Minister van Financiën,  
Gelet op artikel 40j van het Besluit prudentiële regels Wft;
Besluit:    

### Artikel  I  
Treedt in werking per 01-01-2015 

Wijzigt de Uitvoeringsregeling Wft. 

### Artikel  II  
Treedt in werking per 01-01-2015 

In afwijking van de artikelen 20a tot en met 20i van de Uitvoeringsregeling Wft blijven de artikelen 20a tot en met 20c van de Uitvoeringsregeling Wft, zoals die artikelen op 31 december 2014 luidden, tot en met 31 december 2015 van toepassing op: 

a. obligaties die behoren tot voor 1 januari 2015, overeenkomstig artikel 124b van het Besluit prudentiële regels Wft, zoals dat artikel op 31 december 2014 luidde, geregistreerde categorieën; en  

b. categorieën obligaties ten aanzien waarvan voor 1 januari 2015 een verzoek tot opname in een openbaar register overeenkomstig artikel 124b van het Besluit prudentiële regels Wft, zoals dat artikel op 31 december 2014 luidde, is gedaan, waarop de Nederlandsche Bank voor 1 januari 2015 niet heeft beslist.   

### Artikel  III  
Treedt in werking per 01-01-2015 

Deze regeling treedt in werking met ingang van 1 januari 2015. 
Deze regeling wordt met de toelichting in de Staatscourant geplaatst.  

De 
Minister van Financiën, 
J.R.V.A. Dijsselbloem     

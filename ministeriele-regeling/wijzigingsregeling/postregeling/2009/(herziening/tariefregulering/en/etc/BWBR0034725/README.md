<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 28 januari 2014, nr. WJZ/14007819, tot wijziging van de Postregeling 2009 ter herziening van de tariefregulering en verbetering van het inzicht in de kosten van de universele postdienstverlening

De Minister van Economische Zaken;  
Gelet op [artikelen 22, derde lid](../../../../../../../../../wet/postwet/2009/BWBR0025572/README.md), [23, tweede lid](../../../../../../../../../wet/postwet/2009/BWBR0025572/README.md), [25, eerste, tweede, derde en zesde lid](../../../../../../../../../wet/postwet/2009/BWBR0025572/README.md), en [27 van de Postwet 2009](../../../../../../../../../wet/postwet/2009/BWBR0025572/README.md);
Besluit:    

### Artikel  I  

Wijzigt de Postregeling 2009. 

### Artikel  II  

Bij de toetsing of tariefwijzigingen voor 2014 voldoen aan [artikel 25, eerste lid, onderdeel a, van de wet](../../../../../../../../../wet/postwet/2009/BWBR0025572/README.md) gaat de Autoriteit Consument en Markt uit van de [Postregeling 2009](../../../../../../../../../ministeriele-regeling/postregeling/2009/BWBR0025578/README.md) zoals die luidde voor inwerkingtreding van deze regeling. 

### Artikel  III  

1.  In de periode met ingang van 1 oktober 2014 tot en met de dag waarop de totale tariefruimte, bedoeld in [artikel 14 van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), voor 2015 is bepaald, bestaat de tariefruimte van de universele postdienst voor 2015 in afwijking van de [artikelen 14 tot en met 15 van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), uit het totaal van de vermenigvuldiging van: 

a. de tariefruimte die volgt uit de [artikelen 17 tot en met 17b van de Postregeling 2009](../../../../../../../../../ministeriele-regeling/postregeling/2009/BWBR0025578/README.md) zoals die luidde voor inwerkingtreding van deze regeling, met  

b. de aanvullende tariefruimte die wordt berekend overeenkomstig onderdeel B van [bijlage 3](../../../../../../../../../ministeriele-regeling/postregeling/2009/BWBR0025578/README.md), met dien verstande dat de Autoriteit Consument en Markt de factor k en de rendementscorrectie berekent aan de hand van de gegevens in de financiële verantwoording van 2013.     
2.  In de periode, bedoeld in het eerste lid, geldt voorts dat: 

a. de verlener van de universele postdienst in afwijking van de [artikelen 15](../../../../../../../../../ministeriele-regeling/postregeling/2009/BWBR0025578/README.md) en [16 van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), de tarieven, bedoeld in [artikel 15, eerste lid, van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), voor 2015 uiterlijk op 1 november 2014 ter toetsing voorlegt aan de Autoriteit Consument en Markt, en  

b. de Autoriteit Consument en Markt toetst of de gemiddelde omzet per eenheid volume, berekend overeenkomstig [artikel 15 van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), het maximaal gemiddeld tarief op basis van de overeenkomstig het eerste lid berekende tariefruimte niet overschrijdt.    

### Artikel  IV  

1.  Indien deze regeling in werking treedt na 31 januari 2014 kan de verlener van de universele postdienst in afwijking van [artikel 13a van de Postregeling 2009](../../../../../../../../../ministeriele-regeling/postregeling/2009/BWBR0025578/README.md), uiterlijk op 1 april 2014 de informatie over het kostentoerekeningsysteem overleggen.   
2.  De Autoriteit Consument en Markt kan in afwijking van de [artikelen 14a, eerste lid](../../../../../../../../../ministeriele-regeling/postregeling/2009/BWBR0025578/README.md), en [14b, eerste lid, van de Postregeling 2009](../../../../../../../../../ministeriele-regeling/postregeling/2009/BWBR0025578/README.md) uiterlijk op 1 oktober 2014 de basis tariefruimte en de aanvullende tariefruimte bepalen, indien de verlener van de universele dienst op grond van het eerste lid, de informatie over het kostentoerekeningsysteem overlegt na 1 maart 2014.  

### Artikel  V  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.   

's-Gravenhage 
28 januari 2014   

De 
Minister van Economische Zaken, 
H.G.J. Kamp     

<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 25 april 2014, nr. IENM/BSK-2014/69145, houdende wijziging van de Waterregeling en de activiteitenregeling milieubeheer (wijziging van kaarten (2014.2) en regels brengen of onttrekken van water; reparatie)

De Minister van Infrastructuur en Milieu,  
Gelet op [artikel 3.1, eerste en tweede lid](../../../../../../../../AMvB/waterbesluit/BWBR0026872/README.md), juncto [artikel 3.3](../../../../../../../../AMvB/waterbesluit/BWBR0026872/README.md) en [artikel 6.17 van het Waterbesluit](../../../../../../../../AMvB/waterbesluit/BWBR0026872/README.md) en [artikel 3.48 van het Activiteitenbesluit milieubeheer](../../../../../../../../AMvB/activiteitenbesluit/BWBR0022762/README.md);
BESLUIT:    

### Artikel  I  
Treedt in werking per 01-07-2014 

Wijzigt de Waterregeling. 

### Artikel  II  
Treedt in werking per 01-07-2014 

Wijzigt de Activiteitenregeling milieubeheer. 

### Artikel  III  
Treedt in werking per 01-07-2014 

1.  Indien voor een op het tijdstip, onmiddellijk voorafgaand aan de inwerkingtreding van artikel I, onderdelen C, D en E, bestaand werk of bestaande handeling, welk of welke op dat tijdstip niet strijdig was met de daarvoor bij en krachtens de [Waterwet](../../../../../../../../wet/waterwet/BWBR0025458/README.md) geldende regels of voorschriften, als gevolg van een wijziging krachtens deze regeling van een op een kaart in [bijlage II](../../../../../../../../ministeriele-regeling/waterregeling/BWBR0026845/README.md), [III](../../../../../../../../ministeriele-regeling/waterregeling/BWBR0026845/README.md) of [IV van de Waterregeling](../../../../../../../../ministeriele-regeling/waterregeling/BWBR0026845/README.md) opgenomen beheergrens of beheergebied een watervergunning als bedoeld in [artikel 1.1, eerste lid, van de Waterwet](../../../../../../../../wet/waterwet/BWBR0025458/README.md) vereist zou worden, blijft ten aanzien van dat werk of die handeling de watervergunningplicht buiten toepassing.   
2.  Het eerste lid blijft van toepassing totdat er een wijziging van dat werk of die handeling plaatsvindt die op zichzelf beschouwd grond vormt voor een watervergunningplicht.   
3.  Indien als gevolg van een wijziging als bedoeld in het eerste lid een ander bestuursorgaan met betrekking tot een handeling of werk bevoegd gezag als bedoeld in [artikel 6.1 van de Waterwet](../../../../../../../../wet/waterwet/BWBR0025458/README.md) of beheerder als bedoeld in [artikel 1.1, eerste lid, van die wet](../../../../../../../../wet/waterwet/BWBR0025458/README.md) wordt, gelden de met betrekking tot die handeling of dat werk onmiddellijk voor het tijdstip, bedoeld in het eerste lid, van kracht zijnde: 

a. watervergunningen als bedoeld in [artikel 1.1, eerste lid, van de Waterwet](../../../../../../../../wet/waterwet/BWBR0025458/README.md) en voorschriften als bedoeld in [artikel 6.6, tweede of derde lid, van die wet](../../../../../../../../wet/waterwet/BWBR0025458/README.md), als watervergunningen respectievelijk voorschriften verleend, respectievelijk vastgesteld, door dat andere bestuursorgaan;  

b. ontheffingen op grond van een verordening van een waterschap: 

1°. indien een bestuursorgaan van een ander waterschap bevoegd gezag of beheerder wordt: als ontheffing, verleend door dat bestuursorgaan,  

2°. indien de minister van Infrastructuur en Milieu bevoegd gezag of beheerder wordt: als watervergunning, verleend door de minister,     tot het tijdstip waarop dat andere bestuursorgaan met betrekking tot die handeling of dat werk een vergunning of ontheffing als hiervoor bedoeld verleent of een voorschrift als hiervoor bedoeld vaststelt.  

### Artikel  IV  
Treedt in werking per 01-07-2014 

1.  Deze regeling treedt in werking met ingang van 1 juli 2014.   
2.  Artikel II, aanhef en onderdelen 1 en 3, werkt terug tot en met 1 maart 2014.  
Deze regeling zal met de toelichting in de Staatscourant worden geplaatst met uitzondering van de [bijlagen A](../../../../../../../../ministeriele-regeling/waterregeling/BWBR0026845/README.md), [B](../../../../../../../../ministeriele-regeling/waterregeling/BWBR0026845/README.md) en [C](../../../../../../../../ministeriele-regeling/waterregeling/BWBR0026845/README.md) met de kaarten, die ter inzage worden gelegd op het Ministerie van Infrastructuur en Milieu, Hoofddirectie Bestuurlijke en Juridische Zaken, en tevens raadpleegbaar zijn op en te downloaden zijn van www.waterwet.nl.  

De 
Minister van Infrastructuur en Milieu, 
M.H. Schultz van Haegen-Maas Geesteranus     

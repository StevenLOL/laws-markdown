<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 1 juni 2012, nr. Z-3117671, houdende wijziging van de Regeling tegemoetkoming chronisch zieken en gehandicapten en van de Regeling zorgverzekering in verband met diverse onderwerpen

De Minister van Volksgezondheid, Welzijn en Sport,  
Gelet op de artikelen 5, vierde lid, onderdeel c en 8, negende lid, onderdelen a en d van de Wet tegemoetkoming chronisch zieken en gehandicapten, artikel 75, derde lid, onderdeel e, van de Zorgverzekeringswet, artikel 2, eerste lid, onderdelen a, b, c, f en g, van het Besluit tegemoetkoming chronisch zieken en gehandicapten en artikel 3a.1, eerste lid, onderdelen a en b, van het Besluit zorgverzekering;
Besluit:    

### Artikel  I  

Wijzigt de Regeling tegemoetkoming chronisch zieken en gehandicapten. 

### Artikel  II  

Wijzigt de De Regeling zorgverzekering. 

### Artikel  III  

1.  Tabel 2 van bijlage 2 van de Regeling tegemoetkoming chronisch zieken en gehandicapten zoals dat luidde op het aan de inwerkingtreding van deze regeling voorafgaand tijdstip, blijft van toepassing op de tegemoetkoming, bedoeld in artikel 2, eerste lid, van de Wet tegemoetkoming chronisch zieken en gehandicapten over het jaar 2010.   
2.  De bijlagen 5 en 6 van de Regeling zorgverzekering zoals die luidden op het aan de inwerkingtreding van deze regel voorafgaand tijdstip, blijven van toepassing op de uitkering, bedoeld in artikel 118a, eerste lid, van de Zorgverzekeringswet, die betrekking heeft op een kalenderjaar voorafgaand aan het kalenderjaar 2010.   
3.  De ingevolgde artikel I, onderdelen A en D gewijzigde artikelen 1a en 5 van de Regeling tegemoetkoming chronisch zieken en gehandicapten, vinden geen toepassing met betrekking tot de tegemoetkoming, bedoeld in artikel 2, eerste lid, van de Wet tegemoetkoming chronisch zieken en gehandicapten, die betrekking heeft op aan het kalenderjaar 2012, voorafgaande kalenderjaren.  

### Artikel  IV  

Deze regeling treedt in werking met ingang van eerste dag na de dagtekening van de Staatscourant waarin zij wordt geplaatst, met dien verstande dat: 

a. artikel I, onderdelen A en D, terugwerkt tot en met 1 januari 2012;  

b. artikel I, onderdelen B, E en G, en artikel II, onderdelen B, C en D, terugwerken tot en met 1Â januari 2011;  

c. artikel I, onderdeel H, terugwerkt tot en met 1 januari 2010.   
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

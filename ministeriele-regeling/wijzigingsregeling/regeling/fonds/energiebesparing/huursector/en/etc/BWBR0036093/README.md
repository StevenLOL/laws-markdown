<meta http-equiv='Content-Type' content='text/html; charset=utf-8' />

##Regeling van de Minister voor Wonen en Rijksdienst van 12 december 2014, nr. 2014-0000667329, houdende wijziging van de Regeling fonds energiebesparing huursector en de Stimuleringsregeling energieprestatie huursector (aanpassing aan wijziging labelsystematiek)

De Minister voor Wonen en Rijksdienst,  
Gelet op de artikel 4, eerste lid, onderdelen d en e, van de Kaderwet overige BZK-subsidies en de artikelen 11, derde lid, en 14 van het Kaderbesluit BZK-subsidies;
Besluit:    

### Artikel  I  

Wijzigt de Regeling fonds energiebesparing huursector. 

### Artikel  II  

Wijzigt de Stimuleringsregeling energieprestatie huursector. 

### Artikel  III  

####Overgangsrecht

1.  Voor zover een verhuurder met betrekking tot woningen waarvoor hij op grond van de Regeling fonds energiebesparing huursector subsidie heeft ontvangen, heeft zorg gedragen voor nieuwe energieprestatiecertificaten, als bedoeld in artikel 2, vierde lid, van de Regeling energieprestatie gebouwen, zoals die vóór 1 januari 2015 luidde, wordt de subsidie in afwijking van artikel 7a van de Regeling fonds energiebesparing huursector vastgesteld op basis van de Regeling energiebesparing huursector, zoals die vóór 1 januari 2015 luidde.   
2.  Voor zover een verhuurder met betrekking tot woningen waarvoor hij op grond van de Stimuleringsregeling energieprestatie huursector subsidie heeft ontvangen, heeft zorg gedragen voor nieuwe energieprestatiecertificaten, als bedoeld in artikel 2, vierde lid, van de Regeling energieprestatie gebouwen, zoals die vóór 1 januari 2015 luidde, wordt de subsidie in afwijking van artikel 9 van de Stimuleringsregeling energiebesparing huursector vastgesteld op basis van de Stimuleringsregeling energiebesparing huursector, zoals die regelingen vóór 1 januari 2015 luidde.  

### Artikel  IV  

Deze regeling treedt in werking met ingang van 1 januari 2015. 
Deze regeling zal met de toelichting in de Staatscourant worden geplaatst.  

De 
Minister voor Wonen en Rijksdienst, 
S.A. Blok     

<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 28 april 2012, nr. VO/389632, houdende wijziging van de Regeling examenprogramma’s voortgezet onderwijs in verband met het vernieuwen van de examenprogramma’s natuurkunde havo en vwo en biologie havo en vwo

De Minister van Onderwijs, Cultuur en Wetenschap,  
Gelet op [artikel 7 van het Eindexamenbesluit v.w.o.- h.a.v.o.- m.a.v.o.- v.b.o.](../../../../../../../../AMvB/eindexamenbesluit/vo/BWBR0004593/README.md) ;
Besluit:    

### Artikel  I  

####Wijziging [Regeling examenprogramma’s voortgezet onderwijs](../../../../../../../../ministeriele-regeling/regeling/examenprogramma's/voortgezet/onderwijs/BWBR0022061/README.md)

Wijzigt de Regeling examenprogramma’s voortgezet onderwijs. 

### Artikel  II  

####Overgangsbepalingen

1.  De wijziging die deze regeling aanbrengt in [bijlage I van de Regeling examenprogramma’s voortgezet onderwijs](../../../../../../../../ministeriele-regeling/regeling/examenprogramma's/voortgezet/onderwijs/BWBR0022061/README.md), is in het schooljaar 2013–2014 niet van toepassing op leerlingen die op 1 augustus 2013 zijn toegelaten tot het vijfde leerjaar havo dan wel het vijfde of zesde leerjaar vwo.   
2.  In het schooljaar 2014–2015 wordt voor de eerste maal de gelegenheid geboden tot het afleggen van een examen natuurkunde havo op basis van het examenprogramma zoals beschreven in de bij deze regeling behorende bijlage 1, en wordt voor de laatste maal de gelegenheid geboden tot het afleggen van een examen natuurkunde havo op basis van het examenprogramma zoals dat luidde vóór inwerkingtreding van deze regeling.   
3.  In het schooljaar 2015–2016 wordt voor de eerste maal de gelegenheid geboden tot het afleggen van een examen natuurkunde vwo op basis van het examenprogramma zoals beschreven in de bij deze regeling behorende bijlage 2, en wordt voor de laatste maal de gelegenheid geboden tot het afleggen van een examen natuurkunde vwo op basis van het examenprogramma zoals dat luidde vóór inwerkingtreding van deze regeling.   
4.  In het schooljaar 2014–2015 wordt voor de eerste maal de gelegenheid geboden tot het afleggen van een examen biologie havo op basis van het examenprogramma zoals beschreven in de bij deze regeling behorende bijlage 3, en wordt voor de laatste maal de gelegenheid geboden tot het afleggen van een examen biologie havo op basis van het examenprogramma zoals dat luidde vóór inwerkingtreding van deze regeling.   
5.  In het schooljaar 2015–2016 wordt voor de eerste maal de gelegenheid geboden tot het afleggen van een examen biologie vwo op basis van het examenprogramma zoals beschreven in de bij deze regeling behorende bijlage 4, en wordt voor de laatste maal de gelegenheid geboden tot het afleggen van een examen biologie vwo op basis van het examenprogramma zoals dat luidde vóór inwerkingtreding van deze regeling.  

### Artikel  III  

####Inwerkingtreding

Deze regeling treedt in werking met ingang van 1 augustus 2013. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M. van Bijsterveldt-Vliegenthart     

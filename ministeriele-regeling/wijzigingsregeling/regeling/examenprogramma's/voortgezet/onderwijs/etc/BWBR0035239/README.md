<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 17 juni 2014, nr. 559817 houdende wijziging van de Regeling examenprogramma’s voortgezet onderwijs in verband met het vernieuwen van de examenprogramma’s vwo klassieke talen

De Staatssecretaris van Onderwijs, Cultuur en Wetenschap,  
Gelet op [artikel 7, eerste lid, van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md);
Besluit:    

### Artikel  I  

####Wijziging [Regeling examenprogramma’s voortgezet onderwijs](../../../../../../../../ministeriele-regeling/regeling/examenprogramma's/voortgezet/onderwijs/BWBR0022061/README.md)

Treedt in werking op een nader te bepalen tijdstip 

In [bijlage 1 van de Regeling examenprogramma’s voortgezet onderwijs](../../../../../../../../ministeriele-regeling/regeling/examenprogramma's/voortgezet/onderwijs/BWBR0022061/README.md) worden de examenprogramma’s Latijnse taal en literatuur en Griekse taal en literatuur vervangen door Latijnse taal en cultuur (LTC) en Griekse taal en cultuur (GTC). KCV (klassieke culturele vorming) vervalt als apart examenprogramma.

### Artikel  II  

####Overgangsbepalingen

Treedt in werking op een nader te bepalen tijdstip 

1.  Artikel I is niet van toepassing op leerlingen die op 1 augustus 2014 zijn toegelaten tot het vijfde of zesde leerjaar vwo.   
2.  In het schooljaar 2016–2017 wordt voor de eerste maal de gelegenheid geboden tot het afleggen van de examens Latijnse taal en cultuur en Griekse taal en cultuur op basis van de examenprogramma’s, zoals beschreven in de bij deze regeling behorende bijlage 2, en wordt voor de laatste maal de gelegenheid geboden tot het afleggen van de examens Latijnse taal en literatuur en Griekse taal en literatuur en KCV op basis van de examenprogramma’s, zoals deze luidden voor inwerkingtreding van deze regeling.   
3.  Leerlingen die examen hebben gedaan in KCV en Latijnse taal en literatuur of Griekse taal en literatuur en na 2017 een vwo-diploma behalen, zijn vrijgesteld van het afleggen van het examen Latijnse taal en cultuur en/of Griekse taal en cultuur.  

### Artikel  III  

####Inwerkingtreding

Treedt in werking op een nader te bepalen tijdstip 

Deze regeling treedt in werking op het tijdstip waarop de Wijziging van de Wet op het voortgezet onderwijs en de Wet voortgezet onderwijs BES in verband met het vervangen van de maatschappelijke stage door een facultatief programmaonderdeel, het invoeren van de vakbenaming Latijnse taal en cultuur en Griekse taal en cultuur en het schrappen van het verplichte vak algemene natuurwetenschappen uit het gemeenschappelijke deel van de vwo-profielen in werking treedt. Dit is voorzien voor 1 augustus 2014. 
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker     

<meta http-equiv='Content-Type' content='text/html; charset=utf-8' />

##Regeling van de Minister van Buitenlandse Zaken in overeenstemming met de Minister van Onderwijs, Cultuur en Wetenschap van 28 oktober 2013, nr. Minbuza-2013.295689, tot wijziging van de Sanctieregeling Iran 2012 in verband met een uitbreiding van de groep personen die over een ontheffing dient te beschikken

De Minister van Buitenlandse Zaken,  
Handelende in overeenstemming met de Minister van Onderwijs, Cultuur en Wetenschap;

Gelet op Resolutie 1737 van de Veiligheidsraad van de Verenigde Naties van 23 december 2006;

Gelet op Verordening (EU) nr. 267/2012 van de Raad van de Europese Unie van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 (Pb L 88);

Gelet op Besluit 2010/413/GBVB van de Raad van de Europese Unie van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB (Pb L 195);

Gelet op de [artikelen 2, tweede lid](../../../../../../../../../../../wet/sanctiewet/1977/BWBR0003296/README.md), en [3 van de Sanctiewet 1977](../../../../../../../../../../../wet/sanctiewet/1977/BWBR0003296/README.md);
Besluit:    

### Artikel  I  

Wijzigt de Sanctieregeling Iran 2012. 

### Artikel  II  

Het verbod, bedoeld in [artikel 5 van de Sanctieregeling Iran 2012](../../../../../../../../../../../ministeriele-regeling/sanctieregeling/iran/2012/BWBR0031496/README.md), zoals gewijzigd bij deze regeling, geldt niet voor het aanbieden van kennis als bedoeld in dat artikel aan de student die op het tijdstip van inwerkingtreding van deze regeling reeds bij de desbetreffende instelling voor hoger onderwijs was ingeschreven met het oog op het volgen van onderwijs of het verrichten van onderzoek op een kennisgebied waarop de bijlage bij die regeling, zoals luidend op het tijdstip van inschrijving, betrekking had en aan wie ontheffing was verleend op grond van artikel 5 van de Sanctieregeling Iran 2012, zoals luidend voorafgaand aan inwerkingtreding van deze regeling, dan wel die op grond van laatstbedoeld artikel geen ontheffing nodig had. 

### Artikel  III  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst. 
Deze regeling zal met de [bijlage](../../../../../../../../../../../ministeriele-regeling/sanctieregeling/iran/2012/BWBR0031496/README.md) en de toelichting in de Staatscourant worden geplaatst.  

De 
Minister van Buitenlandse Zaken, 
F.C.G.M. Timmermans     

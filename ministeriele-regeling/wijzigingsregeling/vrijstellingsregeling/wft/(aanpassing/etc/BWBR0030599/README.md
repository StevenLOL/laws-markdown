<meta http-equiv='Content-Type' content='text/html; charset=utf-8' />

##Regeling van de Minister van Financiën tot wijziging van de Vrijstellingsregeling Wft in verband met een aanpassing van de vrijstellingsbepalingen betreffende het aanbieden van beleggingsobjecten en het aanbieden van rechten van deelneming in een beleggingsinstelling

De Minister van Financiën,  
Gelet op de [artikelen 2:59, eerste lid](../../../../../../../wet/wet/op/het/financieel/toezicht/BWBR0020368/README.md), en [2:74, eerste lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md);
Besluit:    

### Artikel  I  

De regeling van de Minister van Financiën van 27 juni 2011 tot wijziging van Vrijstellingsregeling Wft in verband met aanpassing van de vrijstellingsbepalingen betreffende beleggingsobjecten en rechten van deelneming in de Wet op het financieel toezicht (Stcrt. 2011, 11755) wordt ingetrokken.  

### Artikel  II  

Wijzigt de Vrijstellingsregeling Wft.   

### Artikel  III  

1.  Een aanbieder die na 31 december 2011 overeenkomsten inzake beleggingsobjecten beheert of uitvoert is vrijgesteld van [artikel 2:55, eerste lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md), voor zover deze beleggingsobjecten voor 1 januari 2012 werden aangeboden voor een nominaal bedrag per beleggingsobject van ten minste € 50 000 en minder dan € 100 000.   
2.  Het eerste lid is slechts van toepassing: 

a. indien de aanbieder uiterlijk op 31 januari 2012 een vergunning als bedoeld in [artikel 2:55, eerste lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md) aanvraagt; en  

b. tot de datum van de dag waarop de Autoriteit Financiële Markten een besluit heeft genomen op deze vergunningaanvraag.     
3.  Van [artikel 2:65, eerste lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md) is vrijgesteld een aanbieder die na 31 december 2011 rechten van deelneming in een beleggingsinstelling aanbiedt, voor zover voor 1 januari 2012: 

a. deelnemingsrechten in deze beleggingsinstelling konden worden verworven tegen een tegenwaarde van ten minste € 50 000 en minder dan € 100 000 per deelnemer; of  

b. deelnemingsrechten in deze beleggingsinstelling een nominale waarde per recht hadden van ten minste € 50 000 en minder dan € 100 000.     
4.  Het derde lid is slechts van toepassing: 

a. indien de beheerder van de beleggingsinstelling waarin deelnemingsrechten worden aangeboden uiterlijk op 31 januari 2012 een vergunning als bedoeld in [artikel 2:65, eerste lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md) aanvraagt; en  

b. tot de datum van de dag waarop de Autoriteit Financiële Markten een besluit heeft genomen op deze vergunningaanvraag.     

### Artikel  IV  

Deze regeling treedt in werking met ingang van de dag na dagtekening van de Staatscourant waarin zij wordt geplaatst, met uitzondering van artikel II, dat op 1 januari 2012 in werking treedt.  
Deze regeling zal met de toelichting in de Staatscourant worden geplaatst.  

De 
Minister van Financiën,
J.C. deJager   

<meta http-equiv='Content-Type' content='text/html; charset=utf-8' />

##Regeling van de Minister voor Buitenlandse Handel en Ontwikkelingssamenwerking van 1 maart 2013, nr. MinBuZa-2013.17510, tot wijziging van de Subsidieregeling internationaal excelleren en tot vaststelling van enkele subsidieplafonds

De Minister voor Buitenlandse Handel en Ontwikkelingssamenwerking,  
Gelet op de [artikelen 2, tweede lid](../../../../../../../../AMvB/kaderbesluit/ez-subsidies/BWBR0024796/README.md), [4](../../../../../../../../AMvB/kaderbesluit/ez-subsidies/BWBR0024796/README.md) en [16 van het Kaderbesluit EZ-subsidies](../../../../../../../../AMvB/kaderbesluit/ez-subsidies/BWBR0024796/README.md) en op [artikel 4:81 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md),
Besluit:    

### Artikel  I  

Wijzigt de Subsidieregeling internationaal excelleren. 

### Artikel  II  

1.  Als perioden in 2013, waarin subsidieaanvragen kunnen worden ingediend krachtens de in kolom 2 genoemde besluiten en de in kolom 3 genoemde artikelen, in voorkomende gevallen verbijzonderd naar de in kolom 4 omschreven of aangeduide groepen van aanvragers, projecten of aanvragen, worden vastgesteld de daarbij behorende perioden, genoemd in kolom 5.   
2.  Als subsidieplafond voor het verstrekken van subsidies als bedoeld in het eerste lid wordt per in kolom 5 genoemde periode vastgesteld: het daarbij behorende in kolom 6 genoemde bedrag.  

| Nr  | Besluit  | Artikel  | Groep  | Openstelling 2013  | Plafond €  |
|:---|:---|:---|:---|:---|:---|
| 1  | [Subsidieregeling internationaal excelleren](../../../../../../../../ministeriele-regeling/subsidieregeling/internationaal/excelleren/BWBR0026983/README.md) (demonstratieprojecten, haalbaarheidsstudies en kennisverwerving)  | [3.1](../../../../../../../../ministeriele-regeling/subsidieregeling/internationaal/excelleren/BWBR0026983/README.md), [4.1](../../../../../../../../ministeriele-regeling/subsidieregeling/internationaal/excelleren/BWBR0026983/README.md), [5.19](../../../../../../../../ministeriele-regeling/subsidieregeling/internationaal/excelleren/BWBR0026983/README.md)  | M.b.t. de landen Bangladesh, Brazilië, China, Egypte, Ethiopië, Ghana, India, Indonesië, Kenia, Maleisië, Nigeria, Oekraïne en Turkije  | 01-04 t/m 31-12  | 3.500.000  |
| 2  | Subsidieregeling internationaal excelleren (demonstratieprojecten, haalbaarheidsstudies en kennisverwerving)  | 3.1, 4.1, 5.19  | M.b.t. de landen Colombia *sectoren agro, inclusief biobased economy, klimaat-adaptatie en groene technologie; water; gezondheid; logistiek; energie;*   Zuid-Afrika *sectoren water; transport en logistiek; duurzame energie; agro;*   Vietnam *sectoren agro; water; energie; maritieme industrie; logistiek; financiën*   | 01-03 t/m 31-12  | 2.000.000  |
| --- | --- | --- | M.b.t. de overige sectoren in Colombia, Zuid-Afrika en Vietnam  | --- | 500.000  |
| 3  | Subsidieregeling internationaal excelleren (Finance for International Business-lening)  | [5.2](../../../../../../../../ministeriele-regeling/subsidieregeling/internationaal/excelleren/BWBR0026983/README.md)  | Financiering van nieuwe activiteiten in Zuid-Korea, Koeweit, Bahrein, Oman, Qatar, Saoedi-Arabië, Verenigde Arabische Emiraten, Singapore, Turkije, Rusland, Brazilië, India, China, Indonesië, Zuid-Afrika, Oekraïne, Egypte, Vietnam, Colombia, Nigeria, Maleisië, Ghana, Kenia, Ethiopië en Bangladesh  | 01-03 t/m 31-12  | 7.500.000  |

### Artikel  III  

Op aanvragen om subsidie krachtens de [Subsidieregeling internationaal excelleren](../../../../../../../../ministeriele-regeling/subsidieregeling/internationaal/excelleren/BWBR0026983/README.md) die voor de inwerkingtreding van deze regeling zijn ingediend en op subsidies die voor de inwerkingtreding van deze regeling zijn verstrekt, blijft de Subsidieregeling internationaal excelleren zoals luidend voor inwerkingtreding van deze regeling van toepassing. 

### Artikel  IV  

Deze regeling treedt in werking met ingang van de dag na de dagtekening van de Staatscourant waarin deze geplaatst wordt. 
Deze regeling zal met de toelichting in de Staatscourant worden geplaatst.  

De 
Minister voor Buitenlandse Handel en Ontwikkelingssamenwerking, 
E.M.J. Ploumen     

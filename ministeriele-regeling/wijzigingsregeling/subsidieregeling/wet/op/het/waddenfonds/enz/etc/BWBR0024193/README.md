<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 9 juli 2008, nr. BJZ2008067316, Directie Bestuurlijke Juridische Zaken, Afdeling Wetgeving, houdende wijziging van de Subsidieregeling Wet op het Waddenfonds (uitbreiding met staatssteun-gerelateerde hoofdstukken)

De Minister van Volkshuisvesting, Ruimtelijke Ordening en Milieubeheer;  
Gelet op [artikel 9 van de Wet op het Waddenfonds](../../../../../../../../../../wet/wet/op/het/waddenfonds/BWBR0020858/README.md) en de [artikelen 1.2, vierde lid](../../../../../../../../../../ministeriele-regeling/subsidieregeling/wet/op/het/waddenfonds/BWBR0022174/README.md) en [1.5 van de Subsidieregeling Wet op het Waddenfonds](../../../../../../../../../../ministeriele-regeling/subsidieregeling/wet/op/het/waddenfonds/BWBR0022174/README.md);
Besluit:    

### Artikel  I  

Wijzigt de Subsidieregeling Wet op het Waddenfonds.   

### Artikel  II  

Wijzigt de Regeling vaststelling tenderperiode en subsidieplafond 2007 krachtens Subsidieregeling Wet op het Waddenfonds.   

### Artikel  III  

1.  Als periode in 2008 na afloop waarvan de aanvragen om subsidie krachtens de [Subsidieregeling Wet op het Waddenfonds](../../../../../../../../../../ministeriele-regeling/subsidieregeling/wet/op/het/waddenfonds/BWBR0022174/README.md) die in die periode zijn ontvangen, worden behandeld, wordt vastgesteld: 8 september 2008 tot en met 17 oktober 2008.   
2.  Het subsidieplafond voor het verlenen van subsidies op aanvragen als bedoeld in het eerste lid, ontvangen in de daar genoemde periode, wordt vastgesteld op € 33.000.000.   
3.  Van het bedrag, genoemd in het tweede lid, wordt € 1.000.000 gereserveerd voor aanvragen, waarvan de subsidiabele kosten minder bedragen dan € 200.000.   

### Artikel  IV  

Deze regeling treedt in werking met ingang van de eerste dag van de tweede kalendermaand na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

Den Haag 
9 juli 2008   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer   

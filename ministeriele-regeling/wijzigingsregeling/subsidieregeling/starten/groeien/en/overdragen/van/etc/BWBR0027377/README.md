<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 8 maart 2010, nr. WJZ / 10036960, houdende wijziging van de Subsidieregeling starten, groeien en overdragen van ondernemingen (wijziging subsidie voor veiligheid kleine bedrijven)

De Minister van Economische Zaken,  
Gelet op artikelen 4, 5, eerste lid, 9, eerste en tweede lid, 15, 16, 17, eerste en vierde lid, 19, eerste lid, 25, 44, eerste en tweede lid, 48, eerste lid, en 50, tweede lid, van het Kaderbesluit EZ-subsidies;
Besluit:    

### Artikel  I  
Materieel uitgewerkt per 02-10-2014 

Wijzigt de Subsidieregeling starten, groeien en overdragen van ondernemingen. 

### Artikel  II  
Materieel uitgewerkt per 02-10-2014 

Wijzigt de Regeling openstelling en subsidieplafonds EZ 2010. 

### Artikel  III  
Materieel uitgewerkt per 02-10-2014 

1.  Op aanvragen om subsidie krachtens hoofdstuk 9 van de Subsidieregeling starten, groeien en overdragen van ondernemingen die vóór de inwerkingtreding van deze regeling zijn ingediend en op subsidies die vóór de inwerkingtreding van deze regeling zijn verstrekt, blijft dat hoofdstuk van toepassing zoals dat onmiddellijk voor dat tijdstip luidde.   
2.  In afwijking van het eerste lid hebben het door artikel I, onderdeel A, gewijzigde artikel 9.1, het door artikel I, onderdeel B, vastgestelde artikel 9.4, eerste en tweede lid, en het door artikel I, onderdeel E, vastgestelde artikel 9.10, van de Subsidieregeling starten, groeien en overdragen van ondernemingen onmiddellijke werking.   
3.  Bij een aanvraag in 2010 om subsidie op grond van artikel 9.2 van de Subsidieregeling starten, groeien en overdragen van ondernemingen van een MKB-ondernemer van wie in 2009 de aanvraag is afgewezen wegens overschrijding van het subsidieplafond, wordt voor de toepassing van artikel 9.7, eerste lid, onderdeel j, van die regeling gerekend vanaf het moment waarop de aanvraag in 2009 is gedaan.  

### Artikel  IV  
Materieel uitgewerkt per 02-10-2014 

De artikelen 9.11 en 9.12 van de Subsidieregeling starten, groeien en overdragen van ondernemingen vervallen, met dien verstande dat op aanvragen om subsidie krachtens die artikelen die vóór 1 oktober 2010 zijn ingediend en op subsidies die vóór 1 oktober 2010 zijn verstrekt, de artikelen 9.11 en 9.12 zoals deze onmiddellijk voor 1 oktober 2010 luidden van toepassing blijven. 

### Artikel  V  
Materieel uitgewerkt per 02-10-2014 

1.  Artikelen I tot en met III treden in werking met ingang van de dag na de datum van uitgifte van de Staatscourant waarin zij wordt geplaatst.   
2.  Artikel IV treedt in werking met ingang van 1 oktober 2010.  
Deze regeling zal met de toelichting in de Staatscourant worden geplaatst.   

Den Haag 
8 maart 2010   

De 
Minister van Economische Zaken,
M.J.A. van der Hoeven     

<meta http-equiv='Content-Type' content='text/html; charset=utf-8' />

##Aanwijzing van de Staatssecretaris van Volksgezondheid, Welzijn en Sport van 10 juni 2015, 762476-136223-MC, op grond van artikel 7 van de Wet marktordening gezondheidszorg inzake vervoer bij intensieve kindzorg

De Staatsecretaris van Volksgezondheid, Welzijn en Sport,  
Gelet op artikel 7 van de Wet marktordening gezondheidszorg;

Gelet op het besluit van 25 maart 2015, houdende wijziging van het Besluit beschikbaarheidbijdrage WMG en van het Besluit uitbreiding en beperking werkingssfeer WMG in verband met het verlenen van een beschikbaarheidbijdrage voor gespecialiseerde en derdelijns psychotraumazorg en de toepassing van de tarief- en prestatieregulering op ziekenvervoer van kinderen anders dan via een ambulance (Stb. 2015, 139);

Na op 30 juni 2014 schriftelijk mededeling te hebben gedaan aan de Eerste en Tweede Kamer der Staten-Generaal als bedoeld in artikel 8 van de Wet marktordening gezondheidszorg (Kamerstukken II 2013/14, 30 597, nr. 459);
Besluit:    

### Enig artikel  

De Nederlandse Zorgautoriteit stelt met terugwerkende kracht per 1 januari 2015 maximumtarieven vast voor ziekenvervoer van kinderen anders dan via een ambulance in het kader van intensieve kindzorg. Van deze aanwijzing wordt mededeling gedaan door plaatsing in de Staatscourant. 

De 
Staatssecretaris van Volksgezondheid, Welzijn en Sport, 
M.J. van Rijn     

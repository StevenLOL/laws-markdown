<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport van 6 juli 2009, nr. CZ-FBI-2940858, op grond van artikel 7 van de Wet marktordening gezondheidszorg inzake indexering

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../../wet/wet/marktordening/gezondheidszorg/BWBR0020078/README.md);

Na schriftelijk mededeling te hebben gedaan aan de Eerste en Tweede Kamer der Staten-Generaal (Brief van 8 juni 2009, Kamerstukken II, 2008/09, 31 700, nr. 161);
Besluit:    

### Artikel  1  

Deze aanwijzing is van toepassing op zorg in de zin van de [Wet marktordening gezondheidszorg](../../../../../../../../../../../wet/wet/marktordening/gezondheidszorg/BWBR0020078/README.md) voor zover deze wordt geleverd door, of onder verantwoordelijkheid van, personen, die beroeps- of bedrijfsmatige zorg verlenen en zijn ingeschreven in een register als bedoeld in [artikel 3 van de Wet op de beroepen in de individuele gezondheidszorg](../../../../../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md) of door personen als bedoeld in [artikel 34 van die wet](../../../../../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md), met uitzondering van: 

a. zorg als bedoeld in het eerste lid van de [artikelen 3 tot en met 5 van het Besluit uitbreiding en beperking werkingssfeer WMG](../../../../../../../../../../../AMvB/besluit/uitbreiding/en/beperking/werkingssfeer/wmg/BWBR0020326/README.md);  

b. zorg waarvoor vrije tarieven gelden als bedoeld in [artikel 57, vierde lid, onder c, van de Wet marktordening gezondheidszorg](../../../../../../../../../../../wet/wet/marktordening/gezondheidszorg/BWBR0020078/README.md),  

c. huisartsenzorg als bedoeld bij of krachtens de [Zorgverzekeringswet](../../../../../../../../../../../wet/zorgverzekeringswet/BWBR0018450/README.md) voor zover het betreft de toepassing op die zorg van artikel 2, aanhef en onder a, van deze aanwijzing en  

d. geneeskundige geestelijke gezondheidszorg als bedoeld in de wet van 22 november 2006 tot wijziging van het tijdstip waarop die zorg deel uitmaakt van de aanspraken ingevolge een zorgverzekering als bedoeld in de Zorgverzekeringswet (Stb. 2006, 630), voorzover die zorg wordt geleverd door vrijgevestigde psychiaters, gezondheidszorgpsychologen en psychotherapeuten.   Ter uitvoering van dit besluit stelt de Nederlandse Zorgautoriteit, verder te noemen de zorgautoriteit, beleidsregels vast.  

### Artikel  2  

De indexatie van het inkomensbestanddeel van de zorg als bedoeld in artikel 1 wordt: 

a. voor het jaar 2009 vastgesteld op 1,75% en  

b. voor het jaar 2010 vastgesteld op 0%.    

### Artikel  3  

Deze aanwijzing treedt terstond in werking en wordt met de toelichting in de Staatscourant geplaatst, te lezen op www.officielebekendmakingen.nl.  

De 
Minister van Volksgezondheid, Welzijn en Sport, 
A.Klink   

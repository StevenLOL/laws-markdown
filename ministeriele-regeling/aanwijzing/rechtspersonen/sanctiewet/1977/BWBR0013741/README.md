<meta http-equiv='Content-Type' content='text/html; charset=utf-8' />

##Aanwijzing rechtspersonen Sanctiewet 1977

De Minister van Financiën,  
Gelet op artikel 10, tweede lid, van de Sanctiewet 1977;
Besluit:    

### Artikel  1  

Als belast met het toezicht op de naleving van het bij of krachtens de vijfde afdeling van de Sanctiewet 1977 bepaalde met betrekking tot het financieel verkeer worden aangewezen: 

a. De Nederlandsche Bank N.V., voorzover het betreft de naleving door de instellingen bedoeld in artikel 10, tweede lid, onder a, c en e tot en met j, van die wet;  

b. de Stichting Autoriteit Financiële Markten, voor zover het betreft de naleving door de instellingen bedoeld in artikel 10, tweede lid, onder b en d, van die wet.    

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

De 
Minister van Financiën, 
G.Zalm    

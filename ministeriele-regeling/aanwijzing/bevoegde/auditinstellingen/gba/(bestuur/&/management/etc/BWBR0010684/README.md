<meta http-equiv='Content-Type' content='text/html; charset=utf-8' />

##Aanwijzing bevoegde auditinstellingen GBA (Bestuur & Management Consultants)

De Minister voor Grote Steden- en Integratiebeleid;  
Gelezen het schriftelijke verzoek van de firma Bestuur & Management Consultants (BMC) van 10 augustus 1999 om ingevolge paragraaf 1.5 van de circulaire van 14 juli 1999, kenmerk BPR99/U71885 (Strct. 1999, nr. 149), houdende voorschriften inzake de uitvoering van de verplichte periodieke controle van de gemeentelijke basisadministratie persoonsgegevens (verder: de circulaire), aangewezen te worden als instelling die bevoegd is tot de uitvoering van de periodieke GBA-audit, en de bijlage, zijnde het rapport van de Stichting Raad voor Accreditatie van 22 juli 1999, Registratienummer N 001, waaruit blijkt dat genoemde firma aan de in paragraaf 1.5 en bijlage 2 van de circulaire gestelde criteria voor de bekwaamheid van de instellingen die GBA-audits uitvoeren en hun medewerkers voldoet;
Besluit    

### Artikel  1  

De firma Bestuur & Management Consultants (BMC) wordt aangewezen als bevoegde audit-instelling tot uitvoering van de periodieke GBA-audit, als bedoeld in de circulaire. 

### Artikel  2  

1.  Tot de uitvoering van het inhoudelijke deel respectievelijk het procesmatige deel van een audit, als bedoeld in hoofdstuk 2 respectievelijk hoofdstuk 3 van de circulaire, zijn de medewerkers van de firma Bestuur & Management Consultants (BMC) bevoegd, die blijkens een toetsingsrapport van de Raad voor Accreditatie voldoen aan de in paragraaf 1.5 en bijlage 2 van de circulaire genoemde criteria.   
2.  Een lijst met de namen van de in het eerste lid bedoelde medewerkers wordt periodiek door of namens de Minister voor Grote Steden- en Integratiebeleid op een gepaste wijze aan de gemeentebesturen bekend gemaakt.  

### Artikel  3  

De firma Bestuur & Management Consultants (BMC) en de in artikel 2, eerste lid, bedoelde medewerkers, zijn verplicht de periodieke GBA-audit uit te voeren conform de bij of krachtens de [Wet gemeentelijke basisadministratie persoonsgegevens](../../../../../../../../../../wet/wet/gemeentelijke/basisadministratie/persoonsgegevens/BWBR0006723/README.md) en de circulaire gegeven voorschiften. 

### Artikel  4  

De firma Bestuur & Management Consultants (BMC) verstrekt aan de Minister voor Grote Steden- en Integratiebeleid spontaan en op verzoek tijdig de inlichtingen die van belang zijn voor de uitvoering van dit besluit. 

### Artikel  5  

Dit besluit treedt in werking met ingang van 1 september 1999 en wordt bekendgemaakt in de Staatscourant. 

Den Haag 
30 augustus 1999    

De 
Minister voor Grote Steden- en Integratiebeleid, 
R.H.L.M. van Boxtel      

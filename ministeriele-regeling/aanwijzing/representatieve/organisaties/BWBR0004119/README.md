<meta http-equiv='Content-Type' content='text/html; charset=utf-8' />

##Wet inzake spaarbewijzen: Aanwijzing representatieve organisaties

De minister van Financiën,  
Gelet op [artikel 1, onder d, van de Wet inzake spaarbewijzen](../../../../../wet/wet/inzake/spaarbewijzen/BWBR0003797/README.md) (Stb. 1985, 293); De Nederlandsche Bank N.V. gehoord;
Besluit:    

### Artikel  I  

Als representatieve organisatie met betrekking tot de uitvoering van de [Wet inzake spaarbewijzen](../../../../../wet/wet/inzake/spaarbewijzen/BWBR0003797/README.md) wordt aangewezen: 

a. voor de algemene banken, met uitzondering van de Postbank N.V.: de Nederlandse Bankiersvereniging;  

b. voor de coöperatief georganiseerde banken: de Coöperatieve Centrale Raiffeisen-Boerenleenbank B.A.;  

c. voor de effectenkredietinstellingen: de Vereniging voor de Effectenhandel;  

d. voor de spaarbanken: de Nederlandse Spaarbankbond;  

e. voor de hypotheekbanken: de Nederlandse Vereniging van Hypotheekbanken.    

### Artikel  2  

Deze beschikking treedt in werking met ingang van de dag na de datum van uitgifte van de Nederlandse Staatscourant waarin zij wordt bekendgemaakt.  

's-Gravenhage 
25 februari 1987    

De 
minister van Financiën, 
H. O. C. R.Ruding    

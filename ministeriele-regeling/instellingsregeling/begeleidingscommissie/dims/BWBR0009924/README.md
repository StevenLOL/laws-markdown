<meta http-equiv='Content-Type' content='text/html; charset=utf-8' />

##Instellingsregeling Begeleidingscommissie DIMS

De Minister van Volksgezondheid, Welzijn en Sport,   Besluit:      
### §  1  

####Definities

### Artikel  1  

In deze regeling wordt verstaan onder: 

a.  de minister: de Minister van Volksgezondheid, Welzijn en Sport;  

b.  de begeleidingscommissie: de begeleidingscommissie van het Drugs Informatie en Monitoring Systeem, hieronder te noemen DIMS, genoemd in artikel 2.    

### §  2  

####Instelling commissie

### Artikel  2  

1.  Er is een begeleidingscommissie DIMS.   
2.  De begeleidingscommissie DIMS heeft tot taak: 

a.  de activiteiten van het DIMS primair vanuit het perspectief van de volksgezondheid te begeleiden;  

b.  het toetsen en bewaken van de voortgang en de kwaliteit van het DIMS.     

### §  3  

####Samenstelling

### Artikel  3  

1.  De leden van de begeleidingscommissie DIMS worden benoemd en ontslagen door de minister.   

### Artikel  4  

1.  De begeleidingscommissie DIMS bestaat uit: 

a.  een voorzitter, tevens lid;  

b.  zes andere leden.     
2.  De benoeming van de leden geschiedt voor ten hoogste vier jaar. Herbenoeming kan twee maal en telkens voor ten hoogste vier jaar plaats vinden.   
3.  De begeleidingscommissie DIMS wijst uit haar midden een plaatsvervangend voorzitter aan.   

### §  4  

####Werkwijze

### Artikel  5  

De begeleidingscommissie DIMS stelt haar eigen werkwijze vast.  

### Artikel  6  

De begeleidingscommissie DIMS zendt jaarlijks binnen drie maanden na afloop van het kalenderjaar een rapportage omtrent haar werkzaamheden aan de minister.  

### §  5  

####Overige bepalingen

### Artikel  7  

Het beheer van de bescheiden betreffende de werkzaamheden van de begeleidingscommissie DIMS geschiedt op overeenkomstige wijze als bij het Ministerie van Volksgezondheid, Welzijn en Sport. De bescheiden worden na beëindiging van de werkzaamheden van de commissie opgeborgen in het archief van dat ministerie.  

### Artikel  8  

Dit besluit treedt in werking met ingang van de tweede dag na de dagtekening van de Staatscourant waarin mededeling van het besluit wordt gedaan.  

### Artikel  9  

Deze regeling wordt aangehaald als: Instellingsregeling begeleidingscommissie DIMS. 
Van dit besluit wordt mededeling gedaan in de Staatscourant.   

De Minister van Volksgezondheid, 
E.  Borst-Eilers      

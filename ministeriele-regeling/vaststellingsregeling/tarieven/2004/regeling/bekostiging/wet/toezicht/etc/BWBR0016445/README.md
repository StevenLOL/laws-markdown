<meta http-equiv='Content-Type' content='text/html; charset=utf-8' />

##Regeling van de Minister van Financiën van 26 februari 2004, FM 2004-00277, tot vaststelling voor 2004 van de tarieven, bedoeld in artikel 6 van de Regeling bekostiging Wet toezicht trustkantoren

De Minister van Financiën,  
Gelet op de [artikelen 6](../../../../../../../../../../ministeriele-regeling/regeling/bekostiging/wet/toezicht/trustkantoren/BWBR0016444/README.md) en [14 van de Regeling bekostiging Wet toezicht trustkantoren](../../../../../../../../../../ministeriele-regeling/regeling/bekostiging/wet/toezicht/trustkantoren/BWBR0016444/README.md);
Besluit:    

### Artikel  1  

1.  Het tarief, bedoeld in [artikel 6, eerste lid, van de Regeling bekostiging Wet toezicht trustkantoren](../../../../../../../../../../ministeriele-regeling/regeling/bekostiging/wet/toezicht/trustkantoren/BWBR0016444/README.md) wordt vastgesteld op: 

a. € 3.000, voor aanvragers, niet van een groep deel uitmakend dan wel deel uitmakend van een groep welke uit minder dan drie rechtspersonen, vennootschappen of natuurlijke personen bestaat;  

b. € 4.000, voor aanvragers, deel uitmakend van een groep die uit meer dan twee en minder dan zes rechtspersonen, vennootschappen of natuurlijke personen bestaat;  

c. € 5.000, voor aanvragers, deel uitmakend van een groep die uit meer dan vijf en minder dan negen rechtspersonen, vennootschappen of natuurlijke personen bestaat;  

d. € 6.000, voor aanvragers, deel uitmakend van een groep die uit meer dan acht en minder dan twaalf rechtspersonen, vennootschappen of natuurlijke personen bestaat;  

e. € 7.000, voor aanvragers, deel uitmakend van een groep die uit meer dan elf rechtspersonen, vennootschappen of natuurlijke personen bestaat.     
2.  Het tarief, bedoeld in [artikel 6, tweede lid, van de Regeling bekostiging Wet toezicht trustkantoren](../../../../../../../../../../ministeriele-regeling/regeling/bekostiging/wet/toezicht/trustkantoren/BWBR0016444/README.md) wordt vastgesteld op € 1.500.   

### Artikel  2  

Deze regeling treedt in werking met ingang van 1 maart 2004.  
Deze regeling zal met de toelichting in de Staatscourant worden geplaatst.   

De 
Minister van Financiën, 
G.Zalm    

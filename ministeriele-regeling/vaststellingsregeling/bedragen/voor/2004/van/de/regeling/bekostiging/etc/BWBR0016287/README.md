<meta http-equiv='Content-Type' content='text/html; charset=utf-8' />

##Regeling van de Minister van Financiën van 15 januari 2004, nr. FM 2004-00033, Directie Financiële Markten, tot vaststelling voor 2004 van de bedragen, bedoeld in artikel 20 van de Regeling bekostiging financieel toezicht

De Minister van Financiën,  
Gelet op [artikel 20 van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md);
Besluit:    

### Artikel  1  

1.  Het bedrag, bedoeld in [artikel 7, eerste lid, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md) wordt vastgesteld op: 

a. € 13.500 voor de behandeling van een aanvraag of verzoek tot verlening, uitbreiding of wijziging van een vergunning als bedoeld in [artikel 5, eerste lid, van de Wet toezicht beleggingsinstellingen](../../../../../../../../../../../wet/wet/toezicht/beleggingsinstellingen/BWBR0004809/README.md);  

b. € 14.750 voor de behandeling van een aanvraag tot verlening van een vergunning als bedoeld in [artikel 7, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

c. € 7.375 voor de behandeling van een verzoek tot uitbreiding of wijziging van een vergunning als bedoeld in [artikel 7, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

d. € 0 voor de behandeling van een aanvraag tot verlening van een ontheffing als bedoeld in [artikel 16, vierde lid, van de Wet toezicht beleggingsinstellingen](../../../../../../../../../../../wet/wet/toezicht/beleggingsinstellingen/BWBR0004809/README.md);  

e. € 3.200 voor de behandeling van een aanvraag tot verlening van een ontheffing als bedoeld in [artikel 4, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

f. € 1.600 voor de behandeling van een aanvraag tot verlening van een ontheffing als bedoeld in [artikel 5, tweede lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

g. € 2.300 voor de behandeling van een aanvraag tot verlening van een ontheffing als bedoeld in [artikel 6a, vijfde lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md) voor de bieder en de instelling te wier laste de effecten zijn uitgegeven en op € 250 voor de bestuurder, commissaris en andere functionarissen, met dien verstande dat geen bedrag in rekening wordt gebracht voor een ontheffing ten aanzien van het biedingsbericht;  

h. € 7.200 voor de behandeling van een aanvraag tot verlening van een ontheffing als bedoeld in [artikel 6c, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

i. € 240 per uur dat er werkzaamheden worden verricht voor de behandeling van een aanvraag tot verlening van een ontheffing als bedoeld in [artikel 25, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

j. € 1.000 voor de behandeling van een aanvraag tot verlening van een verklaring van geen bezwaar als bedoeld in [artikel 16, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

k. € 500 voor de behandeling van een aanvraag tot verlening van een verklaring van geen bezwaar als bedoeld in [artikel 16, eerste lid, van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md), in verband met het vergroten van een gekwalificeerde deelneming;  

l. € 240 per uur dat er werkzaamheden worden verricht voor de behandeling van een aanvraag tot verlening van een erkenning als bedoeld in [artikel 22 van de Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

m. € 3.000 voor de behandeling van een verzoek tot inschrijving in het register als bedoeld in [artikel 2, eerste lid, van de Wet inzake de geldtransactiekantoren](../../../../../../../../../../../wet/wet/inzake/de/geldtransactiekantoren/BWBR0013816/README.md).     
2.  Het bedrag, bedoeld in [artikel 7, tweede lid, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), ter vergoeding van de kosten van een toetsing van de deskundigheid of betrouwbaarheid van een beleidsbepaler of medebeleidsbepaler dan wel van een houder van een gekwalificeerde deelneming, wordt vastgesteld op: 

a. € 1.100 onderscheidenlijk € 1.750 voor een toetsing die voortvloeit uit de [Wet toezicht beleggingsinstellingen](../../../../../../../../../../../wet/wet/toezicht/beleggingsinstellingen/BWBR0004809/README.md);  

b. € 1.650 onderscheidenlijk € 1.750 voor een toetsing die voortvloeit uit de [Wet toezicht effectenverkeer 1995](../../../../../../../../../../../wet/wet/toezicht/effectenverkeer/1995/BWBR0007657/README.md);  

c. € 0 voor een toetsing die voortvloeit uit de [Wet inzake de geldtransactiekantoren](../../../../../../../../../../../wet/wet/inzake/de/geldtransactiekantoren/BWBR0013816/README.md).     
3.  Het bedrag, bedoeld in [artikel 7, derde lid, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), ter vergoeding van de kosten van een toetsing van de deskundigheid of betrouwbaarheid van een beleidsbepaler of medebeleidsbepaler dan wel van een houder van een gekwalificeerde deelneming, wordt vastgesteld op: 

a. € 0 voor een toetsing als bedoeld in [artikel 2, vijfde lid, van de Wet inzake de geldtransactiekantoren](../../../../../../../../../../../wet/wet/inzake/de/geldtransactiekantoren/BWBR0013816/README.md);  

b. € 1.100 onderscheidenlijk € 1.750 voor een toetsing als bedoeld in [artikel 11 van het Besluit toezicht beleggingsinstellingen](../../../../../../../../../../../AMvB/besluit/toezicht/beleggingsinstellingen/BWBR0004866/README.md);  

c. € 1.650 onderscheidenlijk € 1.750 voor een toetsing als bedoeld in [artikel 22 van het Besluit toezicht effectenverkeer 1995](../../../../../../../../../../../AMvB/besluit/toezicht/effectenverkeer/1995/BWBR0007708/README.md);  

d. € 950 voor een toetsing als bedoeld in [artikel 17, eerste lid, van de Wet toezicht beleggingsinstellingen](../../../../../../../../../../../wet/wet/toezicht/beleggingsinstellingen/BWBR0004809/README.md).     

### Artikel  2  

1.  Het bedrag, bedoeld in [artikel 8, eerste lid, onderdeel a, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), wordt vastgesteld op € 350.   
2.  Het bedrag, bedoeld in [artikel 8, eerste lid, onderdeel b, onder 1°, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), wordt vastgesteld op € 4.600.   
3.  Het bedrag, bedoeld in [artikel 8, eerste lid, onderdeel b, onder 2°, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), wordt vastgesteld op € 23.100.   
4.  Het bedrag, bedoeld in [artikel 8, eerste lid, onderdeel b, onder 3°, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), wordt vastgesteld op 0,0077 procent van het totale bedrag dat door de bieder wordt betaald voor het aantal effecten dat door hem wordt verkregen vanaf het intreden van de omstandigheid, bedoeld in [artikel 9b, tweede lid, onder a of b, van het Besluit toezicht effectenverkeer 1995](../../../../../../../../../../../AMvB/besluit/toezicht/effectenverkeer/1995/BWBR0007708/README.md), tot aan het moment van gestanddoening, bedoeld in [artikel 9u van dat koninklijk besluit](../../../../../../../../../../../AMvB/besluit/toezicht/effectenverkeer/1995/BWBR0007708/README.md), met dien verstande dat het bedrag niet hoger is dan € 630.000.   
5.  Het bedrag, bedoeld in [artikel 8, tweede lid, van de Regeling bekostiging financieel toezicht](../../../../../../../../../../../ministeriele-regeling/regeling/bekostiging/financieel/toezicht/BWBR0016221/README.md), wordt vastgesteld op € 1.150.   

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

De 
Minister van Financiën
G.Zalm    

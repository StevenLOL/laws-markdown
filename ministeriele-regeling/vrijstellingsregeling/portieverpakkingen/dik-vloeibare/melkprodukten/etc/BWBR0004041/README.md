<meta http-equiv='Content-Type' content='text/html; charset=utf-8' />

##Vrijstellingsregeling Portieverpakkingen dik-vloeibare melkprodukten (Warenwet)

De staatssecretaris van Welzijn, Volksgezondheid en Cultuur, de minister van Landbouw en Visserij en de staatssecretaris van Economische Zaken, A. J. Evenhuis,  
Gelet op [artikel 14, vierde lid, van de Warenwet](../../../../../../../wet/warenwet/BWBR0001969/README.md) (Stb. 1935, 793);
Besluiten    

### Artikel  1  

Vrijstelling wordt verleend van het bepaalde in [artikel 9, derde lid, onder a, van het Hoeveelheidsaanduidingenbesluit (Warenwet)](../../../../../../../AMvB/hoeveelheidsaanduidingenbesluit/(warenwet)/BWBR0003310/README.md) (Stb. 1980, 223) ten aanzien van voorverpakte dik-vloeibare melkprodukten, krachtens welke bepaling de hoeveelheid van bedoelde waren moet zijn uitgedrukt in liter, centiliter of milliliter, onder de volgende voorwaarden: 

a. de hoeveelheid moet zijn uitgedrukt in grammen; 

b. de nominale hoeveelheid mag ten hoogste 200 gram bedragen.  

### Artikel  2  

Deze regeling kan worden aangehaald als Vrijstellingsregeling Portieverpakkingen dik-vloeibare melkprodukten (Warenwet). 

### Artikel  3  

Deze regeling wordt in de Nederlandse Staatscourant bekendgemaakt en treedt in werking met ingang van de tweede dag volgende op die van haar bekendmaking. 

Rijswijk 
28 oktober 1986    

De 
staatssecretaris van Welzijn, Volksgezondheid en Cultuur, 
D. J. D.Dees  

De 
minister van Landbouw en Visserij, 
G. J. M.Braks  

De 
staatssecretaris van Economische Zaken, 
A. J. Evenhuis      

<meta http-equiv='Content-Type' content='text/html; charset=utf-8' />

##Vrijstellingsregeling havo/vwo profiel

De staatssecretaris van onderwijs, cultuur en wetenschappen, 
Gelet op: artikel 9, vijfde lid, van het Eindexamenbesluit v.w.o.-h.a.v.o.-m.a.v.o.-v.b.o. en artikel 10, vijfde lid, van het Besluit staatsexamens vwo-havo-mavo 2000;
Besluit    

### Artikel  1  

####Vrijstelling havo (profiel) op grond van examen vwo (profiel)

De kandidaat die het eindexamen h.a.v.o. (profiel) aflegt aan een instelling voor educatie en beroepsonderwijs (v.a.v.o.) of die het staatsexamen h.a.v.o. (profiel) aflegt en die met toepassing van artikel 9 van het Eindexamenbesluit v.w.o.-h.a.v.o.-m.a.v.o.-v.b.o. of artikel 10 van het Besluit staatsexamens vwo-havo-mavo 2000 in aanmerking komt voor vrijstelling doordat hij reeds eerder examen v.w.o. (profiel) heeft afgelegd, wordt die vrijstelling verleend overeenkomstig de bijlage bij deze regeling. 

### Artikel  2  

####Vrijstelling ckv 3 in andere gevallen

De kandidaat die het eindexamen v.w.o. of h.a.v.o. (profiel) aflegt aan een instelling voor educatie en beroepsonderwijs (v.a.v.o.) of die het staatsexamen v.w.o. of h.a.v.o. (pro- fiel) aflegt en die met toepassing van artikel 9 van het Eindexamenbesluit v.w.o.-h.a.v.o.-m.a.v.o.-v.b.o. of artikel 10 van het Besluit staatsexamens vwo-havo-mavo 2000 in aanmerking komt voor vrijstelling doordat hij reeds eerder het desbetreffende examen heeft afgelegd, wordt vrijstelling verleend voor culturele en kunstzinnige vorming 3 (beeldende vormgeving) of culturele en kunstzinnige vorming 3 (muziek) met overeenkomstige toepassing van de bijlage bij deze regeling. 

### Artikel  3  

####Bekendmaking

Deze regeling zal met de toelichting in Uitleg OCenW-Regelingen worden geplaatst. Van deze plaatsing zal mededeling worden gedaan in de Staatscourant. 

### Artikel  4  

####Inwerkingtreding

Deze regeling treedt in werking met ingang van de derde dag na de datum van uitgifte van Uitleg OCenW-Regelingen waarin deze regeling is geplaatst. 

### Artikel  5  

####Citeertitel

Deze regeling wordt aangehaald als: Vrijstellingsregeling havo/vwo profiel. 

De 
staatssecretaris van  onderwijs, cultuur en wetenschappen,
drs. K.Y.I.J. Adelmund     

###Bijlage 

| havo vak (profiel)  | vwo vak (profiel) op grond waarvan vrijstelling  |
|:---|:---|
| Nederlandse taal  | Nederlandse taal  |
| Engelse taal  | Engelse taal  |
| Franse taal 1  | Franse taal 1 of 1,2  |
| Duitse taal 1  | Duitse taal 1 of 1,2  |
| Franse taal 1,2  | Franse taal 1,2  |
| Duitse taal 1,2  | Duitse taal 1,2  |
| letterkunde  | letterkunde  |
| algemene natuurwetenschappen  | algemene natuurwetenschappen  |
| maatschappijleer (gemeenschappelijk deel)  | maatschappijleer (gemeenschappelijk deel of profieldeel, vrij deel)  |
| wiskunde B1  | wiskunde B1 of B1,2  |
| wiskunde B1,2  | wiskunde B1 of B1,2  |
| natuurkunde 1  | natuurkunde 1 of 1,2  |
| natuurkunde 1,2  | natuurkunde 1,2  |
| scheikunde  | scheikunde 1 of 1,2  |
| biologie  | biologie 1,2  |
| economie 1  | economie 1 of 1,2  |
| economie 1,2  | economie 1,2  |

| havo vak (profiel)  | vwo vak (profiel) op grond waarvan vrijstelling  |
|:---|:---|
| wiskunde A1  | wiskunde A1 of A1,2  |
| wiskunde A1,2  | wiskunde A1 of A1,2  |
| geschiedenis  | geschiedenis (profieldeel, vrij deel)  |
| aardrijkskunde  | aardrijkskunde  |
| Spaanse taal 1 of 1,2  | Spaanse taal  |
| Russische taal 1 of 1,2  | Russische taal  |
| Italiaanse taal 1 of 1,2  | Italiaanse taal  |
| Arabische taal 1 of 1,2  | Arabische taal  |
| Turkse taal 1 of 1,2  | Turkse taal  |
| Friese taal 1 of 1,2  | Friese taal  |
| Spaanse taal (elementair)  | Spaanse taal (elementair)  |
| Russische taal (elementair)  | Russische taal (elementair)  |
| Italiaanse taal (elementair)  | Italiaanse taal (elementair)  |
| Arabische taal (elementair)  | Arabische taal (elementair)  |
| Turkse taal (elementair)  | Turkse taal (elementair)  |
| filosofie  | filosofie  |
| culturele en kunstzinnige vorming 2  | culturele en kunstzinnige vorming 2  |
| culturele en kunstzinnige vorming 3 (beeldende vormgeving)  | culturele en kunstzinnige vorming 3 (beeldende vormgeving) of tekenen (oud), handvaardigheid I (handenarbeid, oud), handvaardigheid II (textiele werkvormen, oud)  |
| culturele en kunstzinnige vorming 3 (muziek)  | culturele en kunstzinnige vorming 3 (muziek) of muziek (oud)  |
| culturele en kunstzinnige vorming 3 (drama)  | culturele en kunstzinnige vorming 3 (drama)  |
| culturele en kunstzinnige vorming 3 (dans)  | culturele en kunstzinnige vorming 3 (dans)  |
| tekenen (oud)  | tekenen (oud)  |
| handvaardigheid I (handenarbeid, oud)  | handvaardigheid I (handenarbeid, oud)  |
| handvaardigheid II (textiele werkvormen, oud)  | handvaardigheid II (textiele werkvormen, oud)  |
| muziek (oud)  | muziek (oud)  |
| maatschappijleer (profieldeel, vrij deel)  | maatschappijleer (profieldeel, vrij deel)  |
| management en organisatie  | management en organisatie  |
| informatica  | informatica  |
| lichamelijke opvoeding 2  | lichamelijke opvoeding 2  |


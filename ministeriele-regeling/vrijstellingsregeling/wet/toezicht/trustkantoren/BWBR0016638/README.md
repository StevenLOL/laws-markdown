<meta http-equiv='Content-Type' content='text/html; charset=utf-8' />

##Vrijstellingsregeling Wet toezicht trustkantoren

De Minister van Financiën,  
Gelet op [artikel 2, derde lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md);
Besluit:    

### Artikel  1  

Vrijstelling van het in [artikel 2, eerste lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) genoemde verbod wordt verleend aan trustkantoren, voorzover deze diensten verlenen aan doelvennootschappen die als beleggingsinstelling zijn ingeschreven in het register, bedoeld in [artikel 18, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md).  

### Artikel  2  

Vrijstelling van het in [artikel 2, eerste lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) genoemde verbod wordt verleend aan natuurlijke personen, indien deze uitsluitend de dienst verlenen genoemd in [artikel 1, onderdeel d, onder 1°, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) aan stichtingen die uitsluitend aandelen houden voor certificaathouders.  

### Artikel  3  

1.  Vrijstelling van het in [artikel 2, eerste lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) genoemde verbod wordt verleend aan natuurlijke personen, indien deze uitsluitend de dienst verlenen genoemd in [artikel 1, onderdeel d, onder 1°, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) aan doelvennootschappen waaraan tevens een dienst als bedoeld in [artikel 1, onderdeel d, onder 2°, aanhef en onder iii), van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) wordt verleend door een trustkantoor met een vergunning als bedoeld in [artikel 2, eerste lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md), indien laatstgenoemde dienst ten minste het voeren van de administratie van deze doelvennootschappen betreft.   
2.  De vrijstelling als bedoeld in het eerste lid is van overeenkomstige toepassing in de gevallen waarin het trustkantoor dat de dienst als bedoeld in [artikel 1, onderdeel d, onder 2°, aanhef en onder iii), van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) verleent een melding als bedoeld in [artikel 50, tweede lid, van de Wet toezicht trustkantoren](../../../../../../wet/wet/toezicht/trustkantoren/BWBR0016189/README.md) heeft gedaan, tot het moment dat op de aanvraag voor een vergunning is beslist.   

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  5  

Deze regeling wordt aangehaald als: Vrijstellingsregeling Wet toezicht trustkantoren.  
Deze regeling wordt met de toelichting in de Staatscourant geplaatst.   

De 
Minister van Financiën
G.Zalm    

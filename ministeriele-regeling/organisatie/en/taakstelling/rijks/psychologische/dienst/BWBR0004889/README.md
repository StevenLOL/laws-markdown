<meta http-equiv='Content-Type' content='text/html; charset=utf-8' />

##Organisatie en taakstelling Rijks Psychologische Dienst

De Minister van Binnenlandse Zaken,  
Gelet op het koninklijk besluit van 3 juni 1955 (Stb. 235) regelend de taken van de Rijks Psychologische Dienst en gelet op het Besluit Coördinatie Rijkspersoneelsaangelegenheden (Stb. 1958, 316);
Besluit:    
I. De Rijks Psychologische Dienst (RPD, verder te noemen: de Dienst) ressorteert rechtstreeks onder de directeur-generaal Management en personeelsbeleid.
II. Taakstelling van de Dienst Naast de taken genoemd in het koninklijk besluit van 3 juni 1955 (Stb. 235) is de Dienst belast met: 

A. Algemene taken  

1. het bevorderen van een kwalitatief goede personeelsbezetting van de burgerlijke rijksdienst en het leveren van de daarbij behorende aangepaste en op de behoeften van de cliënten afgestemde produkten en diensten; 

2. het bevorderen van de herplaatsing van hen die een wachtgeld of een uitkering genieten volgens het [Rijkswachtgeldbesluit 1959](../../../../../../../../AMvB/rijkswachtgeldbesluit/1959/BWBR0002326/README.md) (Stb. 319) of de [Uitkeringsregeling 1966](../../../../../../../../AMvB/uitkeringsregeling/1966/BWBR0002537/README.md) (Stb. 408);  

B. Specifieke taken  

1. het verwerken en doorgeleiden van vacatures bij de rijksdienst naar de Gewestelijke Arbeidsbureaus; 

2. het publiceren van vacatures van internationale organisaties; 

3. het voeren van een stimuleringsbeleid dat bijdraagt aan een toename van het aantal Nederlanders in functies bij internationale organisaties; 

4. het verrichten van overige taken dan die bedoeld onder punten 3, 4 en 5, die niet uitsluitend het burgerlijk rijkspersoneel betreffen en die door de minister van Binnenlandse Zaken zijn opgedragen.  
III. 
###Organisatiestructuur

De Dienst bestaat uit: 

1. een directeur; 

2. een beleidsmedewerker; 

3. het secretariaat; 

4. de afdeling Arbeids- en Organisatiepsychologie; 

5. de afdeling Marketing, Evaluatie en Research; 

6. het Centrum voor Management Assessment; 

7. de afdeling Personeelsvoorziening; 

8. het Bureau Internationale Ambtenaren; 

9. de afdeling Informatievoorziening; 

10. het Bureau Personeelszaken; 

11. het Bureau Financiële Zaken; 

12. het Bureau Interne Service (BIS), bestaande uit:  

12.1de sector Bibliotheek, Documentatie en Postzaken (BDP);

12.2de sector Veiligheid, Gebouwen en Materieel (VGM). 
IV. Taken van de onder III punten 4 tot en met 12 genoemde organisatie-eenheden  

4
###De afdeling Arbeids- en organisatiepsychologie: 

De afdeling Arbeids- en organisatiepsychologie is belast met de in artikel 3 van het koninklijk besluit van 3 juni 1955 genoemde taken.  

5
###De afdeling Marketing, Evaluatie en Research 

De afdeling Marketing, Evaluatie en Research heeft tot taak: 

a. het verzorgen van de marketing van de produkten van de Rijks Psychologische Dienst en van de public relations; 

b. de testdagcoördinatie; 

c. het organiseren van de evaluatie van de selectie; 

d. het op peil houden van de kwaliteit van het instrumentarium en het ontwikkelen van nieuwe tests.   

6
###Het Centrum voor Management Assessment 

Het Centrum voor Management Assessment is belast met het ontwikkelen en uitvoeren van assessment centers ten behoeve van selectie voor managementfuncties.  

7
###De afdeling Personeelsvoorziening 

De afdeling Personeelsvoorziening is belast met de onder II.A.1. en II.A.2. genoemde taken voor zover het betreft:  

a. het bemiddelen van personeel binnen de rijksoverheid, voor wat betreft de herplaatsing en van personen die krachtens het [Rijkswachtgeldbesluit 1959](../../../../../../../../AMvB/rijkswachtgeldbesluit/1959/BWBR0002326/README.md) of de [Uitkeringsregeling 1966](../../../../../../../../AMvB/uitkeringsregeling/1966/BWBR0002537/README.md) een wachtgeld of uitkering genieten, dan wel voor personen die met on slag bedreigd worden, de zogenaamde ‘prioriteitgenietenden’; 

b. het begeleiden van bovengenoemde groep prioriteitgenietenden naar een nieuwe werkkring binnen dan wel buiten de rijksoverheid;  en met de verwerking en doorgeleiding van vacatures bij de rijksdienst naar de Gewestelijke Arbeidsbureaus.   

8
###Het Bureau Internationale Ambtenaren

Het Bureau Internationale Amtenaren is verantwoordelijk voor: 

a. het publiceren van en het werven voor internationale vacatures; 

b. de algemene voorlichting met betrekking tot internationale vacatures; 

c. het voorbereiden van potentiële kandidaten op selectieprocedures voor internationale functies.   

9
###De afdeling Informatievoorziening 

De afdeling Informatievoorziening is belast met:

a. het bewaken, beheren en actueel houden van alle bestaande informatiesystemen, waaronder PC-netwerken; 

b. het plannen en uitvoeren van verwerkingsopdrachten ten behoeve van de afdeling Arbeids- en Organisatiepsychologie; 

c. het, voor zover voor de taakuitoefening van de Dienst noodzakelijk, onderzoeken van mogelijkheden tot automatisering en het ontwikkelen van geautomatiseerde informatiesystemen, dan wel het uitbesteden van opdrachten daartoe; 

d. het begeleiden van de invoering van dergelijke systemen in de organisatie; 

e. het opstellen van informatie- en automatiseringsplannen ten behoeve van de taken van de Dienst; 

f. het ontwerpen en beheren van het formulierenbestand.   

10
###Het Bureau Personeelszaken 

Het Bureau Personeelszaken is belast met het adviseren, ondersteunen en begeleiden van de directeur en het management bij het vorm geven c.q. uitvoeren van het personeelsbeleid binnen de Dienst.  

11
###Het Bureau Financiële Zaken

Het Bureau Financiële Zaken is belast met:  

a. het voorbereiden en het uitvoeren van het financiële beleid; 

b. het voeren van de financiële administratie.   

12
###Het Bureau Interne Service: 

12.1De sector Bibliotheek, Documentatie en Postzaken heeft de zorg voor:

a. het beheer van de bibliotheek en het testmateriaal; 

b. het beheer van het psychologisch archief; 

c. registratie, archivering en afhandeling van de post.  

12.2De sector Veiligheid, Gebouwen en Materieel is belast met:

a. de beveiliging en het onderhoud van gebouwen en materieel, de huishoudelijke dienst, de reprografie, het toezicht op de catering, de bediening van de telefooncentrales, het verzorgen van de receptie; 

b. het uitvoeren van de collectieve onderzoeken (tijdelijk).   
V. In de beschikking van 1 maart 1988, nr. CF88/U1, regelende de organisatie en taken van de directie Personeelsmanagement, komen punt II, onder i, en punt III, onder i, te vervallen.
VI. De beschikking van 21 januari 1983, nr. 82/U407, CF8200011, wordt ingetrokken.
VII. Deze beschikking treedt in werking met ingang van de dag volgende op die van de publikatie in de Staatscourant en werkt terug tot en met 1 april 1990.
VIII. Afschrift van deze beschikking zal worden gezonden aan de Algemene Rekenkamer en aan:  

de directeuren-generaal;  

de chefs van de directies, (staf- en hoofd)afdelingen, diensten, inspecties en rechtstreeks onder de secretaris-generaal ressorterende bureaus;  

de Inspecties der Rijksfinancieën;  

de Centrale Accountantsdienst van het ministerie van Financiën;  

de afdeling Publikaties overheidsorganisatie van de Centrale Archief Selectiedienst;  

de beveiligingsambtenaar.      

's-Gravenhage 
26 oktober 1990    

De 
Minister van Binnenlandse Zaken, 
C. I. Dales      

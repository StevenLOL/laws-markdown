<meta http-equiv='Content-Type' content='text/html; charset=utf-8' />

##Nummerplan voor identiteitsnummers ten behoeve van internationale mobiliteit (IMSI-nummers)

De Staatssecretaris van Verkeer en Waterstaat,  
Gelet op [artikel 4.1 van de Telecommunicatiewet](../../../../../../../../../../wet/telecommunicatiewet/BWBR0009950/README.md);
Besluit:    

### Artikel 1  

In dit besluit wordt verstaan onder: 

a.  Autoriteit Consument en Markt: de Autoriteit Consument en Markt, genoemd in [artikel 2, eerste lid, van de Instellingswet Autoriteit Consument en Markt](../../../../../../../../../../wet/instellingswet/autoriteit/consument/en/markt/BWBR0033043/README.md);  

b. IMSI-nummer: een identiteitsnummer ten behoeve van internationale mobiliteit als bedoeld in de aanbeveling E.212 van Internationale Telecommunicatie Unie bestaande uit een mobiele landencode, een mobiele netwerkcode en een randapparaatnummer of IMSI-gebruikersnummer, en waarop de in deze aanbeveling gestelde voorwaarden van toepassing zijn;  

c. mobiele landencode: een nummer toegekend door de Internationale Telecommunicatie Unie aan een bepaald land ten behoeve van de identificatie van de in dat land aanwezige elektronische communicatienetwerken;  

d. mobiele netwerkcode: een nummer dat: 

1. een bepaald openbaar elektronisch communicatienetwerk identificeert ten behoeve van mobiliteitsdiensten;  

2. een bepaald openbaar elektronisch communicatienetwerk identificeert ten behoeve van interoperabiliteit met openbare elektronische communicatienetwerken over welke mobiliteitsdiensten worden aangeboden;  

3. een netwerk identificeert voor GSM-R;  

4.een bepaald openbaar elektronisch communicatienetwerk identificeert ten behoeve van draadloze diensten;

5.een netwerk identificeert voor mobiele elektronische communicatie voor interne bedrijfstoepassingen van het Ministerie van Defensie, of

6. een bepaald besloten elektronisch communicatienetwerk identificeert waarbij de mobiele netwerkcode niet via radiosignalen wordt uitgezonden en de mobiele netwerkcode uitsluitend wordt gebruikt voor de selectie door een gebruiker van dat netwerk van een ander elektronisch communicatienetwerk voor het gebruik van draadloze elektronische communicatiediensten.   

e. IMSI-gebruikersnummer: het deel van een IMSI-nummer achter de mobiele landencode en de mobiele netwerkcode dat een bepaalde gebruiksrelatie identificeert;  

f. GSM-R: Global System for Mobile communications-Railway, digitaal systeem voor mobiele telecommunicatie voor spoorweggerelateerde interne bedrijfstoepassingen gebaseerd op GSM-technologie, zoals dat door de Union Internationale des Chemins de Fer is gespecificeerd;  

g. besloten elektronisch communicatienetwerk: elektronisch communicatienetwerk dat niet wordt gebruikt voor het aanbieden van openbare elektronische communicatiediensten.  

### Artikel  2  

1.  Een nummer als bedoeld in dit besluit bestaat uit een mobiele landencode gevolgd door een mobiele netwerkcode, al dan niet gevolgd door een IMSI-gebruikersnummer.   
2.  Nummers die beschikbaar zijn voor toekenning bevinden zich uitsluitend in de nummerblokken die zijn aangegeven in de bij dit besluit behorende bijlage.   
3.  De combinaties van een mobiele landencode en een mobiele netwerkcode die behoren tot hetzelfde nummerblok van vier cijfers in de reeks 204 0 t/m 204 8 hebben dezelfde lengte.   
4.  De totale lengte van de mobiele landencode, de mobiele netwerkcode en het IMSI-gebruikersnummer tezamen bestaat uit ten hoogste 15 cijfers.   
5.  De IMSI-gebruikersnummers kunnen door de houders van een mobiele netwerkcode zelf worden gekozen tenzij daartoe door de Autoriteit Consument en Markt op grond van [artikel 4.2, vierde lid, van de Telecommunicatiewet](../../../../../../../../../../wet/telecommunicatiewet/BWBR0009950/README.md) beperkingen zijn opgelegd.  

### Artikel 4  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 

### Artikel 5  

Dit besluit wordt aangehaald als: Nummerplan voor identiteitsnummers ten behoeve van internationale mobiliteit (IMSI-nummers). Dit besluit met bijbehorende bijlage en toelichting zal in de Staatscourant worden geplaatst. 

De 
Staatssecretaris van Verkeer en Waterstaat, 
J.M. de Vries     

### Bijlage  

####, bedoeld in artikel 2, tweede lid , van het Nummerplan voor identiteitsnummers ten behoeve van internationale mobiliteit (IMSI-nummers)

Relatie tussen IMSI-nummers, hun bestemmingen en hun lengtes 

| Beschikbaar voor toekenning  | Niet beschikbaar voor toekenning  |--- |--- | Nummerblok*  | Nummerblok  | Bestemming  | Lengte van de combinatie van mobiele landencode en mobiele netwerkcode  |
|:---|:---|:---|:---|:---|:---|:---|:---|
| 204 0.. t/m  204 2..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdelen 1 t/m 5   | 5  |
| 204 3.. t/m  204 5..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdelen 1 t/m 5   | 5 dan wel 6  |
| 204 6..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdelen 1 t/m 5   | 5  |
| 204 7.. t/m  204 8..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdelen 1 t/m 5   | 5 dan wel 6  |
| 204 90..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdeel 6 .  De combinatie van mobiele landencode en mobiele netwerkcode kan aan één of meerdere aanvragers worden toegekend.  | 5  |
| 204 91..  | --- | Identificatie van gebruiksrelaties voor een netwerk als bedoeld in artikel 1, onderdeel d, subonderdeel 6 .  De combinatie van mobiele landencode en mobiele netwerkcode kan worden toegekend aan één of meerdere aanvragers voor zover elke aanvrager een instelling is die het netwerk als bedoeld in artikel 1, onderdeel d, subonderdeel 6 , gebruikt voor elektronische communicatie in het kader van een op deze instelling rustende wettelijke taakstelling.  | 5  |
| --- | 204 92.. t/m  204 99..  | --- | --- |

<sup>*</sup> De vijfcijferige combinaties van mobiele landencode en mobiele netwerkcode 204 95 t/m 204 97 maken geen deel uit van het nummerplan en worden niet toegekend maar worden vrijgehouden voor netwerkintern gebruik voor de identificatie van een bepaald besloten elektronisch communicatienetwerk ten behoeve van draadloze communicatie. 

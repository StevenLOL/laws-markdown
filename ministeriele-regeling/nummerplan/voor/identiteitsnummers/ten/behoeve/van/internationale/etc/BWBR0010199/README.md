<meta http-equiv='Content-Type' content='text/html; charset=utf-8' />

##Nummerplan voor identiteitsnummers ten behoeve van internationale mobiliteit (IMSI-nummers)

De Staatssecretaris van Verkeer en Waterstaat,  
Gelet op [artikel 4.1 van de Telecommunicatiewet](../../../../../../../../../../wet/telecommunicatiewet/BWBR0009950/README.md);
Besluit:    

### Artikel  1  

In dit besluit wordt verstaan onder:  

a. college: college, genoemd in [artikel 2, eerste lid, van de Wet Onafhankelijke post- en telecommunicatieautoriteit](../../../../../../../../../../wet/wet/onafhankelijke/post-/en/telecommunicatieautoriteit/BWBR0008807/README.md);  

b. IMSI-nummer: een identiteitsnummer ten behoeve van internationale mobiliteit als bedoeld in de aanbeveling E.212 van Internationale Telecommunicatie Unie bestaande uit een mobiele landencode, een mobiele netwerkcode en een randapparaatnummer of IMSI-abonneenummer, en waarop de in deze aanbeveling gestelde voorwaarden van toepassing zijn;  

c. mobiele landencode: een nummer toegekend door de Internationale Telecommunicatie Unie aan een bepaald land ten behoeve van de identificatie van de in dat land aanwezige elektronische communicatienetwerken;  

d. mobiele netwerkcode: een nummer dat: 

1. een bepaald openbaar elektronisch communicatienetwerk identificeert ten behoeve van mobiliteitsdiensten;  

2. een bepaald openbaar elektronisch communicatienetwerk identificeert ten behoeve van interoperabiliteit met openbare elektronische communicatienetwerken over welke mobiliteitsdiensten worden aangeboden;  

3. een netwerk identificeert voor GSM-R;  

4. een bepaald openbaar elektronisch communicatienetwerk identificeert ten behoeve van draadloze diensten; of  

5. een netwerk identificeert voor mobiele elektronische communicatie voor interne bedrijfstoepassingen van het Ministerie van Defensie;    

e. randapparaatnummer: het deel van een IMSI-nummer achter de mobiele landencode en de mobiele netwerkcode dat een bepaald randapparaat identificeert;  

f. IMSI-abonneenummer: het deel van een IMSI-nummer achter de mobiele landencode en de mobiele netwerkcode dat een bepaalde abonnee identificeert;  

g. GSM-R: Global System for Mobile communications-Railway, digitaal systeem voor mobiele telecommunicatie voor spoorweggerelateerde interne bedrijfstoepassingen gebaseerd op GSM-technologie, zoals dat door de Union Internationale des Chemins de Fer is gespecificeerd.    

### Artikel  2  

1.  Een nummer als bedoeld in dit besluit bestaat uit een mobiele landencode gevolgd door een mobiele netwerkcode.   
2.  De lengte van het nummer bedraagt vijf of zes cijfers.   
3.  De in dit besluit bedoelde nummers die beschikbaar zijn voor toekenning of reservering bevinden zich uitsluitend in de nummerblokken die zijn aangegeven in de bij dit besluit behorende bijlage.   
4.  De nummers die behoren tot hetzelfde nummerblok hebben dezelfde lengte.   
5.  De randapparaatnummers en de IMSI-abonneenummers kunnen door de houders van de nummers als bedoeld in dit besluit zelf worden gekozen met dien verstande dat de totale lengte van de mobiele landencode, de mobiele netwerkcode en het randapparaatnummer of IMSI-abonneenummer tezamen maximaal uit 15 cijfers kan bestaan.   

### Artikel  4  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  5  

Dit besluit wordt aangehaald als: Nummerplan voor identiteitsnummers ten behoeve van internationale mobiliteit (IMSI-nummers). Dit besluit met bijbehorende bijlage en toelichting zal in de Staatscourant worden geplaatst.  

De 
Staatssecretaris van Verkeer en Waterstaat, 
J.M. deVries   

### Bijlage  

####als bedoeld in artikel 2, derde lid , van het Nummerplan voor identiteitsnummers ten behoeve van internationale mobiliteit (IMSI-nummers)

Relatie tussen nummers en hun lengtes 

| Beschikbaar voor toe-  kenning of reservering  | Niet beschikbaar voor toekenning of reservering  | Lengte van de nummers  |--- |--- |--- | Nummerblok  | Nummerblok  |--- |
|:---|:---|:---|:---|:---|:---|:---|:---|:---|
| 204 0..  | --- | 5  |
| 204 1..  | --- | 5  |
| 204 2..  | --- | 5  |
| 204 3..  | --- | 5 dan wel 6  |
| 204 4..  | --- | 5 dan wel 6  |
| 204 5..  | --- | 5 dan wel 6  |
| 204 6..  | --- | 5  |
| 204 7..  | --- | 5 dan wel 6  |
| 204 8..  | --- | 5 dan wel 6  |
| --- | 204 9..  | --- |


<meta http-equiv='Content-Type' content='text/html; charset=utf-8' />

##Nummerplan telexdiensten

De Minister van Verkeer en Waterstaat,  
Gelet op artikel 40d, eerste lid, onder a, van de Wet op de telecommunicatievoorzieningen;

Gezien Aanbeveling F.69 Plan for telex destination codes van de Telecommunication Standardization Sector van de International Telecommunication Union (ITU-T);
Besluit:     

### Artikel 1  

1.  Een nummer als bedoeld in dit besluit bestaat uitsluitend uit cijfers.   
2.  De lengte van een nummer kan variëren en is aangegeven in de bijlage genoemd in artikel 2.   

### Artikel 2  

In de bij dit besluit behorende bijlage worden de bestemmingen vastgesteld voor nummers voor telexdiensten.  

### Artikel 3  

1.  Een nummer dat is toegekend of gereserveerd, kan niet nogmaals worden toegekend of gereserveerd.   
2.  Een nummer mag niet zijn opgebouwd uit een ander, korter, nummer gevolgd door één of meer cijfers.   

### Artikel 4  

Aan de toekenning of reservering van een nummer wordt het voorschrift verbonden dat de nummerhouder of de reserveringhouder het bij dit besluit bepaalde alsmede de geldende ITU-T aanbevelingen in acht neemt.  

### Artikel 6  

Dit besluit treedt in werking met ingang van 1 augustus 1996.  

### Artikel 7  

Dit besluit wordt aangehaald als: Nummerplan telexdiensten. Dit besluit met de bijbehorende bijlage en toelichting wordt ter inzage gelegd bij de Onafhankelijke Post en Telecommunicatie Autoriteit. 
Dit besluit zal in de Staatscourant worden geplaatst.   

De 
Minister van Verkeer en Waterstaat,
A. Jorritsma-Lebbink     

###Bijlage 

####als bedoeld in artikel 2  van het Besluit nummerplan telexdiensten 

Relatie tussen nummers en hun bestemmingen

| --- | --- | --- |
|---|---|---|
|*Eerste cijfer van* *het nummer* |*Bestemming* |*Lengte van het nummer * |
|0 | internat. toegang |1 |
|1 | telexdiensten |5 |
|2 | telexdiensten |5 |
|3 | telexdiensten |5 |
|4 | telexdiensten |5 |
|5 | telexdiensten |5 |
|6 | telexdiensten |5 |
|7 |telexdiensten |5 |
|8 |telexdiensten |5 |
|9 |speciale telexdiensten |2 |


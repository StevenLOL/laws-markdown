<meta http-equiv='Content-Type' content='text/html; charset=utf-8' />

##Overgangsbeschikking omzetbelasting 1978

De Staatssecretaris van Financiën,  
Gelet op artikel II van de wet van 28 december 1978 (Stb. 677).
Besluit:    

### Artikel  1  

Deze beschikking verstaat onder: a. wet:   [Wet op de omzetbelasting 1968](../../../../../wet/wet/op/de/omzetbelasting/1968/BWBR0002629/README.md) (Stb. 329);  b. uitvoeringsbeschikking:   [Uitvoeringsbeschikking omzetbelasting 1968](../../../../../ministeriele-regeling/uitvoeringsbeschikking/omzetbelasting/1968/BWBR0002634/README.md) (Stcrt. 169).   

###Artikel 2 

1. Ten aanzien van onroerende goederen welke de ondernemer vóór 1 januari 1979 is gaan bezigen, vinden met betrekking tot de herziening van de aftrek toepassing de bepalingen zoals die luidden vóór genoemde datum, met uitzondering van [artikel 6, vijfde, zesde en zevende lid, van de uitvoeringsbeschikking](../../../../../ministeriele-regeling/uitvoeringsbeschikking/omzetbelasting/1968/BWBR0002634/README.md).
2. Ten aanzien van de in het eerste lid bedoelde goederen blijft tot het einde van de termijn waarin de aftrek wordt herzien, van toepassing [artikel 11, letters a en r, van de wet](../../../../../wet/wet/op/de/omzetbelasting/1968/BWBR0002629/README.md), zoals die bepalingen luidden vóór 1 januari 1979.

###Artikel 3 

Ten aanzien van de verhuur van parkeerruimte voor voertuigen en de verhuur van lig- en bergplaatsen voor vaartuigen vindt de uitzondering op de vrijstelling van omzetbelasting voor de verhuur van onroerend goed, vervat in [artikel 11, eerste lid, letter b, 3°, van de wet](../../../../../wet/wet/op/de/omzetbelasting/1968/BWBR0002629/README.md), geen toepassing, ingeval deze verhuur betrekking heeft op een periode welke niet langer is dan één jaar en aanvangt vóór of op 1 januari 1979.

###Artikel 4 

Ingeval de termijn gedurende welke de ondernemer op zijn verzoek ter zake van de verhuur van onroerend goed omzetbelasting is verschuldigd, is aangevangen vóór 1 januari 1979, behoeft het verzoek voor de toepassing van [artikel 11, eerste lid, letter b, 5°, van de wet](../../../../../wet/wet/op/de/omzetbelasting/1968/BWBR0002629/README.md) niet mede door de huurder te zijn gedaan.

### Artikel  5  

Voor het verlenen van toegang tot muziekuitvoeringen en toneelvoorstellingen (opera's, operettes, dansen, pantomimes, revues en cabarets daaronder begrepen) welke plaatsvinden vóór 1 januari 1980, bedraagt de omzetbelasting 4 percent, ingeval vóór 1 januari 1979 een factuur is uitgereikt of de vergoeding is ontvangen. 

### Artikel  6  

1.  Deze beschikking treedt in werking met ingang van 1 januari 1979.   
2.  Deze beschikking kan worden aangehaald als Overgangsbeschikking omzetbelasting 1978.  

's-Gravenhage 
29 december 1978    

De 
Staatssecretaris van Financiën, 
A. Nooteboom      

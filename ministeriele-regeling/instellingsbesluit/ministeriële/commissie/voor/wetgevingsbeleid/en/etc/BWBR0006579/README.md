<meta http-equiv='Content-Type' content='text/html; charset=utf-8' />

##Instellingsbesluit ministeriële commissie voor wetgevingsbeleid en rechtshandhaving

De Minister-President, Minister van Algemene Zaken,  
Handelende in overeenstemming met het gevoelen van de ministerraad;

Gelet op artikel 24, eerste lid, van het Reglement van Orde voor de Raad van Ministers;
Besluit:    

### Artikel  1  

Er is een ministeriële commissie voor wetgevingsbeleid en rechtshandhaving 

### Artikel  2  

De commissie kan worden ingeschakeld voor: 

a. onderwerpen die uit een oogpunt van wetgevingsbeleid en rechtshandhaving van algemeen belang zijn; 

b. kwesties rond bijzondere wetgevingsprojecten die er de oorzaak van zijn dat een wetgevingsproject onvoldoende voortgang vindt; 

c. het opstellen van een jaarlijks wetgevingsprogramma en het daarin aanbrengen van een prioriteitsvolgorde.  

### Artikel  3  

Bij besluit van de ministerraad wordt de commissie ad hoc voor een bepaald onderwerp ingeschakeld. 

### Artikel  4  

1.  De minister-president is voorzitter van de commissie.   
2.  Leden van de commissie zijn de Minister van Justitie en de ministers wie het onderwerp mede aangaat.  

### Artikel  5  

1.  Als secretaris wordt aangewezen een ambtenaar van het Ministerie van Algemene Zaken.   
2.  Als adjunct-secretaris wordt aangewezen een ambtenaar van het Ministerie van Justitie.  

### Artikel  6  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 

### Artikel  7  

Dit besluit wordt aangehaald als: Instellingsbesluit ministeriële commissie voor wetgevingsbeleid en rechtshandhaving. Dit besluit zal met de toelichting in de Staatscourant worden geplaatst. 

's-Gravenhage 
31 maart 1994    

De 
Minister-President, 
Minister van Algemene Zaken, 
R.F.M. Lubbers      

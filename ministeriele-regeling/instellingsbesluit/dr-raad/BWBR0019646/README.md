<meta http-equiv='Content-Type' content='text/html; charset=utf-8' />

##Besluit van de Minister van Landbouw, Natuur en Voedselkwaliteit van 10 maart 2006, nr. TRCJZ/2006/769, tot instelling van de DR-Raad

De Minister van Landbouw, Natuur en Voedselkwaliteit,  Besluit:    

### Artikel  1  

In dit besluit wordt verstaan onder: 

a. minister: Minister van Landbouw, Natuur en Voedselkwaliteit;  

b. DR: Dienst Regelingen van het Ministerie van Landbouw, Natuur en Voedselkwaliteit.    

### Artikel  2  

1.  Er is een DR-Raad.   
2.  De DR-Raad heeft tot taak de minister te adviseren over: 

a. de relatie van DR met de opdrachtgever;  

b. de relatie van DR met de doelgroepen;  

c. de interne efficiëntie van DR;  

d. vernieuwingen en ICT-projecten; en  

e. het imago van DR.     

### Artikel  3  

1.  De DR-Raad bestaat uit een onafhankelijke voorzitter en twee leden, die telkens voor een periode van vier jaar worden benoemd. Voorzitter en leden zijn na afloop van een periode terstond herbenoembaar.   
2.  De voorzitter wordt benoemd en ontslagen door de minister.   
3.  De directeur DR is belast met het secretariaat van de DR-Raad, maar maakt van de Raad geen deel uit.   
4.  De DR-Raad vergadert zo dikwijls de voorzitter of een lid van de raad het verlangt maar ten minste een maal per jaar.   

### Artikel  4  

Voor de eerste periode worden benoemd: 

– A.W. Bierens, als voorzitter;  

– ir. M.A.E. Calon en J.W.E.M. Roemaat, als lid.    

### Artikel  5  

1.  Aan de voorzitter en de leden van de DR-Raad wordt voor hun werkzaamheden in die hoedanigheid een door de minister vast te stellen jaarlijkse vergoeding toegekend.   
2.  De voorzitter en leden van de DR-Raad kunnen naast de vergoeding, bedoeld in het eerste lid, vergoedingen voor reis- en verblijfkosten ontvangen overeenkomstig [artikel 18 van het Reisbesluit binnenland](../../../../AMvB/reisbesluit/binnenland/BWBR0005889/README.md) of [artikel 19 van het Reisbesluit buitenland](../../../../AMvB/reisbesluit/buitenland/BWBR0006842/README.md).   
3.  De vergoeding, bedoeld in het eerste lid, wordt in enig jaar naar evenredigheid vastgesteld in het geval van tussentijdse benoeming onderscheidenlijk tussentijds ontslag.   

### Artikel  6  

Dit besluit wordt aangehaald als: Instellingsbesluit DR-raad.  

### Artikel  7  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot 1 januari 2006.  
Dit besluit zal in de Staatscourant worden geplaatst.   

Den Haag 
10 maart 2006   

De 
Minister van Landbouw, Natuur en Voedselkwaliteit, 

namens deze:  

de 
Secretaris-Generaal, 
C.J.Kalden   

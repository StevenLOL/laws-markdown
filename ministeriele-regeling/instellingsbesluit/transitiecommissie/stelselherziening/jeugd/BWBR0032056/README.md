<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie en de Staatssecretaris Volksgezondheid, Welzijn en Sport van 28 september 2012, kenmerk 302631, houdende instelling van de Transitiecommissie Stelselherziening Jeugd (Instellingsbesluit Transitiecommissie stelselherziening jeugd)

De Staatssecretaris van Veiligheid en Justitie en de Staatssecretaris van Volksgezondheid, Welzijn en Sport,  Besluiten:    

### Artikel  1  

Er is een Transitiecommissie Stelselherziening Jeugd, hierna te noemen Transitiecommissie. 

### Artikel  2  

1.  De Transitiecommissie heeft tot taak het volgen van de voorbereiding op de overdracht van de verantwoordelijkheid voor de jeugdzorg aan gemeenten, zodat tijdig voldoende maatregelen kunnen worden genomen om risicoâ€™s te beheersen. Hiertoe: 

a.  toetst zij de voortgang van het transitieproces;  

b.  koppelt zij de stand van zaken terug aan de Minister van Veiligheid en Justitie, de Minister van Volksgezondheid, Welzijn en Sport (hierna gezamenlijk: Ministers), de Voorzitter van de Vereniging der Nederlandse Gemeenten en de Voorzitter van het Interprovinciaal Overleg (hierna gezamenlijk: de Voorzitters);  

c.  signaleert zij knelpunten en ontwikkelingen;  

d.  voert zij aan de hand van de voortgang gesprekken in de regio en bij gemeenten;  

e.  voert zij kwalitatief onderzoek uit om zicht te krijgen en te houden op de voortgang en de knelpunten.     
2.  De Transitiecommissie besteedt bij haar taak in het bijzonder aandacht aan de jeugdbescherming en -reclassering.   
3.  De Transitiecommissie werkt in gezamenlijke opdracht van de Ministers en de Voorzitters.  

### Artikel  3  

De Transitiecommissie bestaat uit: 

a. een voorzitter, tevens lid;  

b. minimaal twee andere leden.   

### Artikel  4  

1.  De leden van de Transitiecommissie worden benoemd, geschorst en ontslagen door de Ministers na overleg met de Voorzitters.  

2.  De Minister van Veiligheid en Justitie voegt aan de Transitiecommissie een secretariaat toe. Het secretariaat is voor de inhoudelijke uitvoering van zijn taak uitsluitend verantwoording schuldig aan de Transitiecommissie.   

### Artikel  5  

De Transitiecommissie stelt haar eigen werkwijze vast. 

### Artikel  6  

1.  De Transitiecommissie stelt jaarlijks een werkplan op dat zij aanbiedt aan de Ministers en de Voorzitters.  

2.  De Transitiecommissie brengt twee keer per jaar verslag uit over de voortgang van haar werkzaamheden aan de Ministers en Voorzitters.   

### Artikel  7  

1.  De leden van de Transitiecommissie ontvangen, voor zover niet vallend onder de uitzondering van [artikel 2, derde lid, van de Wet vergoedingen adviescolleges en commissies](../../../../../../wet/wet/vergoedingen/adviescolleges/en/commissies/BWBR0024775/README.md), een vaste vergoeding per maand.  

2.  De vergoeding van de voorzitter wordt gebaseerd op het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) voor arbeidsduurfactor van 0,0784.  

3.  De vergoeding van de overige leden wordt gebaseerd op het maximum van salarisschaal 17 van [bijlage B van het Bezoldigingsbesluit Burgerlijke Rijksambtenaren 1984](../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) voor arbeidsduurfactor van 0,0523.  

4.  De leden ontvangen een vergoeding voor reis- en verblijfkosten conform [artikel 2, tweede lid, van de Wet vergoedingen adviescolleges en commissies](../../../../../../wet/wet/vergoedingen/adviescolleges/en/commissies/BWBR0024775/README.md).   

### Artikel  8  

De archiefbescheiden van de Transitiecommissie worden na haar opheffing of, zo de omstandigheden daartoe eerder aanleiding geven, zoveel eerder, overgedragen aan het archief van het Ministerie van Veiligheid en Justitie. 

### Artikel  9  

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.  

2.  Dit besluit vervalt met ingang van 1 januari 2016.   

### Artikel  10  

Dit besluit wordt aangehaald als: Instellingsbesluit Transitiecommissie Stelselherziening Jeugd. 
Dit besluit zal met de toelichting in de Staatscourant worden geplaatst.  

De 
Staatssecretaris van Veiligheid en Justitie, 
F. Teeven   

De 
Staatssecretaris van Volksgezondheid, Welzijn en Sport, 
M.L.L.E. Veldhuijzen van Zanten-Hyllner     

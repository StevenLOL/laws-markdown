<meta http-equiv='Content-Type' content='text/html; charset=utf-8' />

##Besluit van de Staatssecretaris van Financiën van 19 juni 2015 houdende instelling van een publiek-private werkgroep verkenning afschaffen g-rekeningen (Instellingsbesluit werkgroep verkenning afschaffing g-rekeningen)

De Staatssecretaris van Financiën,  Besluit:    

### Artikel  1  

####Begripsbepalingen

Treedt in werking per 11-07-2015 

In dit besluit wordt verstaan onder: 

a.  *staatssecretaris:* staatssecretaris van Financiën,  

b.  *werkgroep:* de publiek-private werkgroep bedoeld in artikel 2.   

### Artikel  2  

####Instelling en taak

Treedt in werking per 11-07-2015 

1.  Er is een publiek-private werkgroep verkenning afschaffen g-rekeningen.   
2.  De werkgroep heeft tot taak: 

a. het in overleg en samenspraak met de gebruikers van de g-rekeningen en de overige belanghebbende in kaart brengen van de effecten die deze maatregel zou kunnen hebben op belasting- en premieopbrengst, fraudebestrijding ondernemingen, sectoren, markten en vestigingsklimaat,  

b. verkennen of er compenserende maatregelen denkbaar zijn om deze effecten te beheersen of te redresseren,  

c. zo mogelijk voorstellen doen die kunnen rekenen op voldoende maatschappelijk draagvlak,  

d. het geven van een eindadvies over het afschaffen van de g-rekeningen,  

e. haar bevindingen en eindadvies vast te leggen in een rapport.    

### Artikel  3  

####Instellingsduur

Treedt in werking per 11-07-2015 

De werkgroep wordt ingesteld met ingang van 1 juli 2015 en wordt opgeheven op 31 maart 2016. 

### Artikel  4  

####Leden

Treedt in werking per 11-07-2015 

De werkgroep bestaat uit vertegenwoordigers van: 

a. ministerie van Financiën, tevens voorzitter en secretaris  

b. Belastingdienst  

c. ministerie van SZW  

d. ministerie van EZ  

e. VNO/NCW  

f. Betaalvereniging Nederland  

g. Bouwend Nederland  

h. AF  

i. ABU  

j. NBBU  

k. VIA  

l. COV  

m. LTO  

n. FNV  

o. SNA   

### Artikel  5  

####Werkwijze

Treedt in werking per 11-07-2015 

1.  De werkgroep stelt haar eigen werkwijze vast.   
2.  De werkgroep kan zich doen bijstaan door andere personen indien dat voor de vervulling van haar taak nodig is.  

### Artikel  6  

####Rapport

Treedt in werking per 11-07-2015 

De werkgroep brengt vóór 1 april 2016 haar rapport uit aan de staatssecretaris. 

### Artikel  7  

####Openbaarmaking

Treedt in werking per 11-07-2015 

Het rapport zal openbaar worden gemaakt. Achterliggende stukken, notities, verslagen en andere producten die door de leden van werkgroep worden vervaardigd of ingebracht, worden niet door de werkgroep openbaar gemaakt maar uitsluitend aan de staatssecretaris uitgebracht. 

### Artikel  8  

####Archiefbescheiden

Treedt in werking per 11-07-2015 

De werkgroep draagt zo spoedig mogelijk na beëindiging van haar werkzaamheden de bescheiden betreffende deze werkzaamheden over aan het archief van het ministerie van Financiën. 

### Artikel  9  

####Inwerkingtreding

Treedt in werking per 11-07-2015 

1.  Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.   
2.  Dit besluit vervalt met ingang van 30 april 2016.  

### Artikel  10  

####Citeertitel

Treedt in werking per 11-07-2015 

Dit besluit wordt aangehaald als: Instellingsbesluit werkgroep verkenning afschaffing g-rekeningen. 
Dit besluit zal in de Staatscourant worden geplaatst.   

Den Haag 
19 juni 2015   

De 
Staatssecretaris van Financiën, 
E.D. Wiebes     

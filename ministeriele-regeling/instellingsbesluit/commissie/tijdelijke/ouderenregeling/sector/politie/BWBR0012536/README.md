<meta http-equiv='Content-Type' content='text/html; charset=utf-8' />

##Instellingsbesluit commissie tijdelijke ouderenregeling sector Politie

De Minister van Binnenlandse Zaken en Koninkrijksrelaties;  
Gelet op [artikel 13c, vierde lid, van het Besluit algemene rechtspositie politie](../../../../../../../../AMvB/besluit/algemene/rechtspositie/politie/BWBR0006516/README.md),
Besluit:    

### Artikel  1  

In dit besluit wordt verstaan onder:   a. minister:  de Minister van Binnenlandse Zaken en Koninkrijksrelaties;    b. ministerie:  het ministerie van Binnenlandse zaken en Koninkrijksrelaties;    c. commissie:  de commissie, bedoeld in artikel 2.     

### Artikel  2  

Er is een commissie tijdelijke ouderenmaatregel sector politie.  

### Artikel  3  

De commissie is als volgt samengesteld: 

a. voorzitter, tevens lid: R.O. Meijer, hoofd van de afdeling Arbeidsvoorwaardenbeleid van de directie Politie van het ministerie;  

b. leden: 

M.A. Beuving, korpschef Korps landelijke politiediensten;  

P. Gortzak, bondspenningmeester ABVAKABO FNV;  

J. Vogel, voorzitter Algemeen Christelijke Politiebond.    

c. plaatsvervangende leden: 

M. Scholtz, plaatsvervangend hoofd van de afdeling Arbeidsvoorwaardenbeleid van de directie Politie van het ministerie;  

R.A.M. Tournier, vice-voorzitter van de Algemene Nederlandse Politievereniging.      

### Artikel  4  

1.  De minister voorziet in het secretariaat van de commissie.   
2.  Het secretariaat is als zodanig uitsluitend verantwoording verschuldigd aan de commissie.   

### Artikel  5  

De commissie stelt een reglement omtrent haar werkwijze vast en brengt dit ter kennis van de minister.  

### Artikel  6  

1.  De commissie heeft tot taak advies uit te brengen aan het bevoegd gezag in de gevallen bedoeld in [artikel 13c, vierde lid, van het Besluit algemene rechtspositie politie](../../../../../../../../AMvB/besluit/algemene/rechtspositie/politie/BWBR0006516/README.md).   
2.  Gelijktijdig met het uitbrengen van haar schriftelijk advies aan het bevoegd gezag, stelt de commissie de ambtenaar die de aanvraag, bedoeld in [artikel 13b, eerste lid, van het Besluit algemene rechtspositie politie](../../../../../../../../AMvB/besluit/algemene/rechtspositie/politie/BWBR0006516/README.md), heeft ingediend schriftelijk in kennis van haar advies.   

### Artikel  7  

1.  Het beheer van de archiefbescheiden van de commissie geschiedt door het secretariaat met inachtneming van de terzake geldende bepalingen van het beheersreglement van het ministerie.   
2.  Bij opheffing van de commissie worden de archiefbescheiden overgedragen aan het centraal archief van het ministerie.   

### Artikel  8  

Het bevoegd gezag vermeldt in of bij het besluit dat de commissie advies heeft uitgebracht.  

### Artikel  9  

Dit besluit treedt in werking met ingang van de tweede dag na de dagtekening van de Staatscourant waarin zij wordt geplaatst en vervalt met ingang van 1 april 2010.  

### Artikel  10  

Dit besluit wordt aangehaald als: Instellingsbesluit commissie tijdelijke ouderenregeling sector Politie.  
Dit besluit zal in de Staatscourant worden bekendgemaakt.   

De 
Minister van Binnenlandse Zaken en Koninkrijksrelaties, 
K.G. deVries    

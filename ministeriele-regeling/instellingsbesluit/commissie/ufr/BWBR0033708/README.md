<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 12 juli 2013, tot instelling van de Commissie UFR

De Staatssecretaris van Sociale Zaken en Werkgelegenheid,  
Gelet op [artikel 2 van de Wet vergoedingen adviescolleges en commissies](../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

####Begripsbepalingen

Voor de toepassing van dit besluit wordt verstaan onder: 

a. *commissie:* de Commissie UFR, bedoeld in artikel 2, eerste lid;  

b. *ministerie:* Ministerie van Sociale Zaken en Werkgelegenheid.    

### Artikel  2  

####Instelling

1.  Er is een Commissie UFR.   
2.  De commissie wordt ingesteld tot 1 september 2013.   

### Artikel  3  

####Taken

1.  De commissie heeft tot taak: 

a. te bezien of en hoe de wijze waarop de zogeheten Ultimate Forward Rate (UFR) methode zoals die met ingang van 30 september 2012 wordt toegepast op de rentetermijnstructuur voor pensioenfondsen, aanpassing verdient met het oog op een structurele toepassing na 2013, waarbij uitgangspunten zijn een UFR die een zo goed mogelijke benadering vormt van de risicovrije rente die op lange termijn mag worden verwacht, en een toepassing van de UFR waardoor de rentetermijnstructuur in zijn geheel een zo goed mogelijke benadering vormt van de risicovrije rente;  

b. het op basis van de bevindingen bij de uitvoering van de taak, bedoeld in onderdeel a, doen van aanbevelingen ten aanzien van een methode op grond waarvan kan worden vastgesteld dat de (toepassing van de) UFR realistisch is en blijft;  

c. bij de onder b genoemde aanbevelingen rekening te houden met de vergelijkbare methode die naar verwachting door de European Insurance and Occupational Pension Authority (EIOPA) zal worden ontwikkeld, waartoe de commissie naast contact met EIOPA desgewenst ook andere deskundigen in binnen- en buitenland kan raadplegen.     
2.  Indien besluitvorming in het kader van de Solvency II Richtlijn daartoe aanleiding geeft kan de taakopdracht, bedoeld in het eerste lid, worden aangepast.   

### Artikel  4  

####Samenstelling

De commissie bestaat uit de volgende leden: 

– mr. drs. T.W. Langejan (voorzitter)  

– prof. dr. C. van Ewijk  

– prof. dr. Th.E. Nijman  

– prof. dr. A.A.J. Pelsser  

– prof. dr. O.C.H.M. Sleijpen  

– prof. dr. O.W. Steenbeek    

### Artikel  5  

####Secretariaat

In het secretariaat wordt voorzien door het ministerie.  

### Artikel  6  

####Vergoeding

Aan de leden wordt een vergoeding per vergadering toegekend volgens de regels van de [Wet vergoedingen adviescolleges en commissie](../../../../../wet/wet/vergoedingen/adviescolleges/en/commissies/BWBR0024775/README.md) respectievelijk het [Besluit vergoedingen adviescolleges en commissies](../../../../../AMvB/besluit/vergoedingen/adviescolleges/en/commissies/BWBR0025279/README.md). De vergoeding per vergadering bedraagt 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).  

### Artikel  7  

####Inwerkingtreding

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 juli 2013.   
2.  Dit besluit vervalt met ingang van 1 september 2013.   

### Artikel  8  

####Citeertitel

Dit besluit wordt aangehaald als: Instellingsbesluit Commissie UFR.  
Dit besluit zal met de toelichting in de Staatscourant worden geplaatst.   

Den Haag 
12 juli 2013   

De 
Staatssecretaris van Sociale Zaken en Werkgelegenheid,
J.Klijnsma   

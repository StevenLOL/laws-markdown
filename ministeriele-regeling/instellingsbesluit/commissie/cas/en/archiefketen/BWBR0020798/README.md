<meta http-equiv='Content-Type' content='text/html; charset=utf-8' />

##Instellingsbesluit commissie CAS en archiefketen

De Minister voor Bestuurlijke Vernieuwing en Koninkrijksrelaties,  Besluit:    

### Artikel  1  

In dit besluit wordt verstaan onder: 

a. commissie: de commissie die onderzoek doet naar de positionering van de Centrale Archief Selectiedienst in de context van de inrichting van de archiefketen;  

b. de Minister: de Minister voor Bestuurlijke Vernieuwing en Koninkrijksrelaties.    

### Artikel  2  

Er is een commissie die onderzoek doet naar de positionering van de Centrale Archief Selectiedienst in de context van de inrichting van de archiefketen; met het oog op de taken die de baten-lastendienst vervult in opdracht van verschillende partijen in die keten.  

### Artikel  3  

De commissie heeft tot taak: 

a. onderzoek te doen naar de positionering van de Centrale Archief Selectiedienst in de context van de inrichting van de archiefketen;  

b. het uitbrengen van een rapport waarin gemotiveerd wordt beschreven wat het antwoord op de vraag naar het oordeel van de commissie is.    

### Artikel  4  

1.  De commissie bestaat uit een voorzitter, mevrouw mr. W. Sorgdrager, en een ander lid, de heer drs. J.K.T. Postma.   
2.  De commissie wordt bijgestaan door een secretaris.   

### Artikel  5  

1.  De commissie start op 1 oktober 2006 met het onderzoek en brengt op 1 februari 2007 haar rapport uit aan de Minister.   
2.  De Minister van Onderwijs, Cultuur en Wetenschap ontvangt een afschrift van het rapport.   
3.  Na het uitbrengen van het rapport door de commissie wordt zij opgeheven.   

### Artikel  6  

1.  De commissie wordt als ‘zwaar’ in de zin van het [Vacatiegeldenbesluit 1988](../../../../../../../AMvB/vacatiegeldenbesluit/1988/BWBR0004317/README.md) aangemerkt.   
2.  De voorzitter ontvangt voor haar werkzaamheden een vacatiegeld van € 260 per vergadering.   

### Artikel  7  

Rapporten, notities, verslagen en andere producten welke door of namens de commissie worden vervaardigd, worden niet door de commissie openbaar gemaakt, maar uitsluitend aan de Minister uitgebracht.  

### Artikel  8  

De archiefbescheiden van de commissie worden na opheffing, of zo de omstandigheden daartoe eerder aanleiding geven, zoveel eerder, overgebracht naar het archief van het Ministerie van Binnenlandse Zaken en Koninkrijksrelaties.  

### Artikel  9  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 oktober 2006.  

De 
Minister voor Bestuurlijke Vernieuwing en Koninkrijksrelaties, 
A.Nicolaï   

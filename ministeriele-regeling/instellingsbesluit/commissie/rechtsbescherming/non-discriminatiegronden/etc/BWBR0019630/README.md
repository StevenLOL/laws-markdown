<meta http-equiv='Content-Type' content='text/html; charset=utf-8' />

##Instellingsbesluit commissie rechtsbescherming non-discriminatiegronden artikel 1 Grondwet

De Minister voor Bestuurlijke Vernieuwing en Koninkrijksrelaties,  Besluit:    

### Artikel  1  

In dit besluit wordt verstaan onder: 

a. commissie: de commissie rechtsbescherming non-discriminatiegronden [artikel 1 Grondwet](../../../../../../../wet/grondwet/BWBR0001840/README.md);  

b. minister: de Minister voor Bestuurlijke Vernieuwing en Koninkrijksrelaties.    

### Artikel  2  

Er is een commissie rechtsbescherming non-discriminatiegronden [artikel 1 Grondwet](../../../../../../../wet/grondwet/BWBR0001840/README.md).  

### Artikel  3  

De commissie heeft tot taak: 

a. onderzoek te doen naar de vraag, of er in de juridische praktijk meer materiële rechtsbescherming wordt geboden door non-discriminatiegronden die wel in [artikel 1 van de Grondwet](../../../../../../../wet/grondwet/BWBR0001840/README.md) worden genoemd dan door gronden die daarin niet worden genoemd;  

b. het uitbrengen van een rapport waarin gemotiveerd wordt beschreven wat het antwoord op deze vraag naar het oordeel van de commissie is.    

### Artikel  4  

1.  De commissie bestaat uit drie leden: de heer E.A. Alkema, de heer J.L.R.A. Huydecoper en de heer M.F. Vermaat.   
2.  De commissie wordt bijgestaan door een ambtelijk secretaris.   

### Artikel  5  

1.  De commissie brengt uiterlijk op 15 maart 2006 haar rapport uit aan de minister.   
2.  Na het uitbrengen van het rapport door de commissie wordt zij opgeheven.   

### Artikel  6  

1.  Op de commissie is het [Vacatiegeldenbesluit 1988](../../../../../../../AMvB/vacatiegeldenbesluit/1988/BWBR0004317/README.md) (Stb. 1988, 205) van toepassing. De commissie wordt als ‘zwaar’ in de zin van het [Vacatiegeldenbesluit 1988](../../../../../../../AMvB/vacatiegeldenbesluit/1988/BWBR0004317/README.md) aangemerkt.   
2.  De leden van de commissie ontvangen voor hun werkzaamheden een vergoeding van € 200,– per vergadering.   

### Artikel  7  

De archiefbescheiden van de commissie worden na opheffing, of zo de omstandigheden daartoe eerder aanleiding geven, zoveel eerder, overgebracht naar het archief van het Ministerie van Binnenlandse Zaken en Koninkrijksrelaties.  

### Artikel  8  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 2 november 2005.  

De 
Minister voor Bestuurlijke Vernieuwing en Koninkrijksrelaties, 
A.Pechtold   

<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken en de Minister van Financiën van 23 augustus 2013, nr. WJZ / 13118247, tot instelling van het baten-lastenagentschap Nederlandse Voedsel- en Warenautoriteit

De Staatssecretaris van Economische Zaken en de Minister van Financiën,  
Handelende in overeenstemming met het gevoelen van de ministerraad;

Gelet op [artikel 10, eerste lid, van de Comptabiliteitswet 2001](../../../../../../../../wet/comptabiliteitswet/2001/BWBR0013891/README.md);
Besluiten:    

### Artikel  1  

1.  Aan de Nederlandse Voedsel- en Warenautoriteit wordt de status van baten-lastendienst als bedoeld in [artikel 10, eerste lid, van de Comptabiliteitswet 2001](../../../../../../../../wet/comptabiliteitswet/2001/BWBR0013891/README.md) verleend.   
2.  De tenaamstelling van het baten-lastenagentschap komt te luiden: Nederlandse Voedsel- en Warenautoriteit.  

### Artikel  2  

Het [Instellingsbesluit tijdelijke baten-lastendienst Nederlandse Voedsel- en Warenautoriteit](../../../../../../../../ministeriele-regeling/instellingsbesluit/tijdelijke/baten-lastendienst/nieuwe/voedsel/en/waren/etc/BWBR0030455/README.md) wordt ingetrokken. 

### Artikel  3  

Dit besluit treedt in werking met ingang van 1 september 2013. 

### Artikel  4  

Dit besluit wordt aangehaald als: Instellingsbesluit baten-lastenagentschap Nederlandse Voedsel- en Warenautoriteit. 
Dit besluit zal met de toelichting in de Staatscourant worden geplaatst.   

Den Haag 
23 augustus 2013   

De 
Staatssecretaris van Economische Zaken, 
S.A.M. Dijksma   

De 
Minister van Financiën, 
J.R.V.A. Dijsselbloem     

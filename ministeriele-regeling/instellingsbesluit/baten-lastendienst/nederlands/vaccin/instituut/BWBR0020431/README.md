<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport en de Minister van Financiën van 17 oktober 2006, nr. FEZ-U-2697164, houdende instelling van de baten-lastendienst Nederlands Vaccin Instituut

De Minister van Volksgezondheid, Welzijn en Sport en de Minister van Financiën,  
Handelend in overeenstemming met het gevoelen van de ministerraad;

Gelet op [artikel 10, eerste lid, van de Comptabiliteitswet 2001](../../../../../../../wet/comptabiliteitswet/2001/BWBR0013891/README.md);
Besluiten:    

### Artikel  1  

1.  Er wordt een baten-lastendienst ingesteld waarvan de naam komt te luiden: Nederlands Vaccin Instituut.   
2.  De baten-lastendienst voert een afwijkend beheer als bedoeld in [artikel 10, eerste lid, van de Comptabiliteitswet 2001](../../../../../../../wet/comptabiliteitswet/2001/BWBR0013891/README.md).   

### Artikel  2  

Dit besluit treedt in werking met ingang van de eerste dag na publicatie in de Staatscourant en werkt terug tot 1 januari 2006.  

### Artikel  3  

Dit besluit wordt aangehaald als: instellingsbesluit baten-lastendienst Nederlands Vaccin Instituut.  
Dit besluit zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
J.F.Hoogervorst 

De 
Minister van Financiën, 
G.Zalm   

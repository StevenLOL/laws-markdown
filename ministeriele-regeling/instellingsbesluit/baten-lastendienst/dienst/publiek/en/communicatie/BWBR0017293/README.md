<meta http-equiv='Content-Type' content='text/html; charset=utf-8' />

##Besluit van de Minister-President, Minister van Algemene Zaken, en de Minister van Financiën van 7 oktober 2004, nr. 04R48972, tot instelling van de baten-lastendienst Dienst Publiek en Communicatie (Instellingsbesluit baten-lastendienst Dienst Publiek en Communicatie)

De Minister-President, Minister van Algemene Zaken, en de Minister van Financiën,
Handelende in overeenstemming met het gevoelen van de Ministerraad;

Gelet op artikel 10, eerste lid, van de Comptabiliteitswet;
Besluiten:

###Artikel 1 

1. Aan de directie Publiek en Communicatie van de Rijksvoorlichtingsdienst van het Ministerie van Algemene Zaken wordt de status van baten-lastendienst als bedoeld in artikel 10, eerste lid, van de Comptabiliteitswet, verleend.
2. De tenaamstelling van de baten-lastendienst komt te luiden: Dienst Publiek en Communicatie.

###Artikel 2 

Dit besluit treedt in werking met ingang van 1 januari 2005.

###Artikel 3 

Dit besluit wordt aangehaald als: Instellingsbesluit baten-lastendienst Dienst Publiek en Communicatie.
Dit besluit zal met de toelichting in de Staatscourant worden geplaatst.

De 
Minister-President, Minister van Algemene Zaken, 
J.P. Balkenende

De 
Minister van Financiën, 
G. Zalm

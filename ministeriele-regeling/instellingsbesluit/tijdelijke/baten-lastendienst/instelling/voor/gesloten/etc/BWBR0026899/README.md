<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport en de Minister van Financiën van 11 december 2009, nr. FEZ-U-2971124 houdende instelling van de tijdelijke baten-lastendienst Instelling voor gesloten jeugdzorg Almata

De Minister van Volksgezondheid, Welzijn en Sport en de Minister van Financiën,  
Handelend in overeenstemming met het gevoelen van de ministerraad;

Gelet op [artikel 10, eerste lid, van de Comptabiliteitswet 2001](../../../../../../../../../wet/comptabiliteitswet/2001/BWBR0013891/README.md);
Besluiten:    

### Artikel  1  

1.  Aan de Instelling voor gesloten jeugdzorg Almata te Den Dolder en Ossendrecht wordt de status van tijdelijke baten-lastendienst verleend.   
2.  De tijdelijke baten-lastendienst voert een afwijkend beheer als bedoeld in [artikel 10, eerste lid, van de Comptabiliteitswet 2001](../../../../../../../../../wet/comptabiliteitswet/2001/BWBR0013891/README.md).   
3.  De tenaamstelling van de tijdelijke baten-lastendienst komt te luiden: Instelling voor gesloten jeugdzorg Almata.   

### Artikel  2  

1.  Dit besluit treedt in werking met ingang van de dag na de datum van uitgifte staatscourant waarin het wordt geplaatst en werkt terug tot en met 1 februari 2009.   
2.  Dit besluit vervalt met ingang van 1 januari 2012.   

### Artikel  3  

Dit besluit wordt aangehaald als: Instellingsbesluit tijdelijke baten-lastendienst Instelling voor gesloten jeugdzorg Almata.  
Dit besluit zal met de toelichting in de Staatscourant worden geplaatst.   

’s-Gravenhage 
11 december 2009   

De 
Minister van Volksgezondheid, Welzijn en Sport, 
A.Klink 

De 
Minister van Financiën, 
W.J.Bos   

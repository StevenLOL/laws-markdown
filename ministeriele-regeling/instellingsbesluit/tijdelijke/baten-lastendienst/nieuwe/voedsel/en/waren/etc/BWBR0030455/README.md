<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken, Landbouw en Innovatie en de Minister van Financiën van 14 september 2011, nr. 217560 tot instelling van de tijdelijke baten-lastendienst nieuwe Voedsel en Waren Autoriteit

De Staatssecretaris van Economische Zaken, Landbouw en Innovatie, en de Minister Van Financiën,  
Handelende in overeenstemming met het gevoelen van de ministerraad;

Gelet op [artikel 10, eerste lid, van de Comptabiliteitswet 2001](../../../../../../../../../../wet/comptabiliteitswet/2001/BWBR0013891/README.md);

Gelet op de [artikelen 7, eerste lid](../../../../../../../../../../ministeriele-regeling/regeling/baten-lastendiensten/2011/BWBR0029623/README.md), en [8, eerste lid, van de Regeling Baten-lastendiensten 2011](../../../../../../../../../../ministeriele-regeling/regeling/baten-lastendiensten/2011/BWBR0029623/README.md);
Besluiten:    

### Artikel  1  

Er is een nieuwe Voedsel en Waren Autoriteit, verder te noemen de nVWA , die ressorteert onder het Ministerie van Economische Zaken, Landbouw en Innovatie.  

### Artikel  2  

1.  Aan de nVWA wordt de status van tijdelijke baten-lastendienst als bedoeld in [artikel 10, eerste lid, van de Comptabiliteitswet 2001](../../../../../../../../../../wet/comptabiliteitswet/2001/BWBR0013891/README.md) verleend.   
2.  De tenaamstelling van de tijdelijke baten-lastendienst komt te luiden: tijdelijke baten-lastendienst nieuwe Voedsel en Waren Autoriteit.   

### Artikel  3  

Het [Instellingsbesluit baten-lastendienst Algemene Inspectiedienst](../../../../../../../../../../ministeriele-regeling/instellingsbesluit/baten-lastendienst/algemene/inspectiedienst/BWBR0017561/README.md), het Instellingsbesluit Agentschap Plantenziektenkundige Dienst en het [Instellingsbesluit baten-lastendienst Voedsel en Waren Autoriteit](../../../../../../../../../../ministeriele-regeling/instellingsbesluit/baten-lastendienst/voedsel/en/waren/autoriteit/BWBR0019069/README.md) worden ingetrokken.  

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 januari 2011.  

### Artikel  5  

Dit besluit wordt aangehaald als: Instellingsbesluit tijdelijke baten-lastendienst nieuwe Voedsel en Waren Autoriteit.  
Dit besluit zal met de toelichting in de Staatscourant worden geplaatst.  

De 
Staatssecretaris van Economische Zaken, Landbouw en Innovatie,
H.Bleker 

De 
Minister van Financiën,
J.C. deJager   

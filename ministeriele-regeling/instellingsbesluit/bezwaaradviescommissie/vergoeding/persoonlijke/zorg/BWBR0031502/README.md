<meta http-equiv='Content-Type' content='text/html; charset=utf-8' />

##Besluit van de Staatssecretaris van Volksgezondheid, Welzijn en Sport van 16Â april 2012, houdende instelling van de bezwaaradviescommissie vergoeding persoonlijke zorg (Instellingsbesluit bezwaaradviescommissie vergoeding persoonlijke zorg)

De Staatssecretaris van Volksgezondheid, Welzijn en Sport,  Besluit:    

### Artikel  1  

Er is een bezwaaradviescommissie vergoeding persoonlijke zorg, hierna te noemen de bezwaaradviescommissie.  

### Artikel  2  

De bezwaaradviescommissie heeft tot taak het zorgkantoor te adviseren ten behoeve van door het zorgkantoor te nemen beslissingen op bezwaar als bedoeld in [artikel 2.7.8, eerste lid, van de Regeling subsidies AWBZ](../../../../../../../ministeriele-regeling/regeling/subsidies/awbz/BWBR0019161/README.md).  

### Artikel  3  

1.  De bezwaaradviescommissie bestaat uit: 

a. een voorzitter, tevens lid;  

b. twee andere leden.     
2.  De benoeming van de leden geschiedt voor ten hoogste twee jaar.   
3.  De bezwaaradviescommissie wijst uit haar midden een plaatsvervangend voorzitter aan.   

### Artikel  4  

1.  De leden van de bezwaaradviescommissie worden benoemd, geschorst en ontslagen door de minister.   
2.  De staatssecretaris voegt aan de bezwaaradviescommissie een secretariaat toe. Het secretariaat is voor de inhoudelijke uitvoering van zijn taak uitsluitend verantwoording schuldig aan de bezwaaradviescommissie.   

### Artikel  5  

De bezwaaradviescommissie stelt een reglement omtrent haar werkwijze vast. Het reglement wordt aan de staatssecretaris gezonden.  

### Artikel  6  

De bezwaaradviescommissie zendt jaarlijks binnen drie maanden na afloop van het kalenderjaar een rapportage omtrent haar werkzaamheden aan de staatssecretaris.  

### Artikel  7  

De archiefbescheiden van de bezwaaradviescommissie worden na haar opheffing of, zo de omstandigheden daartoe eerder aanleiding geven, zoveel eerder, overgedragen aan het archief van het Ministerie van Volksgezondheid, Welzijn en Sport.  

### Artikel  8  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.  

### Artikel  9  

Dit besluit wordt aangehaald als: Instellingsbesluit bezwaaradviescommissie vergoeding persoonlijke zorg.  
Dit besluit zal met de toelichting in de Staatscourant worden geplaatst.  

De 
Staatssecretaris van Volksgezondheid, Welzijn en Sport, 
M.L.L.E.Veldhuijzen van Zanten-Hyllner   

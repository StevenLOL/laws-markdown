<meta http-equiv='Content-Type' content='text/html; charset=utf-8' />

##Besluit van de Minister-President, Minister van Algemene Zaken, Voorzitter van de raad van ministers van het Koninkrijk, van 10 december 2007, nr. 3047617

De Minister-President, Minister van Algemene Zaken, Voorzitter van de raad van ministers van het Koninkrijk,  
Handelende in overeenstemming met het gevoelen van de raad van ministers van het Koninkrijk;

Gelet op [artikel 10 van het Statuut voor het Koninkrijk](../../../../../../rijkswet/statuut/voor/het/koninkrijk/der/nederlanden/BWBR0002154/README.md) en [artikel 17 van het reglement van orde voor de ministerraad](../../../../../../rijksKB/reglement/van/orde/voor/de/ministerraad/BWBR0006501/README.md);
Besluit:    

### Artikel  1  

Er is een onderraad van de raad van ministers van het Koninkrijk, de raad voor Koninkrijksrelaties (RKR).  

### Artikel  2  

De raad voor Koninkrijksrelaties is belast met voorbereiding van de besluitvorming van de raad van ministers van het Koninkrijk.  

### Artikel  3  

Vaste leden van de raad voor Koninkrijksrelaties zijn: 

a. de Minister-President, Minister van Algemene Zaken, tevens voorzitter;  

b. de Minister van Binnenlandse Zaken en Koninkrijksrelaties;  

c. de Staatssecretaris van Binnenlandse Zaken en Koninkrijksrelaties;  

d. de Minister van Buitenlandse Zaken;  

e. de Minister van Defensie;  

f. de Minister van Financiën;  

g. de Minister van Justitie;  

h. de Minister van Verkeer en Waterstaat;  

i. de Gevolmachtigde Minister van de Nederlandse Antillen;  

j. de Gevolmachtigde Minister van Aruba.    

### Artikel  4  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  

### Artikel  5  

Dit besluit wordt aangehaald als: Instellingsbesluit raad voor Koninkrijksrelaties.  
Dit besluit zal met de toelichting in de Staatscourant, de Curaçaosche Courant en de Landscourant van Aruba worden geplaatst.  

De 
Minister-President, 
Minister van Algemene Zaken, 
Voorzitter van de raad van ministers van het Koninkrijk, 
J.P.Balkenende   

<meta http-equiv='Content-Type' content='text/html; charset=utf-8' />

##Besluit van de Minister voor Wonen, Wijken en Integratie van 23 juni 2010, nr. WWI2010016898, tot instelling van een visitatiecommissie ten dienste van de wijkenaanpak (Instellingsbesluit Visitatiecommissie wijkenaanpak)

De Minister voor Wonen, Wijken en Integratie,  
Gelet op [artikel 2, eerste lid, van de Wet vergoedingen adviescolleges en commissies](../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

In dit besluit wordt verstaan onder: 

a. *commissie:* Visitatiecommissie wijkenaanpak;  

b. *minister:* minister voor Wonen, Wijken en Integratie.    

### Artikel  2  

1.  Er is een Visitatiecommissie wijkenaanpak.   
2.  De commissie heeft tot taak om vanuit een onafhankelijke positie de uitvoering van de wijkenaanpak te versterken, bij te dragen aan de kennis over effectieve en doelmatige oplossingen voor het verbeteren van de leefbaarheid in de wijken, en bij te dragen aan de nodige kennis over het verkleinen van achterstanden. Inspireren, leren en verbeteren zijn daarbij kernbegrippen.   
3.  De commissie voert overleg met de betrokken ministeries, gemeenten, woningcorporaties en bewoners in hun hoedanigheid van partners bij de wijkenaanpak.   

### Artikel  3  

1.  In de commissie hebben zitting: 

a. als voorzitter tevens lid de heer W.J. Deetman;  

b. als voorzitter tevens lid de heer J. van der Lans en  

c. als voorzitter tevens lid de heer R. Scherpenisse;  

d. als leden: 

1. de heer M. van Twist;  

2. de heer S. van Eijck;  

3. mevrouw E. Tonkens;  

4. de heer S. de Waal;  

5. de heer R. van Gurp;  

6. de heer H. Kamps;  

7. mevrouw E. Agricola;  

8. mevrouw A. van Kampen;  

9. de heer J. Verhoeven;  

10. de heer K. Parie;  

11. mevrouw H. Witte;  

12. mevrouw M. Usta;  

13. mevrouw J. Klijnsma;  

14. mevrouw P. Meurs;  

15. de heer N. Rozema;  

16. de heer P. van Lieshout;  

17. de heer P. Tops;  

18. de heer P. Boekhoud;  

19. de heer S. Harchaoui;  

20. mevrouw A. Rijckenberg;  

21. de heer A. Reijndorp;  

22. de heer S. Houben;  

23. mevrouw G. van Asseldonk;  

24. de heer R. Paas;  

25. mevrouw M. Steenbergen;  

26. mevrouw Mechtild Linssen.       
2.  De benoeming geschiedt voor de duur van de werkzaamheden van de commissie, doch uiterlijk tot de datum, genoemd in artikel 5.   

### Artikel  4  

1.  De commissie stelt, met inachtneming van dit besluit, haar werkwijze vast.   
2.  De minister voorziet in het secretariaat van de commissie.   
3.  Eenieder die werkzaam is voor de commissie, is voor de uitvoering van zijn taak uitsluitend verantwoording verschuldigd aan de commissie.   

### Artikel  5  

De commissie brengt vóór 1 juni 2011 in papieren vorm verslag van haar bevindingen uit aan de minister.  

### Artikel  6  

1.  De voorzitters van de commissie ontvangen een vaste vergoeding op schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) met een arbeidsduurfactor van 0,16 fte.   
2.  De overige leden van de commissie ontvangen per visitatiedag een vergoeding op schaal 16 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). Een visitatiedag staat gelijk aan 20 uur.   

### Artikel  7  

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 maart 2010.   
2.  Dit besluit vervalt met ingang van 1 juni 2011.   

### Artikel  8  

Dit besluit wordt aangehaald als: Instellingsbesluit Visitatiecommissie wijkenaanpak.  
Dit besluit zal met de toelichting in de Staatscourant worden geplaatst.   

Den Haag 
23 juni 2010   

De 
Minister voor Wonen, Wijken en Integratie,
E. vanMiddelkoop   

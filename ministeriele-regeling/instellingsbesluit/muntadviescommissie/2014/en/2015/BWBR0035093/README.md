<meta http-equiv='Content-Type' content='text/html; charset=utf-8' />

##Besluit van de Staatsecretaris van Financiën van 16 april 2014, FM 2014/0661 M, directie Financiële Markten, houdende de instelling van een commissie ter advisering omtrent de keuze van de beeldenaars voor nieuw uit te geven herdenkingsmunten en bijzondere munten (Muntadviescommissie 2014 en 2015) 

De Staatssecretaris van Financiën,  
Gelet op de [Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

Er is een ‘Muntadviescommissie 2014 en 2015’, hierna te noemen: de Commissie. 

### Artikel  2  

De Commissie heeft tot taak de Staatssecretaris van Financiën te adviseren omtrent de keuze van de beeldenaars voor nieuw uit te geven herdenkingsmunten en bijzondere munten. 

### Artikel  3  

1.  Tot voorzitter van de Commissie wordt benoemd het plaatsvervangend hoofd van de Afdeling Institutioneel Beleid en Integriteit van het ministerie van Financiën, de heer drs. E.Y.C. Ligthart.   
2.  Tot leden van de Commissie worden benoemd: 

a. de heer ir. M.T. Brouwer (Muntmeester);  

b. de heer mr. M. Bloemendal (numismaat);  

c. de heer S. Michiels (beeldend kunstenaar);  

d. mevrouw drs. E.M.W.A. van Odijk (directeur Rijksakademie van beeldende kunsten te Amsterdam);  

e. de heer A. Pott (beeldend kunstenaar).    

### Artikel  4  

De Commissie bepaalt de wijze waarop zij haar taak zal uitvoeren. 

### Artikel  5  

Aan de leden van de Commissie, genoemd in artikel 3, tweede lid, onder b tot en met e, wordt per bijeenkomst een vergoeding toegekend van 3% van het maximum van salarisschaal 18 van [Bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). 

### Artikel  6  

Dit besluit treedt in werking met ingang van de dag na de dagtekening van de Staatscourant waarin het wordt geplaatst en werkt terug tot en met 1 januari 2014. Het besluit vervalt op 1 januari 2016. 
Dit besluit zal in de Staatscourant worden geplaatst.  

De 
Staatssecretaris van Financiën, 
E.D. Wiebes     

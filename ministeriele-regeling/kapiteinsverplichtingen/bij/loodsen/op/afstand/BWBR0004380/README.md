<meta http-equiv='Content-Type' content='text/html; charset=utf-8' />

##Kapiteinsverplichtingen bij loodsen op afstand

De minister van Verkeer en Waterstaat,  
Gelet op artikel 23 van het Loodsplichtbesluit (Stb. 1988, 397);
Besluit:    

### Artikel  1  

1.  Gedurende loodsen op afstand gebruikt de kapitein de Engelse taal, danwel op aangeven van de loods de voorgeschreven of gebruikelijke voertaal van het betreffende gebied.   
2.  De kapitein maakt bij loodsen op afstand vanaf de wal gebruik van het marifoonkanaal, dat door de bevoegde autoriteit is bekendgemaakt.   

### Artikel  3  

De kapitein die gebruik maakt van loodsen op afstand, bevestigt direct de ontvangst van elk advies, en herhaalt daarbij de koers- en vaartadviezen, en op verzoek de overige adviezen.  

### Artikel  4  

De kapitein die gebruik maakt van loodsen op afstand meldt de loods direct wanneer en op welke wijze hij afwijkt van een door de loods gegeven advies.  

### Artikel  5  

Deze regeling treedt in werking met ingang van 1 september 1988.  
Deze regeling zal worden geplaatst in de Nederlandse Staatscourant.   

's-Gravenhage 
18 augustus 1988    

De 
minister van Verkeer en Waterstaat, 
N.Smit-Kroes    

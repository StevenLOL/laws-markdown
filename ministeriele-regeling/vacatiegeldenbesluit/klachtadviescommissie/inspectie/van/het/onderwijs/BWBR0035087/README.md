<meta http-equiv='Content-Type' content='text/html; charset=utf-8' />

##Besluit van de Minister van Onderwijs, Cultuur en Wetenschap van 22 april 2014, nr. 4323604, houdende de vaststelling van vacatiegelden voor de voorzitter en leden van de klachtadviescommissie van de Inspectie van het onderwijs (Vacatiegeldenbesluit klachtadviescommissie Inspectie van het onderwijs)

De Minister van Onderwijs, Cultuur en Wetenschap,  
Gelet op [artikel 23 van de Wet op het onderwijstoezicht](../../../../../../../../wet/wet/op/het/onderwijstoezicht/BWBR0013800/README.md) en [artikel 2 van de Wet vergoedingen adviescolleges en commissies](../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:     
### Hoofdstuk  1  

####Vacatiegelden en secretariaat

### Artikel  1  

1.  De voorzitter en andere leden van de klachtadviescommissie, bedoeld in [artikel 23 van de Wet op het onderwijstoezicht](../../../../../../../../wet/wet/op/het/onderwijstoezicht/BWBR0013800/README.md), voor zover niet vallend onder de uitzondering van [artikel 2, derde lid, van de Wet vergoedingen adviescolleges en commissies](../../../../../../../../wet/wet/vergoedingen/adviescolleges/en/commissies/BWBR0024775/README.md), ontvangen per vergadering een vergoeding.   
2.  De vergoeding per vergadering van de leden van de commissie bedraagt 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De vergoeding per vergadering van de voorzitter van de commissie bedraagt 130% van de hoogte van de vergoeding per vergadering die aan de andere leden van de commissie is toegekend.   
4.  De voorzitter en andere leden van de commissie ontvangen een vergoeding van reis- en verblijfkosten op de voet van het [Reisbesluit binnenland](../../../../../../../../AMvB/reisbesluit/binnenland/BWBR0005889/README.md) en het [Reisbesluit buitenland](../../../../../../../../AMvB/reisbesluit/buitenland/BWBR0006842/README.md).   
5.  Twee of meer vergaderingen op dezelfde dag worden als één vergadering aangemerkt.  

### Artikel  2  

Het secretariaat van de klachtadviescommissie, bedoeld in [artikel 23 van de Wet op het onderwijstoezicht](../../../../../../../../wet/wet/op/het/onderwijstoezicht/BWBR0013800/README.md), is ondergebracht bij de Inspectie van het onderwijs. 

### Hoofdstuk  2  

####Wijzigingen in andere regelingen

### Artikel  3  

1.  Wijzigt het Benoemingsbesluit klachtadviescommissie Inspectie van het Onderwijs.   
2.  [Artikel 4 van het Benoemingsbesluit klachtadviescommissie Inspectie van het Onderwijs](../../../../../../../../ministeriele-regeling/benoemingsbesluit/klachtadviescommissie/inspectie/van/het/onderwijs/BWBR0024598/README.md) blijft van toepassing voor zover dat noodzakelijk is voor een rechtmatige afwikkeling van op grond van dit artikel ontstane en op het moment van inwerkingtreding van dit besluit nog openstaande verplichtingen.  

### Hoofdstuk  3  

####Slotbepalingen

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 

### Artikel  5  

Dit besluit wordt aangehaald als: Vacatiegeldenbesluit klachtadviescommissie Inspectie van het onderwijs. 
Dit besluit zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M. Bussemaker     

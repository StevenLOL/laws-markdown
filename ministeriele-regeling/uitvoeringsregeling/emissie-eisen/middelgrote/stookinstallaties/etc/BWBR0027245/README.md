<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 9 februari 2010, nr. DGM/K&L2010003928, houdende regels ter uitvoering van het Besluit emissie-eisen middelgrote stookinstallaties milieubeheer (Uitvoeringsregeling emissie-eisen middelgrote stookinstallaties milieubeheer)

De Minister van Volkshuisvesting, Ruimtelijke Ordening en Milieubeheer,  
Gelet op de [artikelen 3.4](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md) en [4.1, vijfde lid, van het Besluit emissie-eisen middelgrote stookinstallaties milieubeheer](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md);
Besluit:    

### Artikel  1  

In deze regeling wordt verstaan onder ‘besluit’: [Besluit emissie-eisen middelgrote stookinstallaties milieubeheer](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md).  

### Artikel  2  

1.  Als de toe te passen normbladen, genoemd in [artikel 3.1.4, tweede lid, van het besluit](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md) gelden: 

a. NEN-EN 14792, uitgave: 1 december 2005;  

b. NEN-EN 14791, uitgave: 1 november 2005;  

c. NEN-EN 12619, uitgave: 1 juli 1999;  

d. NEN-EN 13284-1 uitgave: 1 december 2001;  

e. NEN-EN 13284-2, uitgave: 1 september 2004;  

f. NEN-EN 14789, uitgave: 1 november 2005, en  

g. NEN-EN 15259, uitgave: 1 oktober 2007.     
2.  Bij de toepassing van de normbladen, bedoeld in het eerste lid, onder a tot en met f, worden de regels voor de meetlocatie, bedoeld in NEN-EN 15259 toegepast.   
3.  Als het toe te passen normblad, genoemd in [artikel 3.3.1, tweede lid, van het besluit](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md) geldt: NEN-EN 14181, uitgave: 1 september 2004.   

### Artikel  3  

Van een meting of monstername als bedoeld in het besluit wordt een rapport gemaakt volgens NEN-EN 15259.  

### Artikel  4  

Bij een bestaande gasturbine, een gasturbine-installatie of een zuigermotor wordt de gemeten concentratie aan stikstofoxiden in het rookgas herleid op milligram NO <sub>x</sub> per Nm <sup>3</sup> bij ISO-luchtcondities volgens de volgende formule: E = Em * √(101,3/Pm) * (Tm/288) <sup>–1,53</sup> * e <sup>19(Xm – 0,0063)</sup> waarbij wordt verstaan onder: E = stikstofoxidenuitworp, herleid tot ISO-luchtcondities; Em = gemeten stikstofoxidenuitworp; Pm = gemeten atmosferische druk bij de inlaat van de compressor (kPa); Tm = temperatuur van de inlaatlucht (Kelvin); Xm = gemeten vochtgehalte van de inlaatlucht (in kg water per kg droge lucht).  

### Artikel  5  

1.  De drijver van de inrichting onderhoudt de ter controle van de emissiegrenswaarden geïnstalleerde apparatuur zodanig dat de goede werking van die apparatuur is gewaarborgd.   
2.  Indien zich een storing voordoet in de apparatuur: 

a. neemt hij onverwijld de nodige maatregelen tot opheffing van die storing, en  

b. brengt hij geen wijzigingen aan in het gebruik van de stookinstallatie, die een substantiële stijging van de uitworp van de te meten stof te weeg kunnen brengen.     

### Artikel  6  

De in [artikel 4.1, vijfde lid, van het besluit](../../../../../../../AMvB/besluit/emissie-eisen/middelgrote/stookinstallaties/milieubeheer/BWBR0026884/README.md) bedoelde beoordelingrichtlijn is de beoordelingrichtlijn die onderdeel uitmaakt van de ‘Certificatieregeling voor inspectie en onderhoud stookinstallaties’ uitgave februari 2010.  

### Artikel  7  

De [Regeling meetmethoden emissie-eisen stookinstallaties milieubeheer B](../../../../../../../ministeriele-regeling/regeling/meetmethoden/emissie-eisen/stookinstallaties/milieubeheer/b/BWBR0004795/README.md) wordt ingetrokken.  

### Artikel  8  

Deze regeling treedt in werking met ingang van 1 april 2010.  

### Artikel  9  

Deze regeling wordt aangehaald als: Uitvoeringsregeling emissie-eisen middelgrote stookinstallaties milieubeheer.  
Deze regeling zal met de toelichting in de Staatscourant worden geplaatst.   

Den Haag 
9 februari 2010   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer   

<meta http-equiv='Content-Type' content='text/html; charset=utf-8' />
Directoraat-Generaal voor Fiscale Zaken Directie Wetgeving Directe Belastingen 
##Uitvoeringsregeling inkomstenbelasting 2001

De Staatssecretaris van Financiën;  
Handelende na overleg met de Minister van Landbouw, Natuurbeheer en Visserij;

Gelet op de [artikelen 1.5](../../../../../wet/wet/inkomstenbelasting/2001/BWBR0011353/README.md), [2.2](../../../../../wet/wet/inkomstenbelasting/2001/BWBR0011353/README.md), [2.5](../../../../../wet/wet/inkomstenbelasting/2001/BWBR0011353/README.md), [2.14](../../../../../wet/wet/inkomstenbelasting/2001/BWBR0011353/README.md), [3.10](../../../../../wet/wet/inkomstenbelasting/2001/BWBR0011353/README.md), [3.13](../../../../../wet/wet/inkomstenbelasting/2001/BWBR0011353/README.md), [3.16](../../../../../wet/wet/inkomstenbelasting/2001/BWBR0011353/README.md), [3.17](../../../../../wet/wet/inkomstenbelasting/2001/BWBR0011353/README.md), [3.20](../../../../../wet/wet/inkomstenbelasting/2001/BWBR0011353/README.md), [3.27](../../../../../wet/wet/inkomstenbelasting/2001/BWBR0011353/README.md), [3.48](../../../../../wet/wet/inkomstenbelasting/2001/BWBR0011353/README.md), [3.49](../../../../../wet/wet/inkomstenbelasting/2001/BWBR0011353/README.md), [3.63](../../../../../wet/wet/inkomstenbelasting/2001/BWBR0011353/README.md), [3.83](../../../../../wet/wet/inkomstenbelasting/2001/BWBR0011353/README.md), [3.86](../../../../../wet/wet/inkomstenbelasting/2001/BWBR0011353/README.md), [3.87](../../../../../wet/wet/inkomstenbelasting/2001/BWBR0011353/README.md), [3.104](../../../../../wet/wet/inkomstenbelasting/2001/BWBR0011353/README.md), [3.138](../../../../../wet/wet/inkomstenbelasting/2001/BWBR0011353/README.md), [3.140](../../../../../wet/wet/inkomstenbelasting/2001/BWBR0011353/README.md), [3.141](../../../../../wet/wet/inkomstenbelasting/2001/BWBR0011353/README.md), [3.143](../../../../../wet/wet/inkomstenbelasting/2001/BWBR0011353/README.md), [3.145](../../../../../wet/wet/inkomstenbelasting/2001/BWBR0011353/README.md), [3.152](../../../../../wet/wet/inkomstenbelasting/2001/BWBR0011353/README.md), [3.154](../../../../../wet/wet/inkomstenbelasting/2001/BWBR0011353/README.md), [4.7](../../../../../wet/wet/inkomstenbelasting/2001/BWBR0011353/README.md), [4.14](../../../../../wet/wet/inkomstenbelasting/2001/BWBR0011353/README.md), [4.51](../../../../../wet/wet/inkomstenbelasting/2001/BWBR0011353/README.md), [5.14,](../../../../../wet/wet/inkomstenbelasting/2001/BWBR0011353/README.md)[5.15](../../../../../wet/wet/inkomstenbelasting/2001/BWBR0011353/README.md), [5.17](../../../../../wet/wet/inkomstenbelasting/2001/BWBR0011353/README.md), [5.18](../../../../../wet/wet/inkomstenbelasting/2001/BWBR0011353/README.md), [6.8](../../../../../wet/wet/inkomstenbelasting/2001/BWBR0011353/README.md), [6.14](../../../../../wet/wet/inkomstenbelasting/2001/BWBR0011353/README.md), [6.15](../../../../../wet/wet/inkomstenbelasting/2001/BWBR0011353/README.md), [6.17](../../../../../wet/wet/inkomstenbelasting/2001/BWBR0011353/README.md), [6.23](../../../../../wet/wet/inkomstenbelasting/2001/BWBR0011353/README.md), [6.26](../../../../../wet/wet/inkomstenbelasting/2001/BWBR0011353/README.md), [6.37](../../../../../wet/wet/inkomstenbelasting/2001/BWBR0011353/README.md) en [7.2 van de Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md),
Besluit: Uitvoeringsregeling inkomstenbelasting 2001     
### Hoofdstuk  1  

####Algemene bepalingen ([hoofdstuk 1 van de wet](../../../../../wet/wet/inkomstenbelasting/2001/BWBR0011353/README.md))

### Artikel  1  

####Reikwijdte en definitie

1.  Deze regeling geeft uitvoering aan de [artikelen 1.5](../../../../../wet/wet/inkomstenbelasting/2001/BWBR0011353/README.md), [1.7](../../../../../wet/wet/inkomstenbelasting/2001/BWBR0011353/README.md), [2.2](../../../../../wet/wet/inkomstenbelasting/2001/BWBR0011353/README.md), [2.5](../../../../../wet/wet/inkomstenbelasting/2001/BWBR0011353/README.md), [2.14a](../../../../../wet/wet/inkomstenbelasting/2001/BWBR0011353/README.md), [3.10](../../../../../wet/wet/inkomstenbelasting/2001/BWBR0011353/README.md), [3.13](../../../../../wet/wet/inkomstenbelasting/2001/BWBR0011353/README.md), [3.16](../../../../../wet/wet/inkomstenbelasting/2001/BWBR0011353/README.md), [3.17](../../../../../wet/wet/inkomstenbelasting/2001/BWBR0011353/README.md), [3.20](../../../../../wet/wet/inkomstenbelasting/2001/BWBR0011353/README.md), [3.27](../../../../../wet/wet/inkomstenbelasting/2001/BWBR0011353/README.md), [3.55](../../../../../wet/wet/inkomstenbelasting/2001/BWBR0011353/README.md), [3.56](../../../../../wet/wet/inkomstenbelasting/2001/BWBR0011353/README.md), [3.57](../../../../../wet/wet/inkomstenbelasting/2001/BWBR0011353/README.md), [3.63](../../../../../wet/wet/inkomstenbelasting/2001/BWBR0011353/README.md), [3.83](../../../../../wet/wet/inkomstenbelasting/2001/BWBR0011353/README.md), [3.87](../../../../../wet/wet/inkomstenbelasting/2001/BWBR0011353/README.md), [3.104](../../../../../wet/wet/inkomstenbelasting/2001/BWBR0011353/README.md), [3.119aa](../../../../../wet/wet/inkomstenbelasting/2001/BWBR0011353/README.md), [3.119g](../../../../../wet/wet/inkomstenbelasting/2001/BWBR0011353/README.md), [3.138](../../../../../wet/wet/inkomstenbelasting/2001/BWBR0011353/README.md), [3.152](../../../../../wet/wet/inkomstenbelasting/2001/BWBR0011353/README.md), [3.154](../../../../../wet/wet/inkomstenbelasting/2001/BWBR0011353/README.md), [4.7](../../../../../wet/wet/inkomstenbelasting/2001/BWBR0011353/README.md), [4.14](../../../../../wet/wet/inkomstenbelasting/2001/BWBR0011353/README.md), [4.17a](../../../../../wet/wet/inkomstenbelasting/2001/BWBR0011353/README.md), [4.17b](../../../../../wet/wet/inkomstenbelasting/2001/BWBR0011353/README.md), [4.17c](../../../../../wet/wet/inkomstenbelasting/2001/BWBR0011353/README.md), [4.41](../../../../../wet/wet/inkomstenbelasting/2001/BWBR0011353/README.md), [4.51](../../../../../wet/wet/inkomstenbelasting/2001/BWBR0011353/README.md), [5.14](../../../../../wet/wet/inkomstenbelasting/2001/BWBR0011353/README.md), [6.14](../../../../../wet/wet/inkomstenbelasting/2001/BWBR0011353/README.md), [6.15](../../../../../wet/wet/inkomstenbelasting/2001/BWBR0011353/README.md), [6.17](../../../../../wet/wet/inkomstenbelasting/2001/BWBR0011353/README.md), [6.23](../../../../../wet/wet/inkomstenbelasting/2001/BWBR0011353/README.md), [6.26](../../../../../wet/wet/inkomstenbelasting/2001/BWBR0011353/README.md), [7.2](../../../../../wet/wet/inkomstenbelasting/2001/BWBR0011353/README.md), [8.9a](../../../../../wet/wet/inkomstenbelasting/2001/BWBR0011353/README.md), [8.14a](../../../../../wet/wet/inkomstenbelasting/2001/BWBR0011353/README.md), [8.14b](../../../../../wet/wet/inkomstenbelasting/2001/BWBR0011353/README.md), [9.2](../../../../../wet/wet/inkomstenbelasting/2001/BWBR0011353/README.md), [9.4](../../../../../wet/wet/inkomstenbelasting/2001/BWBR0011353/README.md), [9.6](../../../../../wet/wet/inkomstenbelasting/2001/BWBR0011353/README.md), [10bis.5](../../../../../wet/wet/inkomstenbelasting/2001/BWBR0011353/README.md) en [10a.9 van de Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md), de [artikelen 14](../../../../../AMvB/uitvoeringsbesluit/inkomstenbelasting/2001/BWBR0012066/README.md) en [14a van het Uitvoeringsbesluit inkomstenbelasting 2001](../../../../../AMvB/uitvoeringsbesluit/inkomstenbelasting/2001/BWBR0012066/README.md) en [artikel XXXIII van het Belastingplan 2010](../../../../../wet/belastingplan/2010/BWBR0026958/README.md).   
2.  Deze regeling verstaat onder: 

a. wet: [Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md);  

b. inhoudingsplichtige: de inhoudingsplichtige als bedoeld in de [Wet op de loonbelasting 1964](../../../../../wet/wet/op/de/loonbelasting/1964/BWBR0002471/README.md);  

c. openbaar vervoer: voor een ieder openstaand personenvervoer volgens een dienstregeling met een auto, bus, trein, tram, metro, veerpont of een via een geleidesysteem voortbewogen voertuig.     

### Artikel  2  

####In belangrijke mate onderhouden van kinderen

Een kind wordt in belangrijke mate op kosten van de ouder onderhouden indien de op de ouder drukkende bijdrage in de kosten van het onderhoud van het kind ten minste € 408 per kwartaal beloopt. De ouder wordt geacht een kind in belangrijke mate op zijn kosten te onderhouden indien hij voor het kind recht heeft op kinderbijslag ingevolge de [Algemene Kinderbijslagwet](../../../../../wet/algemene/kinderbijslagwet/BWBR0002368/README.md) of op een tegemoetkoming volgens een naar aard en strekking met de [Algemene Kinderbijslagwet](../../../../../wet/algemene/kinderbijslagwet/BWBR0002368/README.md) overeenkomende buitenlandse regeling.  

### Artikel  2a  

####Ingegane lijfrenten waarvan de termijnen niet in geldeenheden, maar in units zijn vastgesteld

1.  Een aanspraak op periodieke uitkeringen waarvan de uitkeringen zijn ingegaan en waarvan de hoogte van de uitkeringen niet voor de gehele uitkeringsperiode in geldeenheden is vastgesteld, wordt op grond van [artikel 1.7, derde lid, van de wet](../../../../../wet/algemene/kinderbijslagwet/BWBR0002368/README.md) gelijkgesteld met een aanspraak op vaste en gelijkmatige periodieke uitkeringen indien wordt voldaan aan de hierna opgenomen regels.   
2.  Met betrekking tot de uitkeringen en de administratieve vormgeving daarvan gelden de volgende regels: 

a. de termijnen van een oudedagslijfrente of een tijdelijke oudedagslijfrente als bedoeld in [artikel 3.125, eerste lid, onderdeel a, respectievelijk onderdeel c, van de wet](../../../../../wet/wet/inkomstenbelasting/2001/BWBR0011353/README.md) worden op de ingangsdatum uitgedrukt in een vast aantal beleggingseenheden (units) per jaar;  

b. indien bij een of meer van de onder a genoemde lijfrenten een nabestaandenlijfrente als bedoeld in [artikel 3.125, onderdeel b, van de wet](../../../../../wet/wet/inkomstenbelasting/2001/BWBR0011353/README.md) is meeverzekerd, dient deze op de ingangsdatum van de lijfrente waarbij deze is meeverzekerd te worden uitgedrukt in een vast aantal beleggingseenheden per jaar; in plaats daarvan kan op die ingangsdatum voor de nabestaandenlijfrente een kapitaal worden bepaald dat dient als rekengrootheid voor de vaststelling van de hoogte van de termijnen van de nabestaandenlijfrente in beleggingseenheden of euro’s; indien de nabestaandenlijfrente niet een lijfrente in beleggingseenheden of een gerichte lijfrente is, maar is verzekerd als een recht op uitkeringen in euro’s, wordt de nabestaandenlijfrente geadministreerd als een zelfstandig recht ten opzichte van de in onderdeel a genoemde lijfrenten;  

c. de hoogte van de uiteindelijk in euro’s uit te keren termijnen van lijfrente dient uitsluitend te worden beïnvloed door het verschil tussen het feitelijk behaalde beleggingsrendement en de rekenrente die ten tijde van het ingaan van de lijfrente als rekenrendement is gehanteerd. Daartoe wordt de contante waarde van de termijnen in beleggingseenheden actuarieel bijgehouden overeenkomstig de wijze waarop dat geschiedt voor termijnen van lijfrenten in euro’s.     
3.  Met betrekking tot de tariefgrondslagen voor het berekenen van de uitkeringen gelden de volgende regels: 

a. de verzekeraar van de lijfrente gaat op de ingangsdatum van de lijfrente uit van sterftegrondslagen die passen bij de sterfterisico’s van de verzekerde rechten;  

b. de verzekeraar van de lijfrente gaat ter berekening van het op jaarbasis uit te keren vaste aantal beleggingseenheden uit van ten hoogste het netto rekenrendement dat hij op de ingangsdatum hanteert voor soortgelijke lijfrenten in euro’s of van het op de ingangsdatum van de lijfrente geldende u-rendement zoals dat periodiek wordt gepubliceerd door het Centrum voor Verzekeringstatistiek van het Verbond van Verzekeraars; gedurende de looptijd vindt geen herberekening plaats van het aantal jaarlijks uit te keren beleggingseenheden;  

c. in de hoogte van de termijnen van lijfrente in beleggingseenheden wordt geen inflatie-element verdisconteerd.     
4.  Jaarlijks verwerkt de verzekeraar, overeenkomstig de bij lijfrenteverzekeringen met uitkeringen in euro’s te hanteren handelwijze, de actuariële gevolgen van de op de ingangsdatum veronderstelde tariefgrondslagen in de administratie van de contante waarde van de uitkeringen in beleggingseenheden en in de administratie van de beleggingswaarde zelf.   
5.  Met betrekking tot de peildatum en de periode van vaststellen van de uitkeringen in euro’s gelden de volgende regels: 

a. bij de berekening van de per vervallen termijn verschuldigde uitkering in euro’s kan worden uitgegaan van de waarde van de beleggingseenheid op een vaste peildatum in de kalendermaand van betaling of in de daaraan voorafgaande kalendermaand;  

b. gedurende een periode van ten hoogste 12 maanden (herrekenperiode) kunnen de in de herrekenperiode uit te keren termijnen bij aanvang daarvan in euro’s worden vastgesteld; de hoogte van de uitkeringen in euro’s dient daarbij te worden bepaald op basis van de werkelijke waarde van de beleggingseenheid per een vaste peildatum gelegen in de kalendermaand waarin de herrekenperiode ingaat of in een van de twee daaraan voorafgaande kalendermaanden; slechts eenmalig kan worden gekozen voor een datum van ingang van de herrekenperiode.     
6.  Met betrekking tot meeverzekerde nabestaandenlijfrenten en tot de wijze van rekening houden met het overlijden van verzekerden gelden de volgende regels: 

a. in de in het tweede lid, onderdeel b, genoemde gevallen waarin een of meer nabestaandenlijfrenten zijn meeverzekerd, dient bij de vaststelling van de hoogte van de termijnen van de lijfrenten als bedoeld in het tweede lid, onderdeel a, voor iedere meeverzekerde nabestaandenlijfrente op actuarieel verantwoorde wijze rekening te worden gehouden met het feit dat die nabestaandenlijfrente is meeverzekerd;  

b. indien een meeverzekerde nabestaandenlijfrente op de ingangsdatum van een van de in het tweede lid, onderdeel a, genoemde lijfrenten is uitgedrukt in een jaarlijks vast aantal beleggingseenheden, wordt bij overlijden van een verzekerde zowel de contante waarde van de beleggingseenheden als de totale beleggingswaarde herrekend. Het overlijden dient daarbij geen invloed te hebben op de waarde per beleggingseenheid. Een vrijval van de beleggingswaarde bij overlijden komt, overeenkomstig de bij uitkeringen in euro’s te hanteren handelwijze, ten goede aan de verzekeraar in verband met het door deze gelopen langlevenrisico.     

### Artikel  2b  

####Ingegane lijfrentespaarrekeningtermijnen of lijfrentebeleggingsrechttermijnen waarvan de omvang niet in geldeenheden, maar in units is vastgesteld

1.  Een aanspraak op termijnen als bedoeld in [artikel 3.126a, vierde en zesde lid, van de wet](../../../../../wet/wet/inkomstenbelasting/2001/BWBR0011353/README.md) waarvan de termijnen zijn ingegaan en waarvan de hoogte van de termijnen niet voor de gehele uitkeringsperiode in geldeenheden is vastgesteld, wordt op grond van artikel 3.126a, zevende lid, in verbinding met [artikel 1.7, derde lid, van de wet](../../../../../wet/wet/inkomstenbelasting/2001/BWBR0011353/README.md) gelijkgesteld met een aanspraak op vaste en gelijkmatige termijnen indien wordt voldaan aan de hierna opgenomen regels.   
2.  Met betrekking tot de termijnen en de administratieve vormgeving daarvan gelden de volgende regels: 

a. de termijnen worden op de ingangsdatum uitgedrukt in een vast aantal beleggingseenheden (units) per jaar;  

b. de hoogte van de uiteindelijk in euro’s uit te keren termijnen dient uitsluitend te worden beïnvloed door het verschil tussen het feitelijk behaalde beleggingsrendement en de rekenrente die ten tijde van het ingaan van de termijnen als rekenrendement is gehanteerd.     
3.  Met betrekking tot de grondslagen voor het berekenen van de termijnen gelden de volgende regels: 

a. de bank of beheerder, bedoeld in [artikel 3.126a, eerste lid, van de wet](../../../../../wet/wet/inkomstenbelasting/2001/BWBR0011353/README.md), gaat ter berekening van het op jaarbasis uit te keren vaste aantal beleggingseenheden uit van ten hoogste het netto rekenrendement dat hij op de ingangsdatum hanteert voor soortgelijke termijnen in euro’s of van het op de ingangsdatum van de termijnen geldende u-rendement zoals dat periodiek wordt gepubliceerd door het Centrum voor Verzekeringstatistiek van het Verbond van Verzekeraars; gedurende de looptijd vindt geen herberekening plaats van het aantal jaarlijks uit te keren beleggingseenheden;  

b. in de hoogte van de termijnen in beleggingseenheden wordt geen inflatie-element verdisconteerd.     
4.  Met betrekking tot de peildatum en de periode van vaststellen van de termijnen in euro’s gelden de volgende regels: 

a. bij de berekening van de verschuldigde termijn in euro’s kan worden uitgegaan van de waarde van de beleggingseenheid op een vaste peildatum in de kalendermaand van betaling of in de daaraan voorafgaande kalendermaand;  

b. gedurende een periode van ten hoogste 12 maanden (herrekenperiode) kunnen de in de herrekenperiode uit te keren termijnen bij aanvang daarvan in euro’s worden vastgesteld; de hoogte van de termijnen in euro’s dient daarbij te worden bepaald op basis van de werkelijke waarde van de beleggingseenheid per een vaste peildatum gelegen in de kalendermaand waarin de herrekenperiode ingaat of in een van de twee daaraan voorafgaande kalendermaanden; slechts eenmalig kan worden gekozen voor een datum van ingang van de herrekenperiode.     

### Hoofdstuk  2  

####Raamwerk ([hoofdstuk 2 van de wet](../../../../../wet/wet/inkomstenbelasting/2001/BWBR0011353/README.md))

### Artikel  3  

####Woonplaatsfictie; keuzerecht voor buitenlandse belastingplichtigen; aanwijzing mogendheid

Voor de toepassing van [artikelen 2.2, eerste lid](../../../../../wet/wet/inkomstenbelasting/2001/BWBR0011353/README.md), en [2.5, eerste lid van de wet](../../../../../wet/wet/inkomstenbelasting/2001/BWBR0011353/README.md), worden, voorzover het niet gaat om lidstaten van de Europese Unie, als de in die bepalingen bedoelde mogendheden aangewezen alle mogendheden waarmee Nederland een regeling ter voorkoming van dubbele belasting is overeengekomen, waarvan de bepalingen van toepassing zijn.  

### Artikel  4a  

####Toerekening afgezonderd particulier vermogen

1.  Degene die als begunstigde een juridisch afdwingbaar recht heeft ten laste van een afgezonderd particulier vermogen, wordt in zoverre in de belastingheffing betrokken.   
2.  Indien aan twee of meer personen de bezittingen en schulden alsmede de opbrengsten en uitgaven van een afgezonderd particulier vermogen worden toegerekend, wordt bij deze toerekening aangesloten bij de waarde van hetgeen ten tijde van de afzondering door ieder van de bedoelde personen of hun rechtsvoorgangers is afgezonderd in de zin van [artikel 2.14a, derde lid, van de wet](../../../../../wet/wet/inkomstenbelasting/2001/BWBR0011353/README.md). Met uitkeringen uit het vermogen van het afgezonderd particulier vermogen wordt op overeenkomstige wijze rekening gehouden.   
3.  Ingeval bij een afzondering van vermogen in een afgezonderd particulier vermogen niet bekend is welk vermogen door iemand is afgezonderd, vindt toerekening van dit vermogen plaats naar rato van het aantal personen dat vermogen daarin heeft afgezonderd.   
4.  Onder het onder in het maatschappelijk verkeer ongebruikelijke voorwaarden rechtens dan wel in feite, direct of indirect, afzonderen van vermogensbestanddelen in een afgezonderd particulier vermogen, bedoeld in [artikel 2.14a, derde lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md), wordt mede verstaan: 

a. het vervreemden van vermogensbestanddelen aan een afgezonderd particulier vermogen tegen een prijs die afwijkt van de waarde in het economische verkeer;  

b. het bedingen van voorwaarden bij het vervreemden van vermogensbestanddelen aan een afgezonderd particulier vermogen die niet overeenkomen met voorwaarden die in het maatschappelijk verkeer gebruikelijk zijn;  

c. het inbrengen van vermogensbestanddelen in een afgezonderd particulier vermogen waarbij de inbreng en daarmee samenhangende rechtshandelingen gericht zijn op of direct of indirect verband houden met het ontgaan of uitstellen van de toerekening, bedoeld in [artikel 2.14a, eerste lid, van de wet](../../../../../wet/wet/inkomstenbelasting/2001/BWBR0011353/README.md).     
5.  Bezittingen en schulden van een afgezonderd particulier vermogen worden in aanmerking genomen naar de waarde in het economisch verkeer die zou gelden als deze bezittingen en schulden deel zouden uitmaken van het vermogen van degene aan wie de bezittingen en schulden van het afgezonderd particulier vermogen worden toegerekend.   
6.  De erfgenaam die gebruik wil maken van de tegenbewijsregeling, bedoeld in [artikel 2.14a, zesde lid, van de wet](../../../../../wet/wet/inkomstenbelasting/2001/BWBR0011353/README.md), dient ten minste de volgende gegevens aan de inspecteur over te leggen: 

a. een beschrijving van het soort afgezonderd particulier vermogen en land van vestiging;  

b. de oprichtingsakte van het afgezonderd particulier vermogen inclusief bijlagen (zoals instructies, reglementen, letter of wishes, statuten);  

c. de meest actuele jaarstukken van het afgezonderd particulier vermogen over minimaal drie jaren;  

d. naam- en adresgegevens van de inbrenger van het vermogen en van de overige erfgenamen;  

e. alle overige stukken waaruit blijkt dat de bedoelde erfgenaam geen begunstigde is van het afgezonderd particulier vermogen en dit in de toekomst ook nooit kan worden.     

### Hoofdstuk  3  

####Heffingsgrondslag bij werk en woning ([hoofdstuk 3 van de wet](../../../../../wet/wet/inkomstenbelasting/2001/BWBR0011353/README.md))

### Artikel  5  

####Belastbare winst uit onderneming; verliezen uit de aanloopfase van een onderneming

Bij het bepalen van de winst van het eerste kalenderjaar als ondernemer komt mede in aftrek het totale bedrag van de kosten en lasten die zijn gemaakt in de vijf daaraan voorafgaande kalenderjaren en die verband houden met het starten van de onderneming, voorzover: 

a. er in die periode geen opbrengsten tegenover hebben gestaan en  

b. zij niet ten laste van het belastbaar inkomen uit werk en woning kunnen of konden worden gebracht.    

### Artikel  6  

####Belastbare winst uit onderneming; overige vrijstellingen; gedeeltelijke vrijstelling van bos en natuur

1.  Als regelingen ten behoeve van de ontwikkeling en instandhouding van bos en natuur of overeenkomsten die op die regelingen vooruitlopen als bedoeld in [artikel 3.13, eerste lid, onderdeel g, van de wet](../../../../../wet/wet/inkomstenbelasting/2001/BWBR0011353/README.md) worden aangewezen: 

a. de Tijdelijke regeling particulier natuurbeheer zoals die luidde tot 1 januari 2000;  

b. de [Subsidieregeling natuurbeheer 2000](../../../../../ministeriele-regeling/subsidieregeling/natuurbeheer/2000/BWBR0010999/README.md) zoals die luidde tot 1 januari 2007;  

c. de Subsidieregeling natuurbeheer van de onderscheiden provincies;  

d. de [Subsidieregeling agrarisch natuurbeheer](../../../../../ministeriele-regeling/subsidieregeling/agrarisch/natuurbeheer/BWBR0011000/README.md) zoals die luidde tot 1 januari 2007, voor zover betrekking hebbende op de landschapssubsidie, bedoeld in [artikel 2, aanhef en onderdeel b, van die regeling](../../../../../ministeriele-regeling/subsidieregeling/agrarisch/natuurbeheer/BWBR0011000/README.md);  

e. de Subsidieregeling agrarisch natuurbeheer van de onderscheiden provincies, voor zover betrekking hebbende op de landschapssubsidie, bedoeld in artikel 2, eerste lid, aanhef en onderdeel b, van die regeling;  

f. de Subsidieverordening natuur- en landschapsbeheer van de onderscheiden provincies, voor zover betrekking hebbende op de subsidie natuurbeheer, bedoeld in artikel 3.1 van die verordening, en de subsidie landschapsbeheer, bedoeld in artikel 5.1.1.1 van die verordening;  

g. de Subsidieregeling kwaliteitsimpuls natuur en landschap van de onderscheiden provincies, voor zover betrekking hebbende op de investeringssubsidie, bedoeld in artikel 8, eerste, derde en vierde lid, van die regeling, en de subsidie functieverandering, bedoeld in artikel 15 van die regeling;  

h. de overeenkomsten met het Bureau Beheer Landbouwgronden: 

1°. met het door de Dienst Landelijk Gebied toegekende nummer: 005/9001 van 29 mei 1996;  

2°. met het door de Dienst Landelijk Gebied toegekende nummer: 008/9001 van 30 mei 1996;  

3°. met het door de Dienst Landelijk Gebied toegekende nummer: 004/9001 van 27 oktober 1997;  

4°. met het door de Dienst Landelijk Gebied toegekende nummer: 003/9001 van 15 december 1997;    

i. de beschikkingen van de Minister van Economische Zaken, Landbouw en Innovatie van 18 april 1998 met de beschikkingnummers kaderwet/pnb/01, kaderwet/pnb/02 en kaderwet/pnb/03.     
2.  Van de voordelen die worden genoten op grond van de in het eerste lid, onderdelen a, h en i, bedoelde regelingen en overeenkomsten behoort 90% niet tot de winst. Van de voordelen die worden genoten op grond van de in het eerste lid, onderdelen b tot en met g, bedoelde regelingen en overeenkomsten behoort 100% niet tot de winst.   

### Artikel  6a  

####Belastbare winst uit onderneming; overige vrijstellingen; vrijstelling mobiliteitsprojecten

Als mobiliteitsprojecten in het kader van het project Anders betalen voor mobiliteit of het programma Beter Benutten als bedoeld in [artikel 3.13, eerste lid, onderdeel i, van de wet](../../../../../wet/wet/inkomstenbelasting/2001/BWBR0011353/README.md) worden aangewezen: 

a. Spitsmijden A15 als bedoeld in het Uitvoeringsconvenant Spitsmijden A15 (Stcrt. 2009, 14);  

b. Mobiliteitsproject ‘Prijsprikkels door Bedrijven voor de Bereikbaarheid van Haaglanden’ als bedoeld in het Uitvoeringsconvenant Mobiliteitsproject ‘Prijsprikkels door Bedrijven voor de Bereikbaarheid van Haaglanden’ (Stcrt. 2009, 10581);  

c. Mobiliteitsproject regio Eindhoven-’s-Hertogenbosch als bedoeld in het Uitvoeringsconvenant Mobiliteitsproject regio Eindhoven-’s-Hertogenbosch (Stcrt. 2009, 11790);  

d. Mobiliteitsprojecten SLIM Prijzen en SLIM Prijzen Waalbrug als bedoeld in het Uitvoeringsconvenant Mobiliteitsprojecten SLIM Prijzen en SLIM Prijzen Waalbrug (Stcrt. 2009, 18102);  

e. Mobiliteitproject Beloningsmaatregel Utrecht Oost als bedoeld in het Uitvoeringsconvenant Mobiliteitsproject Beloningsmaatregel Utrecht Oost (Stcrt. 2009, 18120);  

f. Mobiliteitsproject Spitsmijden A12-corridor (Stcrt. 2011, 19634).    

### Artikel  7  

####Belastbare winst uit onderneming; van aftrek uitgesloten kosten ten behoeve van de belastingplichtige; werkkleding

Voor de toepassing van [artikel 3.16, tweede lid, onderdeel c, van de wet](../../../../../wet/wet/inkomstenbelasting/2001/BWBR0011353/README.md) wordt kleding die niet uitsluitend of nagenoeg uitsluitend geschikt is om bij het behalen van de winst te dragen, slechts als werkkleding aangemerkt indien zij is voorzien van een of meer duidelijk zichtbare, aan de onderneming gebonden beeldmerken met een oppervlakte van tezamen ten minste 70 cm <sup>2</sup>.  

### Artikel  8  

####Belastbare winst uit onderneming; in aftrek beperkte kosten ten behoeve van de belastingplichtige; verhuizing in kader van onderneming

1.  Voor de toepassing van [artikel 3.17, eerste lid, onderdeel a, onder 1°, van de wet](../../../../../wet/wet/inkomstenbelasting/2001/BWBR0011353/README.md) verhuist de ondernemer in ieder geval in het kader van de onderneming ingeval hij binnen twee jaar na de verplaatsing van de onderneming door verhuizing de afstand tussen zijn woning en de vestigingsplaats van de onderneming met ten minste 60% verkleint terwijl tot die verhuizing de afstand tussen zijn woning en de vestigingsplaats van de onderneming ten minste 25 kilometer bedroeg.   
2.  Onder afstand als bedoeld in het eerste lid wordt verstaan de afstand gemeten langs de meest gebruikelijke weg.   

### Artikel  9  

####Belastbare winst uit onderneming; bijtelling privé-gebruik auto

De rittenregistratie als bedoeld in [artikel 3.20 van de wet](../../../../../wet/wet/inkomstenbelasting/2001/BWBR0011353/README.md) bevat ten minste de volgende gegevens: 

a. merk, type en kenteken van de auto;  

b. periode van terbeschikkingstelling van de auto;  

c. per rit: 10. datum; 20. beginstand en eindstand van de kilometerteller; 30. beginadres en eindadres; 40. de gereden route indien deze afwijkt van de meest gebruikelijke; 50. het karakter van de rit.    

### Artikel  10  

####Belastbare winst uit onderneming; loon- en prijswijzigingen na afloop jaar en betaling

1.  In afwijking van [artikel 3.27, tweede lid, van de wet](../../../../../wet/wet/inkomstenbelasting/2001/BWBR0011353/README.md) is het eerste lid van dat artikel mede van toepassing op de betaling van premies voor risicoverzekeringen voor weduwen- en wezenpensioenen, voorzover het in de premies begrepen bestanddeel voor toekomstige wijzigingen in de hoogte van lonen of prijzen niet meer bedraagt dan nodig is voor een aanpassing aan een zodanige wijziging van 4% per jaar.   
2.  In afwijking van [artikel 3.27, derde lid, van de wet](../../../../../wet/wet/inkomstenbelasting/2001/BWBR0011353/README.md) is het eerste lid van dat artikel mede van toepassing op de betaling van premies of koopsommen aan een pensioenlichaam waarvan het doel en de feitelijke werkzaamheden overeenkomen met die van een pensioenfonds als bedoeld in de [Pensioenwet](../../../../../wet/pensioenwet/BWBR0020809/README.md) en waarvan de winst uitsluitend kan worden aangewend ten bate van de verzekerden, een ander pensioenfonds met overeenkomstige doelstelling, of een algemeen maatschappelijk belang.   
3.  Het eerste en tweede lid zijn slechts van toepassing voorzover de betalingen het vermogen van de onderneming onherroepelijk hebben verlaten.   

### Artikel  11  

####Aangewezen staten bij de Overeenkomst betreffende de Europese Economische Ruimte

Voor de toepassing van de [artikelen 3.55, tweede en vijfde lid](../../../../../wet/wet/inkomstenbelasting/2001/BWBR0011353/README.md), [3.56, tweede lid](../../../../../wet/wet/inkomstenbelasting/2001/BWBR0011353/README.md), [3.57, tweede lid](../../../../../wet/wet/inkomstenbelasting/2001/BWBR0011353/README.md), en [4.41, tweede en derde lid, van de wet](../../../../../wet/wet/inkomstenbelasting/2001/BWBR0011353/README.md) en de [artikelen 14, derde lid](../../../../../AMvB/uitvoeringsbesluit/inkomstenbelasting/2001/BWBR0012066/README.md), en [14a, tweede lid, van het Uitvoeringsbesluit inkomstenbelasting 2001](../../../../../AMvB/uitvoeringsbesluit/inkomstenbelasting/2001/BWBR0012066/README.md) worden van de staten die partij zijn bij de Overeenkomst betreffende de Europese Economische Ruimte aangewezen: IJsland, Noorwegen en Liechtenstein.  

### Artikel  13a  

####Belastbare winst uit onderneming; verkorting driejaarstermijn bij doorschuiving naar ondernemers of werknemers

1.  Aan de in [artikel 3.63, vierde lid en vijfde lid, van de wet](../../../../../wet/wet/inkomstenbelasting/2001/BWBR0011353/README.md) bedoelde termijn van 36 maanden wordt geacht te zijn voldaan indien zich na het aangaan van het samenwerkingsverband respectievelijk de dienstbetrekking een omstandigheid voordoet als bedoeld in het tweede lid.   
2.  Het eerste lid is van toepassing indien de belastingplichtige: 

a. door ziekte of gebreken gedurende ten minste één jaar niet in staat is, of vermoedelijk niet in staat zal zijn, om ten minste 55% te verdienen van wat lichamelijk en geestelijk gezonde personen die overigens in gelijke omstandigheden verkeren, kunnen verdienen;  

b. in staat van faillissement wordt verklaard;  

c. surséance van betaling heeft aangevraagd;  

d. onder curatele wordt gesteld;  

e. vóór het aangaan van het samenwerkingsverband respectievelijk de dienstbetrekking met degene die de onderneming gaat voortzetten nog wel, maar vanaf enig moment daarna niet meer kan kiezen voor kwalificatie als partner van de voortzetter, of  

f. overlijdt en de onderneming spoedig daarna aan de in [artikel 3.63, vierde lid respectievelijk vijfde lid, van de wet](../../../../../wet/wet/inkomstenbelasting/2001/BWBR0011353/README.md), bedoelde voortzetter wordt overgedragen.     

### Artikel  14  

####Belastbaar loon; pensioen in grensoverschrijdende situaties

(GERESERVEERD)  

### Artikel  16  

####Belastbaar loon; reisaftrek

1.  De openbaar-vervoerverklaring, bedoeld in [artikel 3.87, negende lid van de wet](../../../../../wet/wet/inkomstenbelasting/2001/BWBR0011353/README.md), is gedagtekend en bevat ten minste de volgende gegevens: 

a. naam en adres van de belastingplichtige;  

b. de route waarvoor de plaatsbewijzen geldig zijn;  

c. het tijdvak van geldigheid van de plaatsbewijzen.     
2.  De verklaring, bedoeld in [artikel 3.87, negende lid, van de wet](../../../../../wet/wet/inkomstenbelasting/2001/BWBR0011353/README.md) (de reisverklaring) bevat ten minste de volgende gegevens: 

a. naam en adres van de inhoudingsplichtige;  

b. naam en adres van de belastingplichtige;  

c. een door de inhoudingsplichtige ondertekende verklaring, die vermeldt het aantal dagen per week dat de belastingplichtige met het openbaar vervoer naar de plaats of plaatsen van werkzaamheden heeft gereisd.     
3.  Op verzoek van de inspecteur doet de belastingplichtige de reisverklaring, alsmede de plaatsbewijzen, aan hem toekomen.   

### Artikel  17  

####Belastbare periodieke uitkeringen en verstrekkingen; vrijstellingen publiekrechtelijke uitkeringen

1.  Als uitkeringen welke niet tot de inkomsten in de vorm van bepaalde periodieke uitkeringen en verstrekkingen behoren, bedoeld in [artikel 3.104, onderdeel h, van de wet](../../../../../wet/wet/inkomstenbelasting/2001/BWBR0011353/README.md) worden aangewezen: 

a. uitkeringen ingevolge de [Wet op de huurtoeslag](../../../../../wet/huursubsidiewet/BWBR0008659/README.md);  

b. uitkeringen ingevolge de [Wet bevordering eigenwoningbezit](../../../../../wet/wet/bevordering/eigenwoningbezit/BWBR0011919/README.md);  

c. uitkeringen ingevolge de [Wet tegemoetkoming onderwijsbijdrage en schoolkosten](../../../../../wet/wet/tegemoetkoming/onderwijsbijdrage/en/schoolkosten/BWBR0012438/README.md);  

d. uitkeringen en verstrekkingen ingevolge de [Regeling opvang asielzoekers](../../../../../ministeriele-regeling/regeling/opvang/asielzoekers/BWBR0005366/README.md);  

e. uitkeringen en verstrekkingen ingevolge de [Regeling verstrekkingen asielzoekers en andere categorieën vreemdelingen 2005](../../../../../ministeriele-regeling/regeling/verstrekkingen/asielzoekers/en/andere/categorieën/vreemdelingen/etc/BWBR0017959/README.md);  

f. uitkeringen en verstrekkingen ingevolge de Wet gemeentelijke zorg voor houders van een voorwaardelijke vergunning tot verblijf;  

g. uitkeringen als bedoeld in [artikel 5 van het Besluit taakverlichting alleenstaande werkenden/AAW](../../../../..//BWBR0004628/README.md);  

h. inkomensondersteunende uitkeringen ingevolge [artikel 108, eerste lid, van de Gemeentewet](../../../../../wet/gemeentewet/BWBR0005416/README.md), die overeenkomen met bijstand ter bestrijding van bepaalde noodzakelijke kosten;  

i. uitkeringen en verstrekkingen ingevolge de [Tijdelijke regeling verstrekkingen gerepatrieerden Libanon](../../../../../ministeriele-regeling/tijdelijke/regeling/verstrekkingen/gerepatrieerden/libanon/BWBR0020126/README.md);  

j. uitkeringen en verstrekkingen ingevolge de [Tijdelijke regeling voortzetting verstrekkingen gerepatrieerden Libanon](../../../../../ministeriele-regeling/tijdelijke/regeling/voortzetting/verstrekkingen/gerepatrieerden/libanon/BWBR0020553/README.md).     
2.  Als uitkeringen tot bestrijding van onderhoudskosten van thuiswonende gehandicapte kinderen, bedoeld in [artikel 3.104, onderdeel i, van de wet](../../../../../wet/wet/inkomstenbelasting/2001/BWBR0011353/README.md), worden aangewezen: uitkeringen ingevolge de [Regeling tegemoetkoming onderhoudskosten thuiswonende gehandicapte kinderen 2000](../../../../../ministeriele-regeling/regeling/tegemoetkoming/ouders/van/thuiswonende/gehandicapte/kinderen/BWBR0010997/README.md).   
3.  Als voorzieningen voor militaire oorlogs- of dienstslachtoffers die verband houden met invaliditeit als bedoeld in [artikel 3.104, onderdeel o, van de wet](../../../../../wet/wet/inkomstenbelasting/2001/BWBR0011353/README.md) worden aangewezen: voorzieningen in de zin van de [Voorzieningenregeling voor militaire oorlogs- en dienstslachtoffers](../../../../../ministeriele-regeling/voorzieningenregeling/voor/militaire/oorlogs-/en/dienstslachtoffers/BWBR0008406/README.md).   

### Artikel  17a  

####Aanvullende bepalingen met betrekking tot de eigenwoningreserve

Indien in de overeenkomst ter zake van de verwerving van een eigen woning, ten behoeve van de uitvoering van het woonbeleid van de rijksoverheid of een gemeente, een clausule is opgenomen op grond waarvan bij niet-nakoming van die clausule een bedrag verschuldigd is, kan bij de vervreemding van die woning het bedrag dat ter zake van het niet nakomen van de clausule is betaald in mindering worden gebracht op het vervreemdingssaldo eigen woning, bedoeld in [artikel 3.119aa, eerste lid, van de wet](../../../../../wet/wet/inkomstenbelasting/2001/BWBR0011353/README.md).  

### Artikel  17b  

####Informatieplicht bij schulden bij niet-administratieplichtigen; te verstrekken gegevens

Als gegevens als bedoeld in [artikel 3.119g van de wet](../../../../../wet/wet/inkomstenbelasting/2001/BWBR0011353/README.md) worden aangewezen: 

a. de datum van aangaan van de schuld;  

b. het startbedrag van de schuld;  

c. de maandelijkse rentevoet;  

d. de contractueel vastgelegde looptijd in maanden;  

e. de contractueel vastgelegde wijze van aflossing;  

f. indien de leningverstrekker een natuurlijk persoon is: de naam, het adres en het burgerservicenummer of, bij het ontbreken van het burgerservicenummer, het sociaal-fiscaalnummer of, bij het ook ontbreken daarvan en indien dat bestaat, een hiermee vergelijkbaar door de fiscale woonstaat toegekend fiscaal identificatienummer van de leningverstrekker;  

g. indien de leningverstrekker een rechtspersoon is: de naam, het adres en een uniek nummer als bedoeld in de [Handelsregisterwet 2007](../../../../../wet/handelsregisterwet/2007/BWBR0021777/README.md) of, bij het ontbreken van een dergelijk nummer en indien dat bestaat, een hiermee vergelijkbaar door de fiscale woonstaat toegekend fiscaal identificatienummer van de leningverstrekker.    

### Artikel  18  

####Negatieve uitgaven voor inkomensvoorzieningen; verminderingen en voorkoming dubbeltellingen

(GERESERVEERD)  

### Artikel  23  

####Verliesverrekening; formalisering achterwaartse verliesverrekening

1.  Een voorlopige verliesverrekening als bedoeld in [artikel 3.152, vijfde lid, van de wet](../../../../../wet/wet/inkomstenbelasting/2001/BWBR0011353/README.md) kan worden verleend indien het verlies over een kalenderjaar wordt aangegeven door de in de uitnodiging tot het doen van aangifte gevraagde gegevens en bescheiden en andere gegevensdragers of de inhoud daarvan duidelijk, stellig en zonder voorbehoud in te vullen en te ondertekenen en de gevraagde bescheiden of andere gegevensdragers in te leveren of toe te zenden.   
2.  Bij de berekening van de voorlopige verliesverrekening wordt het vermoedelijke verlies voor 80 percent in aanmerking genomen.   

### Artikel  24  

####Middeling

Bij het in [artikel 3.154, eerste lid, van de wet](../../../../../wet/wet/inkomstenbelasting/2001/BWBR0011353/README.md) bedoelde verzoek om middeling wordt een berekening gevoegd van de middelingsteruggaaf.  

### Hoofdstuk  4  

####Heffingsgrondslag bij aanmerkelijk belang ([hoofdstuk 4 van de wet](../../../../../wet/wet/inkomstenbelasting/2001/BWBR0011353/README.md))

### Artikel  25  

####Aanmerkelijk belang; soortbenadering; aandelen verkregen in het kader van een premiespaarregeling of spaarloonregeling

Ten aanzien van de belastingplichtige die geen andere aandelen in een vennootschap houdt dan die welke hij heeft verkregen in het kader van een spaarloonregeling als bedoeld in [artikel 32 van de Wet op de loonbelasting 1964](../../../../../wet/wet/op/de/loonbelasting/1964/BWBR0002471/README.md) zoals dat artikel luidde op 31 december 2011, worden die aandelen voor de toepassing van [artikel 4.7 van de wet](../../../../../wet/wet/inkomstenbelasting/2001/BWBR0011353/README.md) aangemerkt als aandelen van dezelfde soort als die waarin het grootste gedeelte van het geplaatste kapitaal van de vennootschap is uitgedrukt.  

### Artikel  26  

####Reguliere voordelen; forfaitair voordeel uit buitenlandse beleggingslichamen; aanwijzing effectenbeurzen

De ingevolge [artikel 4.14, achtste lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md) aan te wijzen effectenbeurzen zijn de effectenbeurzen in de lidstaten van de Europese Gemeenschappen, alsmede de effectenbeurzen te Zürich, New York en Tokio.  

### Artikel  26a  

####Verzoek om toepassing doorschuifregelingen bij vererving, bij verdeling van de nalatenschap binnen twee jaar of bij schenking

1.  Een verzoek als bedoeld in [artikel 4.17a, eerste lid](../../../../../wet/wet/inkomstenbelasting/2001/BWBR0011353/README.md), [artikel 4.17b, tweede lid](../../../../../wet/wet/inkomstenbelasting/2001/BWBR0011353/README.md), of artikel 4.17b, derde lid, van de wet wordt schriftelijk gedaan bij de inspecteur die is belast met de aanslagregeling van de erflater.   
2.  Een verzoek als bedoeld in [artikel 4.17b, eerste lid](../../../../../wet/wet/inkomstenbelasting/2001/BWBR0011353/README.md), of [artikel 4.17c, eerste lid, van de wet](../../../../../wet/wet/inkomstenbelasting/2001/BWBR0011353/README.md) wordt schriftelijk gedaan bij de inspecteur die is belast met de aanslagregeling van de vervreemder.   

### Artikel  26b  

####In het kader van een bedrijfsoverdracht uitgegeven preferente aandelen

1.  Onder een omzetting van gewone aandelen in preferente aandelen als bedoeld in [artikel 4.17a, derde lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md) wordt ook begrepen een uitgifte van preferente aandelen in het kader van een aandelenfusie als bedoeld in [artikel 3.55 van de wet](../../../../../wet/wet/inkomstenbelasting/2001/BWBR0011353/README.md), een juridische splitsing als bedoeld in [artikel 3.56 van de wet](../../../../../wet/wet/inkomstenbelasting/2001/BWBR0011353/README.md) of een juridische fusie als bedoeld in [artikel 3.57 van de wet](../../../../../wet/wet/inkomstenbelasting/2001/BWBR0011353/README.md).   
2.  Aan het gestelde in [artikel 4.17a, derde lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md) wordt ook geacht te zijn voldaan indien de daar bedoelde preferente aandelen worden verkregen van een rechtsopvolger krachtens erfrecht of huwelijksvermogensrecht van degene die de aandelen heeft omgezet als bedoeld in genoemd onderdeel.   
3.  Indirect gehouden preferente aandelen zijn uitgegeven in het kader van een bedrijfsoverdracht als bedoeld in [artikel 4.17a, vijfde lid, laatste volzin, van de wet](../../../../../wet/wet/inkomstenbelasting/2001/BWBR0011353/README.md) indien: 

a. de preferente aandelen een omzetting vormen van een eerder door de erflater gehouden indirect belang van gewone aandelen als bedoeld in [artikel 4.17a, vijfde lid, onderdelen a en b, van de wet](../../../../../wet/wet/inkomstenbelasting/2001/BWBR0011353/README.md);  

b. de omzetting in preferente aandelen gepaard is gegaan met het toekennen van gewone aandelen aan een ander;  

c. ten tijde van de omzetting in preferente aandelen de vennootschap waarop de omgezette aandelen betrekking hadden een onderneming dreef als bedoeld in [artikel 4.17a, eerste lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md), of een medegerechtigdheid hield als bedoeld in artikel 4.17a, eerste lid, onderdeel b, van de wet, en  

d. de verkrijger van de indirect gehouden preferente aandelen reeds voor ten minste 5% van het geplaatste kapitaal direct of indirect aandeelhouder is van gewone aandelen als bedoeld in onderdeel b.   Voor de toepassing van dit lid wordt onder een omzetting van gewone aandelen in preferente aandelen als bedoeld in de eerste volzin ook begrepen een uitgifte van preferente aandelen in het kader van een aandelenfusie als bedoeld in [artikel 3.55 van de wet](../../../../../wet/wet/inkomstenbelasting/2001/BWBR0011353/README.md), een juridische splitsing als bedoeld in [artikel 3.56 van de wet](../../../../../wet/wet/inkomstenbelasting/2001/BWBR0011353/README.md) of een juridische fusie als bedoeld in [artikel 3.57 van de wet](../../../../../wet/wet/inkomstenbelasting/2001/BWBR0011353/README.md). Voorts wordt daaronder ook begrepen een uitgifte van preferente aandelen in het kader van een bedrijfsfusie als bedoeld in [artikel 14 van de Wet op de vennootschapsbelasting 1969](../../../../../wet/wet/op/de/vennootschapsbelasting/1969/BWBR0002672/README.md).   
4.  Indien preferente aandelen zijn ontstaan in het kader van een gefaseerde bedrijfsoverdracht als bedoeld in [artikel 4.17a, derde lid of vijfde lid, van de wet](../../../../../wet/wet/inkomstenbelasting/2001/BWBR0011353/README.md), dan behouden deze aandelen het karakter dat zij in aanmerking worden genomen voor de toepassing van artikel 4.17a, eerste lid, onderdeel c, van die wet voor zover de houder van deze preferente aandelen ook houder is van de gewone aandelen die bij het ontstaan van de preferente aandelen zijn toegekend aan de bedrijfsopvolger.   
5.  Voor de bepaling of de verkrijger van de preferente aandelen voldoet aan de voorwaarde van [artikel 4.17a, derde lid, onderdeel d, van de wet](../../../../../wet/wet/inkomstenbelasting/2001/BWBR0011353/README.md) worden de preferente aandelen niet gerekend tot het geplaatste kapitaal. De eerste volzin is van overeenkomstige toepassing voor de toepassing van het derde lid, eerste volzin, onderdeel d.   

### Artikel  26c  

####Verkorting termijn 36 maanden uit de doorschuifregeling bij schenking

1.  Aan de in [artikel 4.17c, eerste lid, onderdeel d, van de wet](../../../../../wet/wet/inkomstenbelasting/2001/BWBR0011353/README.md) bedoelde termijn van 36 maanden wordt geacht te zijn voldaan indien zich na het aangaan van de aldaar bedoelde dienstbetrekking een omstandigheid voordoet als bedoeld in het tweede lid.   
2.  Het eerste lid is van toepassing indien de vervreemder: 

a. door ziekte of gebreken gedurende ten minste één jaar niet in staat is, of vermoedelijk niet in staat zal zijn, om ten minste 55% te verdienen van wat lichamelijk en geestelijk gezonde personen die overigens in gelijke omstandigheden verkeren, kunnen verdienen;  

b. in staat van faillissement is verklaard;  

c. surséance van betaling heeft aangevraagd, of  

d. onder curatele is gesteld.     

### Artikel  26d  

####Werknemer bij een werkmaatschappij in geval van schenking van aandelen in een holding

Aan de in [artikel 4.17c, eerste lid, onderdeel d, van de wet](../../../../../wet/wet/inkomstenbelasting/2001/BWBR0011353/README.md) bedoelde voorwaarde wordt geacht ook te zijn voldaan indien: 

a. de vennootschap waarop de aandelen of winstbewijzen betrekking hebben, een belang heeft in een ander lichaam;  

b. dat andere lichaam een onderneming drijft of een medegerechtigdheid houdt, een en ander als bedoeld in [artikel 4.17c, eerste lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md), en  

c. de verkrijger reeds gedurende de 36 maanden die onmiddellijk voorafgaan aan het tijdstip van de vervreemding in dienstbetrekking is van dat andere lichaam.    

### Artikel  27  

####Verliesverrekening; formalisering achterwaartse verliesverrekening

1.  Een voorlopige verliesverrekening als bedoeld in [artikel 4.51, vijfde lid, van de wet](../../../../../wet/wet/inkomstenbelasting/2001/BWBR0011353/README.md) kan worden verleend indien het verlies over een kalenderjaar wordt aangegeven door de in de uitnodiging tot het doen van aangifte gevraagde gegevens en bescheiden en andere gegevensdragers of de inhoud daarvan duidelijk, stellig en zonder voorbehoud in te vullen en te ondertekenen en de gevraagde bescheiden of andere gegevensdragers in te leveren of toe te zenden.   
2.  Bij de berekening van de voorlopige verliesverrekening wordt het vermoedelijke verlies voor 80 percent in aanmerking genomen.   

### Hoofdstuk  5  

####Heffingsgrondslag bij sparen en beleggen ([hoofdstuk 5 van de wet](../../../../../wet/wet/inkomstenbelasting/2001/BWBR0011353/README.md))

### Artikel  28  

####Reikwijdte en definities

Voor de toepassing van dit hoofdstuk wordt verstaan onder: 

a. *inspecteur:* de voorzitter van het managementteam van de Belastingdienst/Amsterdam;  

b. *project:* groenproject, zijnde een project waarvoor ingevolge de [Regeling groenprojecten 2010](../../../../../ministeriele-regeling/regeling/groenprojecten/2010/BWBR0027439/README.md), de [Regeling groenprojecten buitenland 2002](../../../../../ministeriele-regeling/regeling/groenprojecten/buitenland/2002/BWBR0013272/README.md) dan wel de [Regeling groenprojecten Nederlandse Antillen en Aruba 2002](../../../../../ministeriele-regeling/regeling/groenprojecten/nederlandse/antillen/en/aruba/2002/BWBR0013273/README.md) een verklaring als bedoeld in [artikel 5.14, derde lid, van de wet](../../../../../wet/wet/inkomstenbelasting/2001/BWBR0011353/README.md) is afgegeven;  

c. *fonds:* groenfonds, zijnde een bank of beleggingsinstelling die voldoet aan de voorwaarden van [artikel 5.14, tweede lid, van de wet](../../../../../wet/wet/inkomstenbelasting/2001/BWBR0011353/README.md) en die door de inspecteur ingevolge [artikel 5.14, eerste lid, van de wet](../../../../../wet/wet/inkomstenbelasting/2001/BWBR0011353/README.md) is aangewezen;  

d. *hoofdzakelijkheidscriterium:* de voorwaarde inzake hoofdzakelijk als bedoeld in [artikel 5.14, tweede lid, van de wet](../../../../../wet/wet/inkomstenbelasting/2001/BWBR0011353/README.md);  

e. *aanloopperiode:* de periode, bedoeld in [artikel 5.14, vierde lid, van de wet](../../../../../wet/wet/inkomstenbelasting/2001/BWBR0011353/README.md);  

f. *ingroeiperiode:* de periode, bedoeld in [artikel 5.14, vijfde lid, van de wet](../../../../../wet/wet/inkomstenbelasting/2001/BWBR0011353/README.md).    

### Artikel  29  

####Inhoud verzoek om aanwijzing als groenfonds en afhandeling verzoek

1.  Een verzoek om aanwijzing als fonds wordt schriftelijk gedaan bij de inspecteur onder overlegging van: 

a. de statuten van het fonds;  

b. een afschrift van de inschrijving in het register, bedoeld in [artikel 1:107 van de Wet op het financieel toezicht](../../../../../wet/wet/op/het/financieel/toezicht/BWBR0020368/README.md), dan wel, ingeval [artikel 3:2, eerste lid, onderdeel c, van die wet](../../../../../wet/wet/op/het/financieel/toezicht/BWBR0020368/README.md) van toepassing is, een afschrift van de in dat lid bedoelde bankgarantie, en  

c. een opgave van de feitelijke werkzaamheden en voorgenomen werkzaamheden van het fonds.     
2.  Bij een verzoek om aanwijzing als fonds met een ingroeiperiode worden tevens overgelegd: 

a. een ingroeiplan op grond waarvan het aannemelijk is dat binnen drie maanden na de aanwijzing ten minste 30 percent van het vermogen van het fonds is belegd in projecten dan wel bestaat uit kredieten ten behoeve van projecten;  

b. een ingroeischema op grond waarvan het aannemelijk is dat uiterlijk twee jaren na de aanwijzing ten minste 70 percent van het vermogen van het fonds is belegd in projecten dan wel bestaat uit kredieten ten behoeve van projecten.     
3.  De inspecteur beslist op het verzoek tot aanwijzing bij voor bezwaar vatbare beschikking.   
4.  De aanwijzing vindt plaats met ingang van de datum waarop het verzoek is ingediend, dan wel met ingang van een latere datum indien daarom is verzocht.   
5.  De inspecteur maakt het aanwijzen als een fonds op een daartoe geschikte wijze publiek bekend. Indien de inspecteur een aanwijzing intrekt, maakt hij die intrekking ook op een daartoe geschikte wijze publiek bekend.   

### Artikel  29a  

####Informatievoorziening en administratieplicht

1.  Een aangewezen fonds overlegt binnen vier maanden na afloop van ieder boekjaar aan de inspecteur een overzicht van zijn bezittingen en schulden naar de waarde in het economische verkeer aan het einde van het boekjaar.   
2.  Ingeval het fonds is aangewezen met een aanloopperiode, verstrekt het fonds onmiddellijk na afloop van die periode aan de inspecteur een overzicht van zijn bezittingen en schulden naar de actuele waarde in het economische verkeer.   
3.  Ingeval het fonds is aangewezen met een ingroeiperiode, verstrekt het fonds in die periode elk half jaar aan de inspecteur een overzicht van zijn bezittingen en schulden naar de actuele waarde in het economische verkeer.   
4.  Indien een fonds indirect een krediet verstrekt ten behoeve van een project, blijkt uit de administratie van de inlenende rechtspersoon ten behoeve van welk project het krediet is verstrekt.   
5.  Indien een fonds een krediet verstrekt ten behoeve van een project door tussenkomst van een ander fonds, elimineert het inlenende fonds het kredietbedrag uit het overzicht van zijn bezittingen en schulden, bedoeld in het eerste lid.   
6.  Indien een aangewezen fonds niet meer voldoet aan de voorwaarden voor aanwijzing, doet het fonds daarvan onverwijld schriftelijk mededeling aan de inspecteur.   

### Artikel  29b  

####Intrekking aanwijzing

1.  De inspecteur trekt de aanwijzing in: 

a. op verzoek van het fonds;  

b. indien het fonds niet meer voldoet aan de voorwaarden voor aanwijzing; dan wel  

c. indien het fonds de in dit hoofdstuk opgenomen informatieverplichtingen jegens de inspecteur niet nakomt.     
2.  De intrekking van de aanwijzing geschiedt bij voor bezwaar vatbare beschikking.   
3.  De inspecteur bepaalt in de beschikking het tijdstip waarop de intrekking van de aanwijzing in werking treedt, met dien verstande dat de intrekking terugwerkende kracht heeft tot en met de dag waarop het eerste lid, onderdeel b of c, van toepassing is.   
4.  Ingeval het fonds is aangewezen met een aanloopperiode en na afloop van die periode niet wordt voldaan aan het hoofdzakelijkheidscriterium, heeft de intrekking terugwerkende kracht tot en met de eerste dag na het aflopen van die periode.   
5.  Ingeval het fonds is aangewezen met een ingroeiperiode en na afloop van die periode niet wordt voldaan aan het hoofdzakelijkheidscriterium, heeft de intrekking terugwerkende kracht tot en met de eerste dag na het aflopen van die periode.   
6.  Indien het fonds de in artikel 29a, vierde lid, bedoelde mededeling onverwijld heeft gedaan, heeft de intrekking geen terugwerkende kracht.   
7.  Indien het fonds de in artikel 29a, vierde lid, bedoelde mededeling onverwijld heeft gedaan en voorts aannemelijk maakt dat het niet meer voldoen aan de voorwaarden niet langer dan drie maanden zal voortduren, een incidenteel karakter heeft en niet in strijd is met doel en strekking van de regeling, trekt de inspecteur de aanwijzing niet in. Het besluit de aanwijzing niet in te trekken, neemt de inspecteur bij voor bezwaar vatbare beschikking; daarbij kan hij nadere voorwaarden stellen.   
8.  Indien de inspecteur een aanwijzing intrekt, maakt hij die intrekking op een daartoe geschikte wijze publiek bekend.   

### Artikel  33b  

####Aanwijzing prijscourant

Als prijscourant als bedoeld in [artikel 5.21 van de wet](../../../../../wet/wet/inkomstenbelasting/2001/BWBR0011353/README.md) wordt aangewezen de Officiële Prijscourant uitgegeven door Euronext Amsterdam N.V.  

### Hoofdstuk  6  

####Persoonsgebonden aftrek

### Artikel  35  

####Uitgaven voor levensonderhoud van kinderen; beperkingen

1.  [Artikel 6.14, eerste lid, onderdeel a, van de wet](../../../../../wet/wet/inkomstenbelasting/2001/BWBR0011353/README.md) geldt niet voor: 

a. de belastingplichtige aan wie wegens gemoedsbezwaren tegen één of meer volksverzekeringen door de Sociale verzekeringsbank een ontheffing is verleend als bedoeld in [artikel 64 van de Wet financiering sociale verzekeringen](../../../../../wet/wet/financiering/sociale/verzekeringen/BWBR0017745/README.md), ingeval noch hij, noch zijn echtgenoot het recht op kinderbijslag ingevolge de [Algemene Kinderbijslagwet](../../../../../wet/algemene/kinderbijslagwet/BWBR0002368/README.md) geldend maakt;  

b. de belastingplichtige die op grond van de regelen ter voorkoming van samenloop van kinderbijslag ingevolge de [Kinderbijslagwet](../../../../../wet/algemene/kinderbijslagwet/BWBR0002368/README.md) zijn recht op kinderbijslag voor dat kind niet geldend kan maken en geen huishouden vormt met degene die het recht op kinderbijslag voor dat kind wel geldend kan maken.     
2.  Voor de toepassing van het eerste lid, onderdeel b, geldt dat: 

a. de in [artikel 5a van het Samenloopbesluit kinderbijslag](../../../../../AMvB/samenloopbesluit/kinderbijslag/BWBR0005361/README.md) bedoelde persoon wiens recht op kinderbijslag niet wordt uitbetaald, zijn recht op kinderbijslag niet geldend maakt, en  

b. de in [artikel 5a van het Samenloopbesluit kinderbijslag](../../../../../AMvB/samenloopbesluit/kinderbijslag/BWBR0005361/README.md) bedoelde persoon wiens recht op kinderbijslag aan hem geheel of gedeeltelijk wordt uitbetaald, zijn recht op kinderbijslag geheel geldend maakt.     
3.  Het eerste lid, onderdeel b, is van overeenkomstige toepassing indien de belastingplichtige recht heeft op een tegemoetkoming volgens een naar aard en strekking met de [Algemene Kinderbijslagwet](../../../../../wet/algemene/kinderbijslagwet/BWBR0002368/README.md) overeenkomende buitenlandse regeling.   

### Artikel  36  

####Uitgaven voor levensonderhoud van kinderen; omvang in aanmerking te nemen uitgaven

1.  De in [artikel 6.15 van de wet](../../../../../wet/wet/inkomstenbelasting/2001/BWBR0011353/README.md) bedoelde uitgaven voor levensonderhoud van een kind worden, indien de kosten van dat onderhoud in belangrijke mate op de belastingplichtige drukken, in aanmerking genomen tot een bedrag van: 

a. € 295 per kalenderkwartaal indien het kind jonger dan 6 jaar is;  

b. € 355 per kalenderkwartaal indien het kind 6 jaar of ouder doch jonger dan 12 jaar is;  

c. € 415 per kalenderkwartaal indien het kind 12 jaar of ouder doch jonger dan 18 jaar is;  

d. € 355 per kalenderkwartaal indien het kind 18 jaar of ouder is.     
2.  Het in het eerste lid, onderdeel d, vermelde bedrag wordt verhoogd tot: 

a. € 710, indien de op de ouder drukkende bijdrage in de kosten van het onderhoud van het kind ten minste € 710 per kwartaal belopen en de kosten van het onderhoud van het kind tevens grotendeels op de belastingplichtige drukken;  

b. € 1065, indien het kind niet tot het huishouden van de belastingplichtige behoort, de op de ouder drukkende bijdrage in de kosten van het onderhoud van het kind ten minste € 1065 per kwartaal belopen en de kosten van het onderhoud van het kind tevens geheel of nagenoeg geheel op de belastingplichtige drukken.     
3.  Indien zowel de belastingplichtige als zijn partner uitgaven voor levensonderhoud van kinderen in aanmerking nemen, worden de in aanmerking te nemen bedragen gesteld op de helft van de bedragen vermeld in het eerste en tweede lid, zonodig naar boven af te ronden op een geheel getal.   
4.  Voor de toepassing van de vorige leden is beslissend de toestand bij het begin van het kalenderkwartaal.   

### Artikel  37  

####Uitgaven voor specifieke zorgkosten; dieetkosten

1.  De extra kosten van een op voorschrift van een arts of een diëtist gehouden dieet als bedoeld in [artikel 6.17, eerste lid, onderdeel f, en zevende lid, van de wet](../../../../../wet/wet/inkomstenbelasting/2001/BWBR0011353/README.md), worden bepaald aan de hand van de navolgende tabel:  

| Voor het dieet bij het ziektebeeld en de aandoening  | op welk dieet de in deze kolom genoemde typering van toepassing is  | bedragen de extra uitgaven  |
|:---|:---|:---|
| Algemene symptomen  | groeiachterstand bij kinderen  | energieverrijkt in combinatie met eiwitverrijkt  | € 850  |
| energieverrijkt  | € 600  |
| ondervoeding  | energieverrijkt in combinatie met eiwitverrijkt  | € 850  |
| energieverrijkt  | € 600  |
| decubitus  | energieverrijkt in combinatie met eiwitverrijkt  | € 850  |
| Hartziekten  | decompensatio cordis, hartfalen  | natriumbeperkt  | € 100  |
| Infectieziekten  | aids  | energieverrijkt in combinatie met eiwitverrijkt  | € 850  |
| Luchtwegen  | chronische obstructieve longziekten (COPD)  | energieverrijkt in combinatie met eiwitverrijkt  | € 850  |
| --- | --- | energieverrijkt  | € 600  |
| Maag-, darm- en leverziekten  | dumpingsyndroom  | lactosebeperkt/lactosevrij  | € 200  |
| chronische pancreatitis  | energieverrijkt in combinatie met eiwitverrijkt  | € 850  |
| cystic fibrosis  | energieverrijkt in combinatie met eiwitverrijkt  | € 850  |
| energieverrijkt  | € 600  |
| coeliakie en ziekte van Dühring  | glutenvrij  | € 1250  |
| glutenvrij in combinatie met lactosebeperkt/lactosevrij  | € 1400  |
| overige  | energieverrijkt met vitaminepreparaat  | € 650  |
| --- | --- | energieverrijkt  | € 600  |
| --- | --- | energieverrijkt in combinatie met  MCT-vetverrijkt (met en zonder vitaminepreparaat)  | € 1500  |
| --- | energieverrijkt in combinatie met eiwitverrijkt  | € 850  |
| energieverrijkt in combinatie met eiwitverrijkt en lactosebeperkt/lactosevrij  | € 1100  |
| Metabole ziekten  | hypercholesterolemie  | verzadigd vetbeperkt in combinatie met fyto/plantensterolenverrijkt  | € 100  |
| vetstofwisselingsstoornis  | vetbeperkt in combinatie met MCT-vetverrijkt  | € 1050  |
| fructose-intolerantie  | fructosebeperkt  | € 100  |
| galactosemie  | galactosevrij  | € 100  |
| --- | sacharase isomaltase deficiëntie  | sterk sacharosebeperkt in combinatie met (iso)maltosebeperkt  | € 3650  |
| eiwitstofwisselings stoornis (zoals PKU en hyperlysinemie )  | sterk eiwitbeperkt  | € 2850  |
| Nierziekten  | nierziekten  | natriumbeperkt  | € 100  |
| chronische nierinsufficiëntie met hemodialyse/peritoneale dialyse  | eiwitverrijkt in combinatie met natriumbeperkt  | € 250  |
| nefrotisch syndroom  | natriumbeperkt  | € 100  |
| Oncologie  | oncologie  | energieverrijkt in combinatie met eiwitverrijkt  | € 850  |
| --- | --- | energieverrijkt  | € 600  |
| Overige  | voedselovergevoeligheid  | koemelkeiwitvrij  | € 200  |
| soja-eiwitvrij  | € 50  |
| kippenei-eiwitvrij  | € 50  |
| lactosebeperkt/lactosevrij  | € 200  |
| tarwevrij  | € 900  |
| tarwevrij in combinatie met kippenei-eiwitvrij  | € 1000  |
| koemelkeiwitvrij in combinatie met kippenei-eiwitvrij  | € 250  |
| koemelkeiwitvrij in combinatie met soja-eiwitvrij  | € 400  |
| koemelkeiwitvrij in combinatie met kippenei-eiwitvrij en soja-eiwitvrij  | € 450  |
| koemelkeiwitvrij in combinatie met kippenei-eiwitvrij, soja-eiwitvrij en tarwevrij  | € 1250  |
| koemelkeiwitvrij in combinatie met glutenvrij  | € 1350  |
| --- | koemelkeiwitvrij in combinatie met glutenvrij en tarwevrij  | € 1350  |
| brandwonden  | energieverrijkt in combinatie met eiwitverrijkt  | € 850  |
| --- | lymfe lekkage  | eiwitverrijkt in combinatie met sterk (LCT-)vetbeperkt en MCT-vetverrijkt  | € 1300  |
| --- | epilepsie  | sterk eiwitbeperkt en koolhydraatbeperkt in combinatie met vetverrijkt en MCT-vetverrijkt  | € 800  |

Voor overige diëten worden de extra kosten gesteld op nihil.   
2.  Voor de toepassing van dit artikel wordt verstaan onder: 

a. *referentievoeding:* een gezonde voeding conform een Nederlands voedingspatroon, gebaseerd op de Richtlijnen Goede Voeding en Richtlijnen Voedselkeuze;  

b. *energieverrijkt in combinatie met eiwitverrijkt:* een voorgeschreven energiebehoefte van ten minste 125% ten opzichte van de referentievoeding en een voorgeschreven hoeveelheid eiwit van ten minste 15% van de hoeveelheid energie;  

c. *energieverrijkt:* een voorgeschreven energiebehoefte van ten minste 125% ten opzichte van de referentievoeding;  

d. *natriumbeperkt:* een voorgeschreven beperking tot 2000 milligram natrium per etmaal;  

e. *lactosebeperkt/lactosevrij:* een voorgeschreven lactosebeperking tot 5 gram per etmaal;  

f. *glutenvrij in combinatie met lactosebeperkt/lactosevrij:* glutenvrij en een voorgeschreven lactosebeperking tot 5 gram per etmaal;  

g. *energieverrijkt in combinatie met MCT-vetverrijkt:* een voorgeschreven energiebehoefte van ten minste 125% ten opzichte van de referentievoeding en een voorgeschreven hoeveelheid MCT-vet van ten minste 12% van de hoeveelheid energie per etmaal;  

h. *energieverrijkt in combinatie met eiwitverrijkt en lactosebeperkt/lactosevrij:* een voorgeschreven energiebehoefte van ten minste 125% ten opzichte van de referentievoeding, een voorgeschreven hoeveelheid eiwit van ten minste 15% van de hoeveelheid energie en een voorgeschreven lactosebeperking tot 5 gram per etmaal;  

i. *verzadigd vetbeperkt in combinatie met fyto/plantensterolenverrijkt:* een voorgeschreven hoeveelheid verzadigd vet die voorziet in niet meer dan 10% van de hoeveelheid energie en een voorgeschreven hoeveelheid plantaardige stanolen of van plantaardige sterolen van ten minste 2 gram per etmaal;  

j. *vetbeperkt in combinatie met MCT-vetverrijkt:* een voorgeschreven hoeveelheid vet die voorziet in niet meer dan 15% van de hoeveelheid energie en een voorgeschreven hoeveelheid MCT-vet van ten minste 12% van de hoeveelheid energie per etmaal;  

k. *fructosebeperkt:* een voorgeschreven fructosebeperking tot 2 gram per etmaal;  

l. *sterk eiwitbeperkt:* een voorgeschreven beperking tot 10 gram eiwit per etmaal;  

m. *eiwitverrijkt in combinatie met natriumbeperkt:* een voorgeschreven hoeveelheid eiwit van ten minste 15% van de hoeveelheid energie en een voorgeschreven beperking tot 2000 milligram natrium per etmaal;  

n. *eiwitverrijkt in combinatie met sterk (LCT-)vetbeperkt en MCT-vetverrijkt:* een voorgeschreven hoeveelheid eiwit van ten minste 15% van de hoeveelheid energie, een voorgeschreven hoeveelheid vet die voorziet in niet meer dan 10% van de hoeveelheid energie en een voorgeschreven hoeveelheid MCT-vet van ten minste 12% van de hoeveelheid energie per etmaal;  

o. *sterk eiwitbeperkt en koolhydraatbeperkt in combinatie met vetverrijkt en MCT-vetverrijkt:* een voorgeschreven hoeveelheid eiwit die voorziet in niet meer dan 10% van de hoeveelheid energie, een voorgeschreven hoeveelheid koolhydraten die voorziet in niet meer dan 20% van de hoeveelheid energie, een voorgeschreven hoeveelheid vet van ten minste 70% van de hoeveelheid energie ten opzichte van de referentievoeding waarvan een voorgeschreven hoeveelheid MCT-vet van 25% van de hoeveelheid energie.     
3.  Voor de toepassing van het eerste lid geldt voor: 

a. eenzelfde dieettypering die meerdere keren in aanmerking zou komen éénmaal het bedrag behorende bij die dieettypering;  

b. verschillende dieettyperingen die in aanmerking zouden komen bij eenzelfde ziektebeeld en aandoening elk van de bij die dieettyperingen behorende bedragen;  

c. deels overeenkomende dieettyperingen bij eenzelfde ziektebeeld en aandoening, alleen het hoogste van de voor het van toepassing zijnde ziektebeeld en aandoening geldende bedragen.     
4.  Ingeval extra uitgaven voor een op voorschrift van een arts of diëtist gehouden dieet niet gedurende het gehele kalenderjaar worden gedaan, worden de met toepassing van het eerste lid bepaalde bedragen naar tijdsgelang herrekend.   
5.  Een voorschrift als bedoeld in [artikel 6.17, achtste lid, van de wet](../../../../../wet/wet/inkomstenbelasting/2001/BWBR0011353/README.md) bevat ten minste: 

a. gegevens waaruit blijkt dat degene die het voorschrift afgeeft medicus of diëtist is;  

b. naam, praktijkadres, telefoonnummer en handtekening van de medicus of diëtist die het voorschrift afgeeft;  

c. naam, adres en burgerservicenummer van de persoon aan wie het dieet is voorgeschreven;  

d. het ziektebeeld en de aandoening van de persoon, bedoeld in onderdeel c, en de dieettypering van het voorgeschreven dieet;  

e. de dagtekening van het voorschrift, de ingangsdatum van het te volgen dieet en indien van toepassing de einddatum van het te volgen dieet.     

### Artikel  38  

####Uitgaven voor specifieke zorgkosten; extra kleding en beddengoed alsmede daarmee samenhangende extra uitgaven

1.  Uitgaven voor extra kleding en beddengoed alsmede daarmee samenhangende extra uitgaven als bedoeld in [artikel 6.17, eerste lid, onderdeel g, van de wet](../../../../../wet/wet/inkomstenbelasting/2001/BWBR0011353/README.md) worden in aanmerking genomen voor een bedrag van € 310 dan wel, indien blijkt dat die uitgaven € 620 te boven gaan, voor een bedrag van € 775, indien: 

a. de genoemde uitgaven voortvloeien uit ziekte of invaliditeit van een persoon als bedoeld in [artikel 6.16 van de wet](../../../../../wet/wet/inkomstenbelasting/2001/BWBR0011353/README.md) die tot het huishouden van de belastingplichtige behoort; en  

b. de ziekte of invaliditeit ten minste een jaar heeft geduurd of vermoedelijk zal duren.     
2.  Ingeval aan de in het eerste lid gestelde voorwaarden niet gedurende het gehele kalenderjaar is voldaan, wordt dat lid naar tijdsgelang toegepast.   

### Artikel  39  

####Uitgaven voor specifieke zorgkosten; paramedici met directe toegang

1.  Als paramedicus als bedoeld in [artikel 6.17, negende lid, onderdeel c, van de wet](../../../../../wet/wet/inkomstenbelasting/2001/BWBR0011353/README.md) wordt aangewezen de persoon die bevoegd is tot het voeren van de titel: 

a. fysiotherapeut;  

b. diëtist;  

c. ergotherapeut;  

d. logopedist;  

e. oefentherapeut;  

f. orthoptist;  

g. podotherapeut;  

h. mondhygiënist; of  

i. huidtherapeut.     
2.  Een verklaring als bedoeld in [artikel 6.17, negende lid, onderdeel c, van de wet](../../../../../wet/wet/inkomstenbelasting/2001/BWBR0011353/README.md) bevat ten minste: 

a. gegevens waaruit blijkt dat degene die de verklaring afgeeft een paramedicus als bedoeld in het eerste lid is;  

b. naam, praktijkadres, telefoonnummer en handtekening van de paramedicus die de verklaring afgeeft;  

c. naam, adres en burgerservicenummer van de persoon die onder behandeling is van de paramedicus;  

d. de aandoening van de persoon, bedoeld in onderdeel c, die aanleiding is voor de behandeling;  

e. het aantal behandelingen dat voortvloeit uit ziekte of invaliditeit;  

f. de dagtekening van de verklaring.     

### Artikel  39a  

####Uitgaven voor specifieke zorgkosten; van aftrek uitgesloten aangewezen uitgaven

Als uitgaven als bedoeld in [artikel 6.18, eerste lid, onderdeel h, van de wet](../../../../../wet/wet/inkomstenbelasting/2001/BWBR0011353/README.md) worden aangewezen: 

a. uitgaven voor in-vitrofertilisatie voor een vrouw die ten tijde van de behandeling 43 jaar of ouder is;  

b. uitgaven voor de eerste twee in-vitrofertilisatiebehandelingen indien meer dan één embryo per poging wordt teruggeplaatst en de vrouw ten tijde van de behandeling jonger is dan 38 jaar;  

c. uitgaven voor een elleboogkruk, een gipssteun, een looprek, een okselkruk, een onderarmschaalkruk, een rollator of een loophulp met drie of vier poten.    

### Artikel  40  

####Weekenduitgaven voor gehandicapten; het in aanmerking te nemen bedrag

1.  De ingevolge [artikel 6.26 van de wet](../../../../../wet/wet/inkomstenbelasting/2001/BWBR0011353/README.md) bedoelde weekenduitgaven voor gehandicapten worden gesteld op: 

a. € 10 per dag van verzorging van de gehandicapte door de belastingplichtige, alsmede  

b. € 0,19 per kilometer voor het vervoer per auto van de gehandicapte door de belastingplichtige over de reisafstand tussen de plaats waar de gehandicapte doorgaans verblijft en de plaats waar de belastingplichtige doorgaans verblijft.   Dagen van verzorging van de gehandicapte door de belastingplichtige zijn de dagen waarop de gehandicapte bij de belastingplichtige verblijft, met inbegrip van de dagen waarop de gehandicapte wordt gehaald of gebracht.   
2.  Indien zowel de belastingplichtige als zijn partner weekenduitgaven voor een gehandicapte in aanmerking nemen, wordt het voor die gehandicapte in aanmerking te nemen bedrag gesteld op de helft van het volgens het eerste lid, onderdelen a en b, berekende bedrag, zonodig naar boven af te ronden op een geheel getal.   

### Artikel  40a  

####Scholingsuitgaven; afgifte EVC-verklaringen

De verklaring, bedoeld in [artikel 6.27, tweede lid, van de wet](../../../../../wet/wet/inkomstenbelasting/2001/BWBR0011353/README.md), wordt afgegeven door de Minister van Onderwijs, Cultuur en Wetenschap.  

### Hoofdstuk  7  

####Belastingheffing van buitenlandse belastingplichtigen ([hoofdstuk 7 van de wet](../../../../../wet/wet/inkomstenbelasting/2001/BWBR0011353/README.md))

### Artikel  42  

####Belastbaar inkomen uit werk en woning

(GERESERVEERD)  

### Artikel  43  

####Belastbaar inkomen uit werk en woning

(GERESERVEERD)  

### Artikel  44  

####Belastbaar inkomen uit werk en woning

(GERESERVEERD)  

### Hoofdstuk  8  

####Heffingskorting

### Artikel  44a  

####Bijzondere verhoging heffingskorting voor niet inwoners; aanwijzing mogendheid

Voor de toepassing van [artikel 8.9a van de wet](../../../../../wet/wet/inkomstenbelasting/2001/BWBR0011353/README.md) worden, voorzover het niet gaat om lidstaten van de Europese Unie, als de in die bepalingen bedoelde mogendheden aangewezen alle mogendheden waarmee Nederland een regeling ter voorkoming van dubbele belasting is overeengekomen, waarvan de bepalingen van toepassing zijn.  

### Artikel  44b  

####Inkomensafhankelijke combinatiekorting voor co-ouders

Voor de toepassing van [artikel 8.14a, eerste lid, onderdeel b, van de wet](../../../../../wet/wet/inkomstenbelasting/2001/BWBR0011353/README.md), wordt een kind dat niet op hetzelfde woonadres als de belastingplichtige staat ingeschreven in de basisadministratie persoonsgegevens, beschouwd toch op hetzelfde woonadres als de belastingplichtige te staan ingeschreven in de basisadministratie persoonsgegevens gedurende de periode van het kalenderjaar dat het kind tegelijkertijd tot het huishouden van diens beide ouders behoort en het kind op hetzelfde woonadres als diens andere ouder staat ingeschreven in de basisadministratie persoonsgegevens. Voor de toepassing van de eerste volzin behoort een kind tegelijkertijd tot het huishouden van diens beide ouders indien hij doorgaans ten minste drie gehele dagen per week in elk van beide huishoudens verblijft.  

### Artikel  44c  

####Bedrag ouderschapsverlofkorting

1.  De ouderschapsverlofkorting bedraagt per uur ouderschapsverlof 1/8 van 50% van het wettelijke minimumloon per werkdag, zoals bepaald bij of krachtens [artikel 8 van de Wet minimumloon en minimumvakantiebijslag](../../../../../wet/wet/minimumloon/en/minimumvakantiebijslag/BWBR0002638/README.md). Eerst nadat voor het totaal aantal uren ouderschapsverlof in het kalenderjaar aldus het bedrag aan korting is bepaald, wordt de regel toegepast dat de korting niet meer kan bedragen dan het in het voorafgaande kalenderjaar genoten belastbare loon verminderd met het in het kalenderjaar genoten belastbare loon.   
2.  Voor de toepassing van de wet en het eerste lid wordt uitgegaan van het wettelijke minimumloon zoals dat per 1 januari van het kalenderjaar waarin de ouderschapsverlofkorting geldt, is vastgesteld.   
3.  Indien de belastingplichtige in het voorafgaande kalenderjaar eveneens gebruik heeft gemaakt van zijn recht op ouderschapsverlof als bedoeld in [hoofdstuk 6 van de Wet arbeid en zorg](../../../../../wet/wet/arbeid/en/zorg/BWBR0013008/README.md), kan voor de toepassing van [artikel 8.14b, tweede lid, van de wet](../../../../../wet/wet/inkomstenbelasting/2001/BWBR0011353/README.md) in plaats van het in het voorafgaande kalenderjaar genoten belastbare loon worden uitgegaan van het in het kalenderjaar voorafgaand aan het ouderschapsverlof genoten belastbare loon.   

### Artikel  44d  

####Verklaring ouderschapsverlof

1.  Voor de toepassing van de ouderschapsverlofkorting beschikt de werknemer over een door de werkgever ondertekende verklaring dat ouderschapsverlof als bedoeld in [hoofdstuk 6 van de Wet arbeid en zorg](../../../../../wet/wet/arbeid/en/zorg/BWBR0013008/README.md) is opgenomen.   
2.  Deze verklaring bevat ten minste: 

a. naam, adres en woonplaats van de werkgever;  

b. het loonheffingennummer van de werkgever;  

c. naam en burgerservicenummer of, bij het ontbreken van dat nummer, sociaal-fiscaalnummer van de belastingplichtige;  

d. de periode in het kalenderjaar waarin de belastingplichtige gebruik heeft gemaakt van zijn recht op ouderschapsverlof;  

e. het totaal aantal uren in het kalenderjaar waarin de belastingplichtige gebruik heeft gemaakt van zijn recht op ouderschapsverlof.     

### Hoofdstuk  9  

####Wijze van heffing ([hoofdstuk 9 van de wet](../../../../../wet/wet/inkomstenbelasting/2001/BWBR0011353/README.md))

### Artikel  45  

####Termijn voor het doen van niet-verplichte aangifte

1.  De aangifte, bedoeld in [artikel 9.4, eerste lid, onderdeel b, van de wet](../../../../../wet/wet/inkomstenbelasting/2001/BWBR0011353/README.md), wordt gedaan binnen vijf jaren na afloop van het kalenderjaar.   
2.  Indien binnen de in het eerste lid bedoelde termijn een uitnodiging tot het doen van aangifte is uitgereikt of toegezonden, hetzij de inspecteur is verzocht om een uitnodiging tot het doen van aangifte, wordt die termijn verlengd tot het einde van de door de inspecteur ingevolge [artikel 9, eerste tot en met derde lid, van de Algemene wet inzake rijksbelastingen](../../../../../wet/algemene/wet/inzake/rijksbelastingen/BWBR0002320/README.md) gestelde of verleende termijn.   

### Artikel  45a  

####Voorheffingen; vaststelling hoogte van bedrag aan te verrekenen loonbelasting ingevolge compensatieregeling uit het Verdrag met België

1.  Indien de belastingplichtige een partner heeft ten aanzien van wie in het kalenderjaar de in [artikel 8.8 van de wet](../../../../../wet/wet/inkomstenbelasting/2001/BWBR0011353/README.md) bedoelde maximering van de gecombineerde heffingskorting toepassing vindt, wordt bij de berekening van hetgeen ingevolge artikel 27, paragraaf 1, van het in artikel [9.2 van de wet](../../../../../wet/wet/inkomstenbelasting/2001/BWBR0011353/README.md) genoemde verdrag wordt aangemerkt als ingehouden Nederlandse loonbelasting, het bedrag aan Nederlandse inkomstenbelasting en premie voor de volksverzekeringen als bedoeld in de [Wet financiering sociale verzekeringen](../../../../../wet/wet/financiering/sociale/verzekeringen/BWBR0017745/README.md) dat de belastingplichtige verschuldigd zou zijn geweest indien hij de in artikel 27, paragraaf 1, van dat verdrag bedoelde beloningen uit Nederland zou hebben verkregen, verminderd met de verhoging, bedoeld in artikel [8.9 van de wet](../../../../../wet/wet/inkomstenbelasting/2001/BWBR0011353/README.md), van de gecombineerde heffingskorting waarop zijn partner recht zou hebben gehad, indien hij bedoelde beloningen daadwerkelijk uit Nederland zou hebben verkregen en Nederland daarover belasting en premie zou hebben geheven.   
2.  Indien de belastingplichtige een partner heeft ten aanzien van wie in het kalenderjaar de in [artikel 8.8 van de wet](../../../../../wet/wet/inkomstenbelasting/2001/BWBR0011353/README.md) bedoelde maximering van de gecombineerde heffingskorting toepassing vindt, wordt bij de berekening van hetgeen ingevolge artikel 27, paragraaf 2, van het in het eerste lid bedoelde verdrag wordt aangemerkt als ingehouden Nederlandse loonbelasting, het bedrag aan Nederlandse inkomstenbelasting dat de belastingplichtige verschuldigd zou zijn geweest indien de in artikel 27, paragraaf 2, van dat verdrag bedoelde beloningen uitsluitend in Nederland zouden zijn belast, verminderd met de verhoging, bedoeld in [artikel 8.9 van de wet](../../../../../wet/wet/inkomstenbelasting/2001/BWBR0011353/README.md), van de gecombineerde heffingskorting, waarop zijn partner recht zou hebben gehad indien uitsluitend in Nederland over de bedoelde beloningen belasting zou zijn geheven.   
3.  De in het eerste en het tweede lid bedoelde verminderingen zijn niet van toepassing voorzover de partner van de belastingplichtige: 

a. uit hoofde van [hoofdstuk 8 van de wet](../../../../../wet/wet/inkomstenbelasting/2001/BWBR0011353/README.md) recht heeft op verhoging van de gecombineerde heffingskorting; of  

b. recht zou hebben gehad op de gecombineerde heffingskorting als bedoeld in [hoofdstuk 8 van de wet](../../../../../wet/wet/inkomstenbelasting/2001/BWBR0011353/README.md) indien beloningen die hij heeft genoten krachtens regelen als bedoeld in [hoofdstuk VII van de Algemene wet inzake rijksbelastingen](../../../../../wet/algemene/wet/inzake/rijksbelastingen/BWBR0002320/README.md) niet zouden zijn vrijgesteld van de heffing van inkomstenbelasting of premie voor de volksverzekeringen als bedoeld in de [Wet financiering sociale verzekeringen](../../../../../wet/wet/financiering/sociale/verzekeringen/BWBR0017745/README.md).     

### Artikel  45aa  

####Bijzondere regels voor ambtshalve verminderingen

De inspecteur vermindert ambtshalve een belastingaanslag die op een te hoog bedrag is vastgesteld zodra hem dat is gebleken, tenzij: 

a. vijf jaren zijn verlopen na het einde van het kalenderjaar waarop de belastingaanslag betrekking heeft;  

b. de onjuistheid van de belastingaanslag voortvloeit uit jurisprudentie die eerst is gewezen nadat die belastingaanslag onherroepelijk vast is komen te staan, tenzij de Minister van Financiën anders heeft bepaald;  

c. de onjuistheid van de belastingaanslag voortvloeit uit beleidsregels van de Minister van Financiën die eerst zijn uitgevaardigd nadat die belastingaanslag onherroepelijk vast is komen te staan, tenzij de Minister van Financiën anders heeft bepaald;  

d. de onjuistheid van de belastingaanslag voortvloeit uit de omstandigheid dat eerst nadat die belastingaanslag onherroepelijk vast is komen te staan een beroep wordt gedaan op een fiscale faciliteit, waarop een beroep moet worden gedaan bij de aangifte of op een ander wettelijk voorgeschreven moment; of  

e. sprake is van enig feit waardoor ten onrechte inkomstenbelasting is geheven en als gevolg van die heffing een andere belasting, al dan niet van dezelfde belastingplichtige, ter zake van datzelfde feit niet is geheven en ook niet meer kan worden geheven, met dien verstande dat in dat geval wel ambtshalve vermindering plaatsvindt voor zover het bedrag van de eerstgenoemde belasting het bedrag van de andere belasting te boven gaat.    

### Hoofdstuk  10  

####Overgangsrecht

### Artikel  45b  

Vóór 1 januari 2005 vastgestelde lijfrenten die niet in geldeenheden luiden: 

1. Op een lijfrente waarvan vóór 1 januari 2005 de hoogte van de termijnen in beleggingseenheden (units) met de verzekeraar is overeengekomen, blijft artikel 2a buiten toepassing en kan de lijfrente-overeenkomst worden tenuitvoergelegd zoals is overeengekomen.  

2. Indien ter zake van een lijfrente als bedoeld in het eerste lid op of na 1 januari 2005 met de verzekeraar een wijziging van methode van berekening van de termijnen in units of in euro’s wordt overeengekomen, is met ingang van de datum van die wijziging art. 2a wel van toepassing.  

3. Indien een lijfrente als bedoeld in het eerste lid op of na 1 januari 2005 wordt omgezet in een andere lijfrente, is artikel 2a van toepassing op de laatstgenoemde lijfrente.    

### Artikel  45c  

####Continuering na 1 januari 2008 van aanwijzingen als fonds van vóór die datum

Een fonds dat voor 1 januari 2008 is aangewezen als fonds als bedoeld in [artikel 5.14 van de wet](../../../../../wet/wet/inkomstenbelasting/2001/BWBR0011353/README.md), zoals de wet toen luidde, wordt geacht met ingang van 1 januari 2008 door de inspecteur bij beschikking te zijn aangewezen op de voet van de wet zoals die thans luidt.  

### Artikel  45d  

####Overgangsrecht eigenwoningregeling en leegstaande woning

Met betrekking tot gevallen waarin het genereren van inkomen uit sparen en beleggen uit de woning bedoeld in [artikel 3.111, tweede lid, tweede volzin, van de wet](../../../../../wet/wet/inkomstenbelasting/2001/BWBR0011353/README.md) reeds is aangevangen vóór 1 januari 2010, blijft artikel 3.111, tweede lid, van de wet, zoals dit luidde op 31 december 2009, van toepassing, tenzij de belastingplichtige ermee instemt dat: 

a. het gaan genereren van inkomsten uit sparen en beleggen, bedoeld in [artikel 3.111, tweede lid, tweede volzin, van de wet](../../../../../wet/wet/inkomstenbelasting/2001/BWBR0011353/README.md) niet wordt aangemerkt als een vervreemding als bedoeld in [artikel 3.119a van de wet](../../../../../wet/wet/inkomstenbelasting/2001/BWBR0011353/README.md);  

b. indien op grond van [artikel 3.119b, eerste lid, van de wet](../../../../../wet/wet/inkomstenbelasting/2001/BWBR0011353/README.md) een beschikking eigenwoningreserve is of wordt afgegeven, die beschikking wordt herzien;  

c. indien de woning vanaf enig moment weer belastbare inkomsten uit eigen woning genereert, dit niet wordt aangemerkt als een verwerving als bedoeld in [artikel 3.119a van de wet](../../../../../wet/wet/inkomstenbelasting/2001/BWBR0011353/README.md).    

### Artikel  45e  

####Overgangsrecht verliezen op geldleningen aan beginnende ondernemers; verliezen op beleggingen in durfkapitaal

Artikel 34, zoals dat artikel op 31 december 2010 luidde, blijft van toepassing op verliezen op vóór 1 januari 2011 verstrekte geldleningen als bedoeld in [artikel 6.8, eerste lid](../../../../../wet/wet/inkomstenbelasting/2001/BWBR0011353/README.md), van de wet, zoals dat lid op 31 december 2010 luidde.  

### Hoofdstuk  10bis  

####Overgangsrecht ten gevolge van [Wet herziening fiscale behandeling eigen woning](../../../../../wet/wet/herziening/fiscale/behandeling/eigen/woning/BWBR0032676/README.md)

### Artikel  10bis.1  

####Verdeling spaarrekening eigen woning en beleggingsrecht eigen woning bij meer dan één gerechtigde

1.  Ingeval een spaarrekening eigen woning meer dan één rekeninghouder heeft, wordt het tegoed van de rekening in gelijke delen toegerekend aan die rekeninghouders.   
2.  Ingeval een beleggingsrecht eigen woning meer dan één eigenaar heeft, wordt de waarde van het recht in gelijke delen toegerekend aan die eigenaren.   

### Hoofdstuk  11  

####Overgangs- en slotbepalingen ([hoofdstuk 11 van de wet](../../../../../wet/wet/inkomstenbelasting/2001/BWBR0011353/README.md))

### Artikel  46  

####Guldensbedragen

Wijzigt deze regeling.   

### Artikel  47  

####Inwerkingtreding

Deze regeling treedt in werking met ingang van 1 januari 2001.  

### Artikel  48  

####Citeertitel

Deze regeling wordt aangehaald als: Uitvoeringsregeling inkomstenbelasting 2001.  
Deze regeling zal met de toelichting in de Staatscourant worden geplaatst   

De staatssecretaris van Financiën, 
W. Bos.      

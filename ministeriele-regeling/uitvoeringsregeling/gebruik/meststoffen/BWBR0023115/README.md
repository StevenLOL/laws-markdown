<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 12 december 2007, nr. TRCJZ/2007/3737, houdende regels ter uitvoering van het Besluit gebruik meststoffen (Uitvoeringsregeling gebruik meststoffen)

De Minister van Landbouw, Natuur en Voedselkwaliteit,  
Handelende in overeenstemming met de Minister van Volkshuisvesting, Ruimtelijke Ordening en Milieubeheer;

Gelet op artikel 64 van de Wet bodembescherming en gelet op de artikelen 1c, tweede lid, 2a, vierde lid, 4b, eerste lid en 8a, eerste lid, van het Besluit gebruik meststoffen;
Besluit:    

### Artikel  1  

In deze regeling wordt verstaan onder: 

a. besluit: Besluit gebruik meststoffen;  

b. minister: Minister van Economische Zaken;  

c. Raad: Raad voor Accreditatie te Utrecht;  

d. landbouwer: landbouwer als bedoeld in artikel 1 van de Uitvoeringsregeling Meststoffenwet.   

### Artikel  2  

1.  De in artikel 1c van het besluit bedoelde bemonstering en analyse van de bodem waarop zuiveringsslib wordt gebruikt, wordt verricht in een frequentie van ten minste eenmaal per tien jaar, door een laboratorium dat blijkens accreditatie door de Raad aantoonbaar voldoet aan de norm NEN-EN-ISO/IEC 17025.   
2.  Het laboratorium verricht de bemonstering en de analyse van de bodem, overeenkomstig het in bijlage A opgenomen protocol en stelt een analyserapport op.   
3.  Het analyserapport heeft een geldigheidsduur van ten hoogste tien jaar en bevat voor ieder bemonsterd perceel in ieder geval de volgende gegevens: 

a. de naam en het adres van de landbouwer wiens percelen zijn bemonsterd;  

b. een kadastrale of topografische aanduiding van het perceel waarop de bemonstering werd verricht;  

c. de hoedanigheid en samenstelling van de bodem van het desbetreffende perceel;  

d. de naam van het onderzoekslaboratorium dat de analyse heeft verricht;  

e. de extractiedatum en analysedatum van het monster; en  

f. de resultaten van de analyses alsmede de daarop gebaseerde vaststelling dat de geanalyseerde stoffen de in bijlage III bij het besluit opgenomen toetsingswaarden al dan niet overschrijden.     
4.  De landbouwer tot wiens bedrijf het desbetreffende perceel behoort, bewaart een afschrift van het analyserapport gedurende tien jaar na afloop van het kalenderjaar waarin de bemonstering en analyse van de bodem is verricht als onderdeel van de administratie, bedoeld in artikel 32 van het Uitvoeringsbesluit Meststoffenwet.  

### Artikel  3  

De in artikel 2a van het besluit bedoelde melding inzake het gebruik van compost bij wijze van eenmalige gift wordt gedaan bij de minister. 

### Artikel  3a  

Als gewas als bedoeld in artikel 4, vierde lid, onderdeel c, onder 1°, van het besluit, worden groenbemesters aangewezen. 

### Artikel  4  

Als relatief stikstofbehoeftig gewas als bedoeld in artikel 4b, tweede lid, van het besluit worden aangewezen de gewassen die zijn vermeld in bijlage B. 

### Artikel  5  

Als gewas als bedoeld in artikel 8a, eerste lid, van het besluit worden aangewezen de gewassen die zijn vermeld in bijlage C. 

### Artikel  6  

Deze regeling wordt aangehaald als: Uitvoeringsregeling gebruik meststoffen. 

### Artikel  7  

Deze regeling treedt in werking met ingang van 1 januari 2008. 
Deze regeling zal met toelichting in de Staatscourant worden geplaatst.   

Den Haag 
12 december 2007   

De 
Minister van Landbouw, Natuur en Voedselkwaliteit,
G. Verburg    

### Bijlage A 

####, behorend bij artikel 2  van de Uitvoeringsregeling gebruik meststoffen

#### *1. Bemonstering van de bodem* 

Het te bemonsteren perceel bestaat uitsluitend uit bouwland of uit grasland. Van een perceel met een grootte tot één hectare wordt ten minste één inzendmonster genomen. Van percelen met een grootte tussen één en drie hectare kan worden volstaan met één inzendmonster, mits dat perceel, blijkens een uniform gehalte aan organische stof en lutum, homogeen is. Niet homogene percelen worden voordat de bemonstering plaatsvindt onderverdeeld in twee of meer eenheden die elk wel homogeen van samenstelling zijn. Percelen groter dan drie hectare worden voor de bemonstering ingedeeld in meerdere eenheden met een grootte van ten hoogste drie hectare elk. Elke eenheid moet blijkens een uniform gehalte aan organische stof en lutum, homogeen van samenstelling zijn. Van een uniform gehalte aan organische stof en lutum is sprake indien de natuurlijke variatie van 5 procent niet te boven wordt gegaan. De monsters worden verzameld met een schone gutsboor, waarvan de diameter 22 mm bedraagt. De voorgeschreven bemonsteringsdiepte is 25 cm. De gutsboor dient volledig met grond gevuld te zijn. De gutsboor moet vervaardigd zijn van koolstofstaal of een andere ongelegeerde staalsoort. Het oppervlak mag niet behandeld (‘veredeld’) zijn met zware metalen of arseen of met verf, lak of olie. De monsters mogen uitsluitend verzameld worden in schone opvangvaten of -zakken vervaardigd uit dan wel bekleed met polyethyleen. Een inzendmonster bestaat uit 40 steken met de gutsboor. Deze worden systematisch genomen door in zig-zag gangen over het perceel(sgedeelte) te gaan, zodanig dat elk gedeelte van de te bemonsteren oppervlakte een gelijke kans heeft om in het inzendmonster te worden opgenomen. De kanten van het perceel en grove onregelmatigheden in het perceel (slootwallen, diepe greppels, melkplaatsen) worden van bemonstering uitgesloten. Bij het nemen van de steken dient rekening gehouden te worden met de aanwijzingen volgens NEN 5742. De minimale omvang van een inzendmonster bedraagt 500 gram. 

#### *2. Analyse van de bodemmonsters* 

Het inzendmonster dient voorbehandeld te worden volgens NEN 5709. De monsterontsluiting voor de analyse op cadmium, chroom, koper, nikkel, lood, zink en arseen wordt uitgevoerd volgens NEN 6961; en de monsteranalyse wordt uitgevoerd volgens NEN 6965. De monsterontsluiting en de monsteranalyse op kwik wordt uitgevoerd volgens NEN-ISO 16772. De bepaling van het droge stof-gehalte wordt uitgevoerd volgens NEN/ISO 11465. De bepaling van het organische stof-gehalte wordt uitgevoerd in het analysemonster volgens NEN 5754. De bepaling van het lutum-gehalte wordt uitgevoerd in het laboratoriummonster volgens NEN 5753. 

### Bijlage B 

####, behorende bij artikel 4  van de Uitvoeringsregeling gebruik meststoffen

Relatief stikstofbehoeftige gewassen: Aardbei Aardappelen Acidanthera Andijvie Anemone coronaria Augurk Bleek- en groenselderij Bloemkool Boerenkool Broccoli Buitenbloemen Chinese kool Courgette Fritillaria imperialis Gladiool Gras Graszaad Graszoden Iris Japanse haverHyacint Karwij Knolbegonia Knolselderij Knolvenkel Koolraap Koolrabi Koolzaad Krokus Kroten Kruiden Laanbomen: opzetters Landbouwstambonen Lelie Maïs Meloen Muscari Narcis Paksoi Plantui, 2e jaars Pompoen Prei Raapstelen Rabarber Rode kool Savooiekool Schorseneren Sla Spinazie Spitskool Spruitkool Stam- en stokbonen Suikerbiet Suikermaïs Tagetes, mits geteeld uiterlijk 16 juliTriticale Tulp Vaste planten Venkel Voederbiet Wintergerst Winterrogge Wintertarwe Winterui Witte kool Zaaiui Zomertarwe 

### Bijlage C 

####, behorende bij artikel 5  van de Uitvoeringsregeling gebruik meststoffen

Gewassen die op zand- en lössgronden direct aansluitend na de teelt van maïs worden geteeld: gras winterrogge bladkool bladrammenas wintertarwewintergersttriticaleJapanse haver

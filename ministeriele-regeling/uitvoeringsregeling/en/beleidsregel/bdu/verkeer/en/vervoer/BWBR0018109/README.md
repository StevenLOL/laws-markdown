<meta http-equiv='Content-Type' content='text/html; charset=utf-8' />

##Regeling tot vaststelling van regels ter uitvoering van de BDU verkeer en vervoer en van een beleidsregel ter uitvoering van artikel 11, eerste lid, onderdeel b, van de Wet BDU verkeer en vervoer (Uitvoeringsregeling en beleidsregel BDU verkeer en vervoer)

De Minister van Verkeer en Waterstaat,
Gelet op artikel 4, derde lid, artikel 5, eerste en derde lid, van het Besluit BDU verkeer en vervoer en artikel 11, eerste lid, onderdeel b, van de Wet BDU verkeer en vervoer;
Besluit:

###Artikel 1 

In deze regeling wordt verstaan onder:

a.wet: de Wet BDU verkeer en vervoer;

b.uitkeringsontvanger: de provincie die of het openbaar lichaam dat een uitkering ontvangt.

### Artikel  2  

1.  Het percentuele aandeel, bedoeld in artikel 5, tweede lid, van de wet, van een uitkeringsontvanger is de uitkomst van de formule: (WREGIO × OADREGIO)/(WTOTAAL × OADTOTAAL) × R × 100% in welke formule voorstelt:  

| --- | --- |
|:---|:---|
| WREGIO:  | het aantal woningen binnen de provincie of de plusregio  |
| OADREGIO:  | de omgevingsadressendichtheid binnen de provincie of de plusregio  |
| WTOTAAL:  | het aantal woningen binnen Nederland  |
| OADTOTAAL:  | de omgevingsadressendichtheid binnen Nederland  |
| R:  | de rekenfactor  |

2.  De gegevens die benodigd zijn voor het bepalen van de omgevingsadressendichtheid en het aantal woningen, bedoeld in het eerste lid, worden ontleend aan de bij het Centraal Bureau voor de Statistiek daaromtrent beschikbare gegevens, naar de meest actuele stand op het moment van verstrekking van de brede doeluitkering, bedoeld in artikel 3 van de wet.   
3.  De rekenfactor, bedoeld in het eerste lid, heeft de waarde van de onderstaande tabel.  

| Uitkeringsontvanger  | Rekenfactor  |
|:---|:---|
| Stadsregio Amsterdam  | 1,080  |
| Stadsregio Arnhem-Nijmegen  | 1,127  |
| Stadsregio Eindhoven  | 0,679  |
| Stadsregio Haaglanden  | 0,974  |
| Stadsregio Rotterdam  | 1,300  |
| Stadsregio Twente  | 0,818  |
| Stadsregio Utrecht  | 1,065  |
| Provincie Drenthe  | 1,331  |
| Provincie Flevoland  | 1,275  |
| Provincie Friesland  | 1,403  |
| Provincie Gelderland  | 1,233  |
| Provincie Groningen  | 1,179  |
| Provincie Limburg  | 0,886  |
| Provincie Noord-Brabant  | 0,707  |
| Provincie Noord-Holland  | 0,544  |
| Provincie Overijssel  | 0,923  |
| Provincie Utrecht  | 0,852  |
| Provincie Zeeland  | 1,296  |
| Provincie Zuid-Holland  | 0,770  |

### Artikel  3  

Het absolute aandeel bedraagt voor het uitkeringsjaar 2015 het bij de uitkeringsontvanger genoemde bedrag in de onderstaande tabel:  

| Uitkeringsontvanger  | Bedrag (x 1.000 euro)  |
|:---|:---|
| Bestuur Regio Utrecht  | 8.207  |
| Stadsgewest Haaglanden  | – 1.772  |
| Stadsregio Arnhem-Nijmegen  | 5.636  |
| Stadsregio Amsterdam  | – 37.964  |
| Samenwerkingsverband Regio Eindhoven  | 4.801  |
| Stadsregio Rotterdam  | – 31.811  |
| Regio Twente  | 6.509  |
| Provincie Drenthe  | 1.867  |
| Provincie Flevoland  | 3.273  |
| Provincie Friesland  | 1.164  |
| Provincie Gelderland  | 7.939  |
| Provincie Groningen  | 2.035  |
| Provincie Limburg  | 33.400  |
| Provincie Noord-Brabant  | 8.388  |
| Provincie Noord-Holland  | 2.817  |
| Provincie Overijssel  | 7.232  |
| Provincie Utrecht  | 13.435  |
| Provincie Zeeland  | 6.430  |
| Provincie Zuid-Holland  | 2.180  |

### Artikel  4  

De rente, bedoeld in artikel 9, tweede lid, van de wet wordt berekend over het bedrag dat de uitkomst is van de volgende som: Totaal reservering vorige jaren -/- bestedingen lopend jaar ten behoeve van derden, voor zover deze nog niet in een jaarrekening zijn opgenomen waarbij in deze som voorstelt:  

| --- | --- |
|:---|:---|
| Totaal reservering vorige jaren:  | Het bedrag dat in de bijlage bij de jaarrekening ingevolge artikel 1 van de Regeling verantwoordingsinformatie specifieke uitkeringen is opgenomen bij de Brede doeluitkering verkeer en vervoer onder de indicator ‘eindsaldo/reservering vorig jaar’  |
| Bestedingen lopend jaar ten gunste van derden:  | Het bedrag dat in het jaar waarop de verantwoording door de provincie onderscheidenlijk de plusregio betrekking op heeft, door Gedeputeerde Staten onderscheidenlijk het dagelijks bestuur ingevolge artikel 2, tweede lid, en artikel 3, tweede lid, van de wet, is verstrekt aan de rechtpersonen genoemd in de in de onderdelen a tot en met c van deze artikelen en tevens de verantwoording over deze verstrekte gelden door provincie en plusregio nog niet zijn meegenomen in de jaarrekening over het verantwoordingsjaar, maar in het jaar volgend op het verantwoordingsjaar.  |

### Artikel  5  

Indien de minister toepassing geeft aan artikel 11, eerste lid, onder b, van de wet, verlaagt hij de uitkering voor het betreffende uitkeringsjaar met € 150.000. 

###Artikel 6 

1. Deze regeling treedt in werking op het tijdstip waarop het Besluit BDU verkeer en vervoer in werking treedt.
2. Deze regeling treedt in afwijking van het eerste lid, in werking met ingang van de tweede dag na de dagtekening van de Staatscourant waarin deze regeling is geplaatst, indien het Besluit BDU verkeer en vervoer op een daarvoor liggend tijdstip in werking is getreden.

###Artikel 7 

Deze regeling wordt aangehaald als: Uitvoeringsregeling en beleidsregel BDU verkeer en vervoer.
Deze regeling zal met de toelichting in de Staatscourant worden geplaatst met uitzondering van de bijlagen I en II, die ter inzage worden gelegd bij de bibliotheek van het Ministerie van Verkeer en Waterstaat.

De 
Minister van Verkeer en Waterstaat,
K.M.H.Peijs

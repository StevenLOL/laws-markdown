<meta http-equiv='Content-Type' content='text/html; charset=utf-8' />

##Uitvoeringsregeling verplicht gebruik BSN

De Staatssecretaris van Financiën,  Besluit:    

### Artikel  1  

1.  De verplichting tot het gebruik van het burgerservicenummer of, bij het ontbreken daarvan, het sociaal-fiscaalnummer geldt voor: 

a. de inhoudingsplichtige bij de toepassing van regels over stagevergoedingen;  

b. de inlener en de aannemer bij de toepassing van de regels die van belang zijn voor de vaststelling van de hoogte van hun aansprakelijkheid;  

c. de naamloze vennootschap en de besloten vennootschap met beperkte aansprakelijkheid bij de toepassing van de regeling voor geruisloze terugkeer;  

d. de belastingplichtige bij de toepassing van de persoonsgebonden aftrek ter zake van uitgaven voor onderhoudsverplichtingen als bedoeld in [artikel 6.1, tweede lid, onderdeel a, van de Wet inkomstenbelasting 2001](../../../../../../wet/wet/inkomstenbelasting/2001/BWBR0011353/README.md).     
2.  Indien de belastingplichtige, bedoeld in het eerste lid, onderdeel d, niet beschikt over het burgerservicenummer, en ook niet over het sociaal-fiscaalnummer, van degene ten aanzien van wie hij de onderhoudsverplichting, bedoeld in [artikel 6.1, tweede lid, onderdeel a, van de Wet inkomstenbelasting 2001](../../../../../../wet/wet/inkomstenbelasting/2001/BWBR0011353/README.md), heeft, dient hij ten minste naam en geboortedatum zoals vermeld in het paspoort of de officiële identiteitskaart, en zo mogelijk aangevuld met het adres, van die persoon te verstrekken.   

### Artikel  2  

De regeling van de Staatssecretaris van Financiën van 29 mei 2009 houdende [Uitvoeringsregeling verplicht gebruik burgerservicenummer in beleidsregels van de rijksbelastingdienst](../../../../../../ministeriele-regeling/uitvoeringsregeling/verplicht/gebruik/burgerservicenummer/in/beleidsregels/etc/BWBR0025924/README.md) (*Stcrt. 2009, 107*) wordt ingetrokken.  

### Artikel  3  

Deze regeling treedt in werking met ingang van 1 januari 2013.  

### Artikel  4  

Deze regeling wordt aangehaald als: Uitvoeringsregeling verplicht gebruik BSN.  
Deze regeling zal met de toelichting in de Staatscourant worden geplaatst.  

De 
Staatssecretaris van Financiën,
F.H.H.Weekers   

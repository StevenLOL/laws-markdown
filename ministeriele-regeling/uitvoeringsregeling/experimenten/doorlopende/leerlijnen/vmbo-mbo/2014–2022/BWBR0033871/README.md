<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 11 september 2013, nr. BVE540929, houdende uitvoeringsvoorschriften inzake de projecten met een doorlopende leerlijn vmbo-mbo (Uitvoeringsregeling experimenten doorlopende leerlijnen vmbo-mbo 2014–2022)

De Minister van Onderwijs, Cultuur en Wetenschap,  
handelende in overeenstemming met de Minister van Economische Zaken;

Gelet op [artikel 11a.1, derde lid, van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) en [artikel 118t, derde lid, van de Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md);
Besluit:    

### Artikel  1  

####Reikwijdte en begripsbepalingen

1.  In deze regeling worden voorschriften gegeven ter uitvoering van het Besluit experimenten doorlopende leerlijnen vmbo-mbo 2014–2022.   
2.  Op de regeling zijn de begripsbepalingen, genoemd in artikel 1 van het in het eerste lid genoemde besluit van toepassing met dien verstande dat onder aanvragers wordt verstaan: aanvragers, bedoeld in artikel 3, eerst lid, van het besluit.   

### Artikel  2  

####Voorschriften aanvraag

1.  De aanvraag, bedoeld in artikel 3, eerste lid, van het besluit, wordt ingediend in de periode van 1 oktober tot 1 november van het schooljaar voorafgaande aan het schooljaar waarop de aanvraag betrekking heeft. De aanvraag heeft betrekking op een experiment houdende de vakmanschaproute dan wel de technologieroute.   
2.  Aanvragen voor een experiment houdende de vakmanschaproute kunnen jaarlijks, met inachtneming van het eerste lid, worden ingediend tot 1 november 2017. Aanvragen voor een experiment houdende de technologieroute kunnen jaarlijks worden ingediend tot 1 november 2016.   
3.  Een aanvraag wordt uitsluitend ingediend door middel van een volledig ingevuld en door de samenwerkende bevoegde gezagsorganen ondertekend aanvraagformulier dat is opgenomen in bijlage 1 horende bij deze regeling.   
4.  Een volledig ingevuld aanvraagformulier omvat: 

a. een projectplan als bedoeld in bijlage 1, onderdeel B;  

b. het organisatieplan, bedoeld in bijlage 1, onderdeel C;  

c. een omschrijving waaruit blijkt dat het experiment wordt aangeboden als programmatisch geheel dat aansluit bij het toegestane onderwijsaanbod van de samenwerkende bevoegde gezagsorganen, het agrarisch opleidingscentrum of de verticale scholengemeenschap;  

d. voor wat betreft de vakmanschaproute: een omschrijving op welke afdeling, intrasectoraal programma of intersectoraal programma van het vmbo en op welk aanverwant opleidingsdomein, voor zover het kwalificaties van de basisberoepsopleiding betreft, de aanvraag betrekking heeft en  

e. voor wat betreft de technologieroute: een aanduiding of het experiment betrekking heeft op de theoretische of de gemengde leerweg. Indien het experiment betrekking heeft op de gemengde leerweg omvat het aanvraagformulier een omschrijving op welke afdeling, intrasectoraal programma of intersectoraal programma van het vmbo en op welk aanverwant opleidingsdomein, voor zover het kwalificaties van de middenkaderopleiding betreft, de aanvraag betrekking heeft.     
5.  In aanvulling op het vierde lid, onderdelen d en e, wordt, indien de school deelneemt aan de pilot vernieuwing beroepsgerichte examenprogramma’s vmbo, tevens vermeld met welk profiel aan het experiment wordt deelgenomen.   
6.  Aanvragen die niet in de periode genoemd in het eerste lid, of na de tijdstippen genoemd in het tweede lid worden ingediend, worden afgewezen. Bij de beoordeling of een aanvraag tijdig is ingediend, is de datum van het poststempel van de aanvraag doorslaggevend.   

### Artikel  3  

####Beoordelingscriteria voor aanvraag

1.  De afspraken neergelegd in de samenwerkingsovereenkomst of de interne regeling zijn zodanig vormgegeven dat daaruit blijkt dat een goede uitvoering van het experiment mogelijk is.   
2.  Uit het projectplan, bedoeld in bijlage 1, onderdeel B, horende bij deze regeling blijkt dat de voorbereiding van het project zodanig is gevorderd dat bij de aanvang van het schooljaar waarop de aanvraag betrekking heeft, daadwerkelijk kan worden gestart met het onderwijs in het experiment met de vakmanschaproute of de technologieroute.   
3.  Uit het organisatieplan, bedoeld in bijlage 1, onderdeel C, horende bij deze regeling, blijkt dat de organisatie van het project zodanig is vormgegeven dat er voldoende draagvlak is voor deelname aan het experiment bij het bevoegd gezag, het middenmanagement en de docenten van de betreffende school of instelling en dat de taken en verantwoordelijkheden binnen het experiment op een zodanige manier zijn belegd dat het verantwoord kan worden uitgevoerd.   
4.  Uit de omschrijvingen in het projectplan en in het organisatieplan blijkt dat het onderwijsproces zodanig wordt georganiseerd dat het onderwijs als programmatisch geheel wordt aangeboden en dat met het experiment de programmatische aansluiting tussen de leerwegen en het beroepsonderwijs wordt verbeterd.   
5.  Het experiment wordt, blijkend uit de omschrijving op het aanvraagformulier, zodanig ingericht dat is geborgd dat dit gedurende de looptijd van het experiment kan worden uitgevoerd overeenkomstig de door de minister goedgekeurde aanvraag, onder meer blijkend uit de wijze waarop de door de aanvrager geconstateerde risico’s worden beheerst.   

### Artikel  4  

####Beslissing op aanvraag

1.  De Minister beslist uiterlijk op 1 februari van het schooljaar voorafgaand aan het schooljaar waarop de aanvraag betrekking heeft op een aanvraag als bedoeld in artikel 2.   
2.  In de beschikking tot goedkeuring van de aanvraag wordt in ieder geval vermeld: 

a. indien het experiment de vakmanschaproute betreft: op welke afdeling, intrasectoraal programma of intersectoraal programma van het vmbo en op welk verwant opleidingsdomein, voor zover het kwalificaties van de basisberoepsopleiding betreft, het experiment betrekking heeft;  

b. indien het experiment de technologieroute betreft: of het experiment betrekking heeft op de theoretische leerweg of, indien het experiment betrekking heeft op de gemengde leerweg, op welke afdeling, intrasectoraal programma of intersectoraal programma van het vmbo en op welk verwant opleidingsdomein, voor zover het kwalificaties van de middenkaderopleiding betreft, het experiment betrekking heeft.     

### Artikel  5  

####Opleidingsdomeinen vakmanschaproute en technologieroute

1.  Een experiment met de vakmanschaproute kan worden vormgegeven op grond van de opleidingsdomeinen, vastgesteld op grond van [artikel 2 van de Regeling vaststelling kwalificatiedossiers en opleidingsdomeinen 2012](../../../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md).   
2.  Een experiment met de technologieroute kan worden vormgegeven op grond van de opleidingsdomeinen, vastgesteld op grond van [artikel 2, onderdelen a tot en met h en p van de Regeling vaststelling kwalificatiedossiers en opleidingsdomeinen 2012](../../../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md).   

### Artikel  6  

####Inwerkingtreding en intrekking

Deze regeling treedt in werking met ingang van de dag na publicatie in de Staatscourant.  

### Artikel  7  

####Citeertitel

Deze regeling wordt aangehaald als: Uitvoeringsregeling experimenten doorlopende leerlijnen vmbo-mbo 2014–2022.  
Deze regeling zal met bijlage en toelichting in de Staatscourant worden geplaatst.  

De 
Minister van Onderwijs, Cultuur en Wetenschap,
M.Bussemaker 

De 
Staatssecretaris van Onderwijs, Cultuur en Wetenschap,
S.Dekker  

### Bijlage  1  

####, behorende bij artikel 2, derde lid , van de Uitvoeringsregeling experimenten doorlopende leerlijnen vmbo-mbo 2014–2022

![252320](http://wetten.overheid.nl/Illustration/252320)
![252321](http://wetten.overheid.nl/Illustration/252321)
![252322](http://wetten.overheid.nl/Illustration/252322)
![252323](http://wetten.overheid.nl/Illustration/252323)
![252324](http://wetten.overheid.nl/Illustration/252324)
![252325](http://wetten.overheid.nl/Illustration/252325)
![252326](http://wetten.overheid.nl/Illustration/252326)
![252327](http://wetten.overheid.nl/Illustration/252327)
![252328](http://wetten.overheid.nl/Illustration/252328)
![252329](http://wetten.overheid.nl/Illustration/252329)
![252330](http://wetten.overheid.nl/Illustration/252330)
![252331](http://wetten.overheid.nl/Illustration/252331)


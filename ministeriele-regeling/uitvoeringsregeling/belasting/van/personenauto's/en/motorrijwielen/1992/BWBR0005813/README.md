<meta http-equiv='Content-Type' content='text/html; charset=utf-8' />

##Uitvoeringsregeling belasting van personenauto's en motorrijwielen 1992

De Staatssecretaris van Financiën,
Gelet op de [artikelen 3, vierde en vijfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [4, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [6, derde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [8, eerste lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [9, negende lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [10, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [14, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [17, derde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [20, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), en [34 van de Wet op de belasting van personenauto's en motorrijwielen 1992](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) (Stb. 709).
Besluit:  

### Artikel  1  

1.  Deze regeling geeft uitvoering aan de [artikelen 3, vijfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [4, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [8](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [9, elfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [9b, derde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [9c, derde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [10, tweede, zesde en achtste lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [10a, eerste lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [10c, tweede, derde en vijfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [13a, tweede lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [14a, vierde en zesde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [14b, zevende lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [15a, zevende en dertiende lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [16, vijfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), en [17, derde lid, van de Wet op de belasting van personenauto’s en motorrijwielen 1992](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md).   
2.  Deze regeling verstaat onder: 

a.wet: [ Wet op de belasting van personenauto's en motorrijwielen 1992](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md);

b.belasting: belasting van personenauto's en motorrijwielen.  

### Artikel  2  

1.  De laadruimte voldoet aan de gestelde voorwaarden met betrekking tot de lengte en de hoogte indien deze in gesloten toestand een rechthoekig, rechtop geplaatst blok kan bevatten waarvan de lengte, de hoogte en de breedte ten minste gelijk zijn aan de in [artikel 3 van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) voor de desbetreffende laadruimte genoemde afmetingen, en waarvan de lengte-as evenwijdig is aan die van het desbetreffende motorrijtuig. Voor de toepassing van deze bepaling worden, indien de laadruimte niet van de bestuurderszitplaats is afgescheiden door een vaste wand, de zitplaatsen voor de bestuurder en de bijrijder in de achterste stand geplaatst. Voor de toepassing van dit lid wordt, ingeval de open laadbak van een motorrijtuig van het type pick-up is voorzien van een al dan niet eenvoudig te demonteren overkapping, de laadruimte in aanmerking genomen met gesloten overkapping, tenzij deze overkapping slechts bestaat uit een platte deksel die direct op de opstaande zijkanten van de laadbak is geplaatst.   
2.  Het verschil in hoogte tussen de cabine en de laadruimte is de verticale afstand tussen het denkbeeldige horizontale vlak waarin de beide hoogste punten van de dagopening van de deuren bij de voorzitplaatsen zijn gelegen, en het hoogste gedeelte van het dak van de laadruimte, gemeten over een breedte van ten minste 20 cm.   
3.  De hoogte van de cabine van een motorrijtuig met een dubbele cabine is de grootste afstand tussen vloer en dak van de cabine, gemeten over een breedte van ten minste 20 cm.   
4.  De lengte van de cabine van een motorrijtuig met een dubbele cabine is de evenwijdig aan de lengte-as van het desbetreffende motorrijtuig gemeten afstand tussen het achterste punt van het stuurwiel en de vaste wand die de cabine van de laadruimte scheidt.   
5.  De lengte van de laadruimte van een motorrijtuig met een dubbele cabine is gelijk aan de lengte van het langste rechthoekige, rechtop geplaatste blok met een hoogte van 130 cm en een breedte van 20 cm dat de laadruimte in gesloten toestand kan bevatten, waarvan de lengte-as evenwijdig is aan die van het desbetreffende motorrijtuig.   
6.  De lengte die de laadruimte van een motorrijtuig met een dubbele cabine zou hebben indien de zitruimte achter de bestuurder zou ontbreken, is gelijk aan de lengte van het langste rechthoekige, rechtop geplaatste blok met een hoogte van 130 cm en een breedte van 20 cm dat de laadruimte in gesloten toestand kan bevatten, waarvan de lengte-as evenwijdig is aan die van het desbetreffende motorrijtuig, en waarbij er voor het nemen van de maat van wordt uitgegaan dat die laadruimte van de cabine is gescheiden door middel van een 115 cm achter het achterste punt van het stuurwiel geplaatste vaste wand.   
7.  De hoogte van de vaste wand die de cabine van de laadruimte scheidt, is de afstand tussen het laagste punt van de bovenzijde van de wand en het hoogste punt van de laadvloer.   
8.  De vaste wand die de cabine van de laadruimte scheidt, dient verticaal en in een hoek van 90° ten opzichte van de lengte-as te zijn geplaatst en wel:  

a.indien het motorrijtuig niet is voorzien van een dubbele cabine: ten hoogste 115 cm achter het achterste punt van het stuurwiel;  

b.indien het motorrijtuig is voorzien van een dubbele cabine: direct achter de achterste zitplaatsen.    
9. In afwijking in zoverre van het achtste lid, onderdeel b, wordt, indien een deel van de cabine van een motorrijtuig met dubbele cabine bij de laadruimte wordt betrokken waardoor de vaste wand niet geheel in een hoek van 90° ten opzichte van de lengteas is geplaatst, voor het meten van de afstanden genoemd in dit artikel uitgegaan van de plaats van het meest naar achteren gelegen bevestigingspunt van de aanwezige wand. 
10.  De vaste wand die de cabine van de laadruimte scheidt dient:  

a.te zijn vervaardigd uit ondoorzichtig en vormvast materiaal, waarbij één of meerdere vaste ramen naast elkaar met een hoogte van maximaal 40 cm zijn toegestaan, alsmede voorzieningen ten behoeve van de veiligheid;  

b.geheel vlak te zijn;  

c. uit één geheel of uit diverse op onverbrekelijke wijze met elkaar verbonden delen te bestaan, waarbij voorzieningen zijn toegestaan ten behoeve van: 

1°. het aan het motorrijtuig noodzakelijk te plegen onderhoud;  

2°. het gebruik van de bestelauto; of  

3°. de veiligheid;   mits deze voorzieningen niet groter zijn dan voor het specifieke doel noodzakelijk. 

d.zoveel mogelijk rondom en op onverbrekelijke wijze rechtstreeks met de carrosserie te zijn verbonden.     
11.  Een laadruimte is niet voorzien van zijruiten indien de zijruiten geheel zijn verwijderd en zijn vervangen door niet uit glas bestaande panelen uit één stuk van ondoorzichtig en vormvast materiaal. De panelen dienen zoveel mogelijk rondom en op onverbrekelijke wijze rechtstreeks met de carrosserie te zijn verbonden.   
12.  De laadruimte dient in haar geheel te zijn voorzien van een vaste, vlakke laadvloer. De laadvloer dient zoveel mogelijk rondom en op onverbrekelijke wijze rechtstreeks met de carrosserie te zijn verbonden.  

### Artikel  3  

Vervallen. 

### Artikel  4  

Met motorrijwielen als bedoeld in [artikel 4, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) worden gelijkgesteld motorrijtuigen op drie of vier wielen die: 

geschikt zijn voor het vervoer van ten hoogste twee personen;  

niet zijn voorzien van een gesloten carrosserie of een daarmee vergelijkbare constructie;  

zijn geconstrueerd met een frame;  

een directe stuuroverbrenging hebben naar het voorwiel of de voorwielen; en  

waarin de motor en versnellingsbak centraal zijn geplaatst.   

### Artikel  6  

1.  De toestemming als bedoeld in [artikel 8, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) wordt verleend aan een ondernemer die een zodanige administratie voert dat daarin naar het oordeel van de inspecteur op duidelijke en overzichtelijke wijze alle voor de heffing van de belasting van belang zijnde gegevens zijn opgenomen. De inspecteur kan ter zake nadere voorwaarden en beperkingen stellen, waarbij de toestemming voor gebruikte motorrijtuigen kan worden beperkt tot motorrijtuigen waarvoor de vermindering ingevolge [artikel 10, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), wordt vastgesteld op de voet van artikel 10, zesde lid, van de wet.   
2.  De administratie dient in ieder geval te bevatten de regelmatige aantekening van de data van de tenaamstelling van de kentekens van motorrijtuigen waarvoor een kenteken is aangevraagd.   
3.  De inspecteur kan aan degene aan wie de toestemming als bedoeld in [artikel 8, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) is verleend de verplichting opleggen de motorrijtuigen waarvoor een kenteken is aangevraagd, te tonen op een door de inspecteur aan te wijzen plaats.   
4.  Indien niet wordt voldaan aan het in het eerste, tweede of derde lid bepaalde, kan de inspecteur de toestemming als bedoeld in [artikel 8, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) bij voor bezwaar vatbare beschikking weigeren of intrekken.  

### Artikel  6a  

Voor de toepassing van de [artikelen 9, elfde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), en [9c, derde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), blijkt de omvang van de emissie van CO<sub>2</sub>-uitstoot in gram per kilometer uit: 

a. de voor de auto verleende typegoedkeuring, bedoeld in [artikel 22 van de Wegenverkeerswet 1994](../../../../../../../../../wet/wegenverkeerswet/1994/BWBR0006622/README.md), dan wel het door de fabrikant ter zake afgegeven certificaat van overeenstemming;  

b. indien voor de auto geen typegoedkeuring is verleend, en ter zake evenmin een certificaat van overeenstemming is afgegeven: de voor de auto verleende individuele goedkeuring, bedoeld in [artikel 26 van de Wegenverkeerswet 1994](../../../../../../../../../wet/wegenverkeerswet/1994/BWBR0006622/README.md);  

c.indien voor de auto geen typegoedkeuring is verleend, geen certificaat van overeenstemming is afgegeven en ook geen individuele goedkeuring is verleend: een testrapport van een individuele keuring van de auto, waarbij de CO<sub>2</sub>-emissie is gemeten overeenkomstig de ter zake in het kader van de Europese Unie tot stand gekomen geldende voorschriften;

d.in andere gevallen dan bedoeld in de onderdelen a, b en c: een goedkeuring van de auto waaruit de CO<sub>2</sub>-emissie van de auto blijkt, gemeten overeenkomstig de voorschriften van de Economische Commissie voor Europa van de Verenigde Naties, dan wel een gelijkwaardig internationaal reglement.  

### Artikel 7  

Het voldoen aan de in [artikel 9b, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) vermelde voorwaarde blijkt uit: 

a. de voor de auto verleende typegoedkeuring, bedoeld in [artikel 22 van de Wegenverkeerswet 1994](../../../../../../../../../wet/wegenverkeerswet/1994/BWBR0006622/README.md), dan wel het door de fabrikant ter zake afgegeven certificaat van overeenstemming;  

b. indien voor de auto geen typegoedkeuring is verleend, en ter zake evenmin een certificaat van overeenstemming is afgegeven, de voor de auto verleende individuele goedkeuring, bedoeld in [artikel 26 van de Wegenverkeerswet 1994](../../../../../../../../../wet/wegenverkeerswet/1994/BWBR0006622/README.md);  

c.indien voor de auto geen typegoedkeuring is verleend, geen certificaat van overeenstemming is afgegeven en ook geen individuele goedkeuring is verleend: een testrapport van een individuele keuring van de auto, waarbij de emissies van de auto zijn gemeten overeenkomstig de geldende ter zake in het kader van de Europese Unie tot stand gekomen geldende voorschriften;

d.in andere gevallen dan bedoeld in de onderdelen a, b en c: een goedkeuring van de auto waaruit de emissies van de auto blijken, gemeten overeenkomstig de voorschriften van de Economische Commissie voor Europa van de Verenigde Naties, dan wel een gelijkwaardig internationaal reglement.  

### Artikel  8  

1.  De afschrijving bedoeld in [artikel 10, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) bedraagt met betrekking tot personenauto's of motorrijwielen als bedoeld in [artikel 15, eerste lid, onderdelen a en b, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md): 

6 percent per maand voor de eerste drie maanden die zijn verstreken na het tijdstip waarop het motorrijtuig voor het eerst als zodanig in gebruik is genomen; en  

2,5 percent voor iedere volgende maand, indien daarop een beroep wordt gedaan in het aangiftebiljet..     
2.  De afschrijving bedoeld in [artikel 10, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), met betrekking tot personenauto's als bedoeld in [artikel 15, eerste lid, onderdeel g, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) bedraagt 1,5 percent per maand die is verstreken na het tijdstip waarop het motorrijtuig voor het eerst als zodanig in gebruik is genomen, indien daarop een beroep wordt gedaan in het aangiftebiljet.   
3.  Indien een gebruikt motorrijtuig essentiële gebreken vertoont waardoor met het motorrijtuig niet kan of mag worden deelgenomen aan het verkeer, wordt de vermindering, bedoeld in [artikel 10, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), niet vastgesteld dan nadat deze gebreken zijn hersteld. Van essentiële gebreken is in elk geval sprake zolang het motorrijtuig blijkens een vermelding in het register, bedoeld in [artikel 1, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), bestemd is voor sloop of wacht op keuring.   
4.  De opgaaf, bedoeld in [artikel 10, zevende lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), bestaat uit: 

a. een verwijzing naar een in de handel algemeen toegepaste koerslijst voor de inkoop van gebruikte motorrijtuigen door wederverkopers in Nederland, onder overlegging van een kopie van de passage uit die koerslijst waaraan de bij de aangifte toegepaste afschrijving, bedoeld in [artikel 10, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), is ontleend; of  

b. het bij de aangifte gebruikte taxatierapport: 

– dat is opgemaakt ten hoogste een maand vóór het tijdstip dat de belasting ingevolge [artikel 1 van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) is verschuldigd, in de staat waarin het motorrijtuig op dat tijdstip verkeert, door een onafhankelijke, erkende taxateur, waaruit inzichtelijk en gedetailleerd de waarde blijkt bij inkoop van het motorrijtuig door een wederverkoper in Nederland; en  

– dat is voorzien van een verklaring van de taxateur dat de in het taxatierapport opgegeven waarde door hem naar waarheid is vastgesteld aan de hand van een gedegen fysieke opname van het motorrijtuig, onder vermelding van datum, begin- en eindtijd van deze fysieke opname en naam, adres en woonplaats van degene die de taxatie feitelijk heeft verricht.     Bij het doen van de opgaaf wordt slechts gebruikgemaakt van de gegevens van niet meer dan één koerslijst als bedoeld onder a 
5.  Bij toepassing van de [artikelen 10, zesde lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) en [10a, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) is de afschrijving, bedoeld in artikel 10, tweede lid, van de wet, een percentage van het belastingbedrag, bedoeld in [artikel 9, eerste en tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), na toepassing van [artikel 9a](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [artikel 9b](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) en [artikel 9c, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), welk percentage is aangegeven in de navolgende tabel. Het vierde lid blijft in dat geval buiten toepassing.  

| Indien sinds het tijdstip waarop het motorvoertuig voor het eerst in gebruik is genomen een periode is verstreken van ten minste  | maar minder dan  | is het percentage  | en voor iedere maand die geheel of gedeeltelijk is verstreken sinds de in de eerste kolom bedoelde periode vermeerderd met  |
|:---|:---|:---|:---|
| 0 dagen  | 1 maand  | 0  | 8  |
| 1 maand  | 3 maanden  | 8  | 3  |
| 3 maanden  | 5 maanden  | 14  | 2,5  |
| 5 maanden  | 9 maanden  | 19  | 2,25  |
| 9 maanden  | 1 jaar en 6 maanden  | 28  | 1,444  |
| 1 jaar en 6 maanden  | 2 jaar en 6 maanden  | 41  | 0,917  |
| 2 jaar en 6 maanden  | 3 jaar en 6 maanden  | 52  | 0,833  |
| 3 jaar en 6 maanden  | 4 jaar en 6 maanden  | 62  | 0,75  |
| 4 jaar en 6 maanden  | 5 jaar en 6 maanden  | 71  | 0,416  |
| 5 jaar en 6 maanden  | 6 jaar en 6 maanden  | 76  | 0,416  |
| 6 jaar en 6 maanden  | 7 jaar en 6 maanden  | 81  | 0,333  |
| 7 jaar en 6 maanden  | 8 jaar en 6 maanden  | 85  | 0,333  |
| 8 jaar en 6 maanden  | 9 jaar en 6 maanden  | 89  | 0,25  |
| 9 jaar en 6 maanden  | --- | 92  | 0,083  |

6.  Bij toepassing van [artikel 10, zesde lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), is de vermindering ten hoogste het belastingbedrag, bedoeld in [artikel 9, eerste en tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), na toepassing van [artikel 9a](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [artikel 9b](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) en [artikel 9c, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md).   
7.  In afwijking van het tweede lid en het derde lid wordt de afschrijving vastgesteld aan de hand van de in het zesde lid opgenomen tabel, indien daarop een beroep wordt gedaan in het aangiftebiljet.  
8.  De inspecteur kan, met het oog op een juiste toepassing van [artikel 10 van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), bepalen dat het motorrijtuig gedurende ten hoogste zes werkdagen na de datum waarop de aangifte is ingediend in ongewijzigde staat beschikbaar wordt gehouden teneinde het motorrijtuig in deze staat op een door de inspecteur aan te wijzen plaats en tijdstip te tonen. 

### Artikel  8a  

1.  Voor de toepassing van de vermindering van de verschuldigde belasting, bedoeld in artikel 10c, tweede of derde lid, van de wet, worden bij de voldoening op aangifte van de voor het motorrijtuig verschuldigde belasting ingevolge [artikel 1, derde of zesde lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), op verzoek van de inspecteur nadere gegevens overgelegd die naar zijn oordeel van belang zijn voor een juiste vaststelling van de vermindering.   
2.  De vermindering, bedoeld in het eerste lid, wordt berekend met overeenkomstige toepassing van artikel 8d, eerste, tweede en vierde lid, met dien verstande, dat de vermindering wordt vastgesteld aan de hand van de tijdsduur die is verstreken tussen het tijdstip waarop het motorrijtuig voor het eerst in gebruik is genomen in de hoedanigheid waarin het eerder in de heffing van de belasting is betrokken, en het tijdstip waarop voor het motorrijtuig de belasting opnieuw is verschuldigd ingevolge [artikel 1, derde of zesde lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md).   
3.  Ingeval voor het motorrijtuig teruggaaf van de eerder betaalde belasting is verleend, wordt de vermindering alleen toegepast voor zover de eerder teruggegeven belasting op een later tijdstip alsnog als verschuldigde belasting is voldaan.  

### Artikel 8c  

1. De in [artikel 13a, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) bedoelde periode van terbeschikkingstelling van een bestelauto bedraagt vier weken, verminderd met voorafgaande aansluitende periodes van terbeschikkingstelling van enige bestelauto door de ondernemer aan dezelfde persoon.
2. Indien een ondernemer een bestelauto waarvoor op de voet van [artikel 13a, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) vrijstelling van belasting is verleend ter beschikking stelt aan een derde, neemt hij in zijn administratie de volgende gegevens en bescheiden op: 

a. de naam, het adres en een kopie van het legitimatiebewijs van degene aan wie de bestelauto ter beschikking wordt gesteld; en  

b. een kopie van het contract tussen de ondernemer en degene aan wie de bestelauto ter beschikking wordt gesteld, waaruit het kenteken van de bestelauto en de periode van terbeschikkingstelling blijkt.  
3. Ingeval de in het tweede lid bedoelde ondernemer de bestelauto langer dan de in het eerste lid bedoelde periode ter beschikking stelt aan een derde die voldoet aan het gestelde in [artikel 13a, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), verstrekt degene aan wie de bestelauto ter beschikking wordt gesteld aan de ondernemer een verklaring:

a. dat hij ondernemer is als bedoeld in [artikel 7 van de Wet op de omzetbelasting 1968](../../../../../../../../../wet/wet/op/de/omzetbelasting/1968/BWBR0002629/README.md);  

b. dat het geen ondernemerschap betreft als bedoeld in [artikel 7, zesde lid, van de Wet op de omzetbelasting 1968](../../../../../../../../../wet/wet/op/de/omzetbelasting/1968/BWBR0002629/README.md);  

c. dat de bestelauto meer dan bijkomstig in zijn onderneming zal worden gebruikt; en  

d. dat hij bij een wijziging in deze omstandigheden onmiddellijk de ondernemer die de bestelauto aan hem ter beschikking stelt zal informeren en de verklaring zal intrekken.  
4. De ondernemer die een bestelauto langer dan de in het eerste lid bedoelde periode ter beschikking stelt aan een derde als bedoeld in het derde lid, neemt in zijn administratie naast de in het tweede lid bedoelde gegevens en bescheiden de volgende gegevens en bescheiden op: 

a. het BTW-identificatienummer van degene aan wie de bestelauto ter beschikking wordt gesteld, en een afdruk van de verificatie van dit nummer uit het Europese datasysteem van BTW-identificatienummers; en  

b. de in het derde lid bedoelde verklaring van degene aan wie de bestelauto ter beschikking wordt gesteld.   
5. Indien de in het derde lid bedoelde verklaring niet langer juist is, brengt degene aan wie de bestelauto ter beschikking wordt gesteld onmiddellijk de ondernemer die de bestelauto aan hem ter beschikking stelt daarvan op de hoogte, onder intrekking van de eerder afgegeven verklaring. 

### Artikel  8d  

1.  De vermindering van het belastingbedrag, bedoeld in [artikel 14a, vierde lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), is de som van de percentages die ingevolge de navolgende tabel van toepassing zijn voor elke maand die geheel of gedeeltelijk is verstreken tussen het tijdstip waarop de belasting verschuldigd is geworden en het tijdstip waarop de omstandigheid, bedoeld in artikel 14a, eerste of tweede lid, van de wet, zich voordoet, toegepast op het belastingbedrag, bedoeld in [artikel 9, eerste en tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), na toepassing van [artikel 9a](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), [artikel 9b](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) en [artikel 9c, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md). Indien bij aanvang van een maand een tijdsduur is verstreken sinds het tijdstip waarop het motorrijtuig voor het eerst in gebruik is genomen van  

| ten minste   | maar minder dan  | is het percentage voor die maand  |
|:---|:---|:---|
| 0 dagen  | 1 maand  | 8  |
| 1 maand  | 3 maanden  | 3  |
| 3 maanden  | 5 maanden  | 2,5  |
| 5 maanden  | 9 maanden  | 2,25  |
| 9 maanden  | 1 jaar en 6 maanden  | 1,444  |
| 1 jaar en 6 maanden  | 2 jaar en 6 maanden  | 0,917  |
| 2 jaar en 6 maanden  | 3 jaar en 6 maanden  | 0,833  |
| 3 jaar en 6 maanden  | 4 jaar en 6 maanden  | 0,75  |
| 4 jaar en 6 maanden  | 5 jaar en 6 maanden  | 0,416  |
| 5 jaar en 6 maanden  | 6 jaar en 6 maanden  | 0,416  |
| 6 jaar en 6 maanden  | 7 jaar en 6 maanden  | 0,333  |
| 7 jaar en 6 maanden  | 8 jaar en 6 maanden  | 0,333  |
| 8 jaar en 6 maanden  | 9 jaar en 6 maanden  | 0,25  |
| 9 jaar en 6 maanden  | --- | 0,083  |

2.  Indien sinds het tijdstip waarop de belasting verschuldigd is geworden minder dan drie maanden zijn verstreken, wordt de vermindering voor een nog niet verstreken maand in afwijking van het eerste lid naar tijdsgelang per dag berekend, waarbij de vermindering per dag wordt gesteld op een dertigste deel van de vermindering voor die maand ingevolge de tabel.   
3.  De vermindering van het belastingbedrag, bedoeld in [artikel 15a, zevende lid](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), en [artikel 16, vijfde lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), is een percentage van het belastingbedrag, zoals aangegeven in de tabel opgenomen in artikel 8, vijfde lid.   
4.  Indien de belasting voor een gebruikt motorrijtuig is geheven met toepassing van een andere vermindering dan de vermindering zoals deze voor motorrijtuigen van die leeftijd voortvloeit uit de tabel opgenomen in artikel 8, vijfde lid, wordt de teruggaaf aangepast. Voor de berekening van de teruggaaf wordt daartoe de som van de percentages, bedoeld in het eerste lid, onderscheidenlijk het percentage, bedoeld in het derde lid, toegepast op het resultaat van de volgende formule: (geheven belasting × 100) / (100 – tabelpercentage) Daarbij is geheven belasting de belasting die voor dat motorrijtuig met toepassing van die andere vermindering is geheven, en tabelpercentage het percentage dat van toepassing zou zijn geweest indien de belasting zou zijn geheven met toepassing van de vermindering ingevolge de tabel in artikel 8, vijfde lid.   
5.  Indien degene die om teruggaaf van belasting verzoekt op grond van [artikel 14a, eerste of tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), ondernemer is als bedoeld in [artikel 7 van de Wet op de omzetbelasting 1968](../../../../../../../../../wet/wet/op/de/omzetbelasting/1968/BWBR0002629/README.md), niet zijnde een ondernemer als bedoeld in [artikel 7, zesde lid, van die wet](../../../../../../../../../wet/wet/op/de/omzetbelasting/1968/BWBR0002629/README.md), kan de inspecteur goedkeuren dat bij het verzoek de overlegging van de bescheiden, bedoeld in [artikel 4a, eerste lid, onderdeel d](../../../../../../../../../AMvB/uitvoeringsbesluit/belasting/van/personenauto's/en/motorrijwielen/1992/BWBR0005807/README.md), onderscheidenlijk [artikel 4b, eerste lid, onderdeel d, van het Uitvoeringsbesluit belasting van personenauto’s en motorrijwielen 1992](../../../../../../../../../AMvB/uitvoeringsbesluit/belasting/van/personenauto's/en/motorrijwielen/1992/BWBR0005807/README.md), achterwege blijft, onder de voorwaarde dat de ondernemer deze bescheiden bewaart in zijn administratie.   
6.  Bij een verzoek om teruggaaf van belasting op grond van [artikel 14a, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), wordt een kopie van het buitenlandse kentekenbewijs gevoegd.  

### Artikel 8da  

1.  Bij een verkorting of verlenging van de overeengekomen periode van terbeschikkingstelling, bedoeld in [artikel 14b, tweede lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), worden, in geval van een verkorting, bij het verzoek om teruggaaf, dan wel, in geval van een verlenging, bij de voldoening op aangifte, gegevens overgelegd waaruit de voor het motorrijtuig in totaal overeengekomen nieuwe periode van terbeschikkingstelling ondubbelzinnig blijkt. Wanneer de in de eerste volzin bedoelde gegevens niet zijn opgemaakt in de Nederlandse of Engelse taal, wordt een vertaling in één van deze talen bijgevoegd.   
2.  In het verzoek, dan wel bij de aangifte, bedoeld in het eerste lid, vermeldt degene aan wie het motorrijtuig ter beschikking is gesteld de nieuwe in totaal overeengekomen periode van terbeschikkingstelling en verklaart hij dat overigens geen andere afspraken zijn gemaakt met degene die het motorrijtuig aan hem ter beschikking stelt over de periode waarin het motorrijtuig tot zijn beschikking zal staan.   
3.  Op verzoek van de inspecteur worden aanvullende gegevens verstrekt die naar zijn oordeel noodzakelijk zijn om de nieuwe periode van terbeschikkingstelling van het motorrijtuig vast te stellen.  

### Artikel 8e  

1.  Onder een niet-opvouwbare rolstoel wordt voor de toepassing van [artikel 15a van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) mede verstaan een ander in verband met de handicap noodzakelijk hulpmiddel van een dusdanige omvang of een dusdanig gewicht, dat de gehandicapte, rekening houdend met zijn specifieke handicap, voor zijn vervoer is aangewezen op het gebruik van een bestelauto.   
2.  Onder een bestelauto, ingericht voor het vervoer als bedoeld in [artikel 15a, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md), wordt verstaan een bestelauto die voorzieningen bevat ten behoeve van het vervoer van een niet-opvouwbare rolstoel of het vervoer van een ander hulpmiddel als bedoeld in het eerste lid en het gelijktijdige vervoer van de gehandicapte, zoals voorzieningen voor het met of vanuit een rolstoel of een ander hulpmiddel kunnen plaatsnemen in en verlaten van de bestelauto, voor het vastzetten van een rolstoel of een ander hulpmiddel in de cabine op de plaats van een zitplaats, en voor het vastzetten van een rolstoel of een ander hulpmiddel zonder passagier in de laadruimte.  

### Artikel  9  

1.  De zekerheid bedoeld in [artikel 17, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) wordt bepaald aan de hand van het bedrag van de belasting dat degene aan wie de toestemming als bedoeld in [artikel 8, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) is verleend gemiddeld per aangiftetijdvak verschuldigd is ter zake van de registratie van de motorrijtuigen waarvoor door hem kentekens zijn aangevraagd.   
2.  De zekerheid bedraagt ten hoogste 100 percent van het in het eerste lid bedoelde bedrag met een maximum van € 9 000 000.   
3.  Het bedrag van de zekerheid kan door de inspecteur bij voor bezwaar vatbare beschikking worden gewijzigd.   
4.  Degene aan wie de toestemming als bedoeld in [artikel 8, eerste lid, van de wet](../../../../../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) is verleend kan een verzoek tot verlaging van de zekerheid indienen bij de inspecteur, die daarop bij voor bezwaar vatbare beschikking beslist.  

###Artikel 13 

1. Deze regeling treedt in werking met ingang van 1 januari 1993.
2. Deze regeling kan worden aangehaald als: Uitvoeringsregeling belasting van personenauto's en motorrijwielen 1992.

De 
Staatssecretaris van Financiën, 
M. J. J. van Amelsvoort      

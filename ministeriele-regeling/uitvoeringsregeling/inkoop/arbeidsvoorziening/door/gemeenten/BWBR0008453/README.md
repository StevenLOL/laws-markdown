<meta http-equiv='Content-Type' content='text/html; charset=utf-8' />

##Uitvoeringsregeling inkoop arbeidsvoorziening door gemeenten

De Minister van Sociale Zaken en Werkgelegenheid,  
Gelet op artikel 137a, tweede lid, van de Algemene bijstandswet, artikel 59a, tweede lid, van de Wet inkomensvoorziening oudere en gedeeltelijk arbeidsongeschikte werkloze werknemers, [artikel 59a, tweede lid, van de Wet inkomensvoorziening oudere en gedeeltelijk arbeidsongeschikte gewezen zelfstandigen](../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) en de artikelen 1, tweede lid, en 3, tweede en derde lid, van het Besluit inkoop dienstverlening Arbeidsvoorzieningsorganisatie door gemeenten;
Besluit:     
### §  1  

####Begripsbepalingen

### Artikel  1  

In deze regeling wordt verstaan onder:   a. de minister:  de Minister van Sociale Zaken en Werkgelegenheid;    b. besluit:  het Besluit inkoop dienstverlening Arbeidsvoorzieningsorganisatie door gemeenten;    c. registratie:  de registratie, bedoeld in artikel 1, eerste lid, onderdeel e, onder 2°, van het besluit.     

### §  2  

####Onderbreking van werkloosheid of van registratie bij de Arbeidsvoorzieningsorganisatie

### Artikel  2  

1.  Bij een onderbreking van de periode, bedoeld in artikel 1, eerste lid, onderdeel e, onder 2°, van het besluit, worden als dagen van werkloosheid en van registratie aangemerkt: 

a. dagen waarop arbeid in dienstbetrekking of in eigen bedrijf of zelfstandig beroep is verricht, mits het aantal dagen of gewerkte uren per jaar niet meer dan 50 respectievelijk 400 bedraagt;  

b. dagen waarop na toestemming van de Arbeidsvoorzieningsorganisatie, het Landelijk instituut sociale verzekeringen of de gemeente werkzaamheden zonder beloning zijn verricht;  

c. dagen waarop een scholing of opleiding is gevolgd die door Arbeidsvoorzieningsorganisatie, het Landelijk instituut sociale verzekeringen of de gemeente noodzakelijk wordt geacht voor de inschakeling in de arbeid.     
2.  Bij de toepassing van het eerste lid, onderdeel a, prevaleert de voor de uitkeringsgerechtigde meest gunstige berekeningswijze.   

### Artikel  3  

Bij een onderbreking van de periode, bedoeld in artikel 1, eerste lid, onderdeel e, onder 2°, van het besluit, door het ondergaan van hechtenis of gevangenisstraf worden de perioden gelegen voor en na de onderbreking samengeteld als waren zij een ononderbroken periode.  

### §  3  

####Aanwijzing van gemeenten

### Artikel  4  

Voor het jaar 1999 is het voor uitkeringen beschikbare bedrag 104,4 miljoen gulden.  

### Artikel  4a  

Als gemeenten, bedoeld in de [artikelen 137a, tweede lid, van de Abw](../../wet/algemene/bijstandswet/BWBR0007333/README.md), 59a, tweede lid, van de Ioaw, en 59a, tweede lid, van de Ioaz, worden voor de verdeling van het bedrag genoemd in artikel 4 aangewezen: 

a. de gemeenten Almelo, Amsterdam, Arnhem, Breda, Den Bosch, Den Haag, Deventer, Dordrecht, Eindhoven, Enschede, Groningen, Haarlem, Heerlen, Helmond, Hengelo (O), Leeuwarden, Leiden, Maastricht, Nijmegen, Rotterdam, Schiedam, Tilburg, Utrecht, Venlo en Zwolle, en  

b. de gemeenten Alkmaar, Almere, Alphen aan den Rijn, Amersfoort, Amstelveen, Apeldoorn, Assen, Bergen op Zoom, Brunssum, Capelle aan den IJssel, Delft, Delfzijl, Den Helder, Doetinchem, Ede, Emmen, Geleen, Gorinchem, Gouda, Haarlemmermeer, Heemskerk, Heerenveen, Hellevoetsluis, Hilversum, Hoogeveen, Hoogezand-Sappemeer, Hoorn, Kerkrade, Landgraaf, Lelystad, Maassluis, Middelburg, Nieuwegein, Noordoostpolder, Oosterhout, Oss, Purmerend, Rheden, Ridderkerk, Rijswijk (Z-H), Roermond, Roosendaal, Sittard, Smallingerland, Sneek, Spijkenisse, Stadskanaal, Terneuzen, Tiel, Veenendaal, Velsen, Vlaardingen, Vlissingen, Waalwijk, Wageningen, Weert, Zaanstad, Zeist, Zoetermeer, Zutphen en Zwijndrecht.    

### Artikel  4b  

1.  Van het in artikel 4 genoemde bedrag wordt 54,921 miljoen gulden met inachtneming van artikel 3, zesde lid, van het besluit, naar evenredigheid van de aantallen uitkeringsgerechtigden verdeeld over de gemeenten genoemd in artikel 4a, onderdeel a.   
2.  Van het in artikel 4 genoemde bedrag wordt 49,479 miljoen gulden, in afwijking van artikel 3, zesde lid, van het besluit, op gelijke wijze verdeeld over alle gemeenten genoemd in artikel 4a.   

### §  4  

####Modellen

### Artikel  5  

De opgave, bedoeld in artikel 3, derde lid, van het besluit, de jaaropgave en de verklaring van de deskundige, bedoeld in artikel 5, tweede lid, van het besluit en het onderzoek dat resulteert in de verklaring, bedoeld in artikel 5, derde lid, van het besluit zijn voor het jaar 1999 ingericht overeenkomstig de in de bijlagen bij deze regeling behorende modellen.  

### §  5  

####Peildatum

### Artikel  6  

De peildatum, bedoeld in artikel 3, vijfde lid, van het besluit is voor het jaar 1999 vastgesteld op 1 januari 1998.  

### §  6  

####Informatie

### Artikel  6a  

1.  Burgemeester en wethouders ver-strekken aan de door de minister daartoe in artikel 6b aangewezen bewerker over ieder kwartaal de inlichtingen en gegevens voor de beleidsvorming met betrekking tot de uitvoering van het besluit, volgens het in bijlage A bij de regeling behorende model.   
2.  De inlichtingen en gegevens worden telkens binnen 6 weken na afloop van een kwartaal door burgemeester en wethouders rechtstreeks aan de bewerker verstrekt.   
3.  Burgemeester en wethouders ver-strekken de inlichtingen en gegevens op een door de bewerker te bepalen wijze.   

### Artikel  6b  

De bewerker van de in artikel 6a, eerste lid, bedoelde inlichtingen en gegevens is het Centraal Bureau voor de Statistiek.  

### Artikel  6c  

1.  In plaats van de inlichtingen en gegevens op de wijze, bedoeld in artikel 6a, eerste lid, aan de door de minister aangewezen bewerker te verstrekken, kunnen de inlichtingen en gegevens van burgemeester en wethouders ook op andere wijze door de minister worden verkregen.   
2.  De in het eerste lid bedoelde andere wijze is het door de bewerker met elkaar in verband brengen van: 

a. de gegevens en inlichtingen over inkooptrajecten, die de Arbeidsvoor-zieningsorganisatie verstrekt aan de minister en die in opdracht van hem door het Centraal Bureau voor de Statistiek als bewerker worden verwerkt, en  

b. de statistische gegevens die burgemeester en wethouders krachtens [artikel 133 van de Abw](../../wet/algemene/bijstandswet/BWBR0007333/README.md), 55 van de Ioaw en 55 van de Ioaz, aan het Centraal Bureau voor de Statistiek verstrekken.     
3.  Dit artikel wordt toegepast, indien burgemeester en wethouders van een gemeente de bewerker volgens het model van bijlage B toestemming verlenen de gegevens op de wijze bedoeld in het eerste en tweede lid aan de minister te verstrekken.   

### Artikel  6d  

1.  De bewerker verstrekt aan burgemeester en wethouders van een gemeente, bedoeld in artikel 6c, derde lid, over ieder kwartaal, binnen 8 weken na afloop van dat kwartaal, een opgave van de inlichtingen en gegevens, bedoeld in artikel 6a, eerste lid. De eerste volzin is van toepassing op wijzigingen die door de bewerker na het verstrekken van een opgave worden aangebracht.   
2.  Indien burgemeester en wethouders zich niet kunnen verenigen met de in het eerste lid bedoelde opgave, melden zij dit binnen 6 weken na ontvangst van die opgave schriftelijk bij de bewerker.   
3.  De bewerker deelt burgemeester en wethouders binnen 6 weken na ontvangst van de mededeling, bedoeld in het tweede lid, mede of en zo ja in hoeverre correcties met betrekking tot de verstrekte inlichtingen en gegevens hebben plaatsgevonden.   

### §  7  

####Slotbepalingen

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 1997.  

### Artikel  8  

Deze regeling wordt aangehaald als: Uitvoeringsregeling inkoop arbeidsvoorziening door gemeenten.  
Deze regeling zal met de toelichting in de Staatscourant worden geplaatst.   

’s-Gravenhage 
19 december 1996    

De 
Minister voornoemd, 
A.P.W.Melkert   

####Bijlage: Verdeling van de additionele middelen over de G6-gemeenten

| --- | --- | --- | --- |
|---|---|---|---|
|  *Naam gemeente*   |  *Aantal personen met uitkering a.b.w. , 65 jaar, r.w.w., i.o.a.w., i.o.a.z.*    *ultimo 4e kwartaal ’95*   |  *Aandeel in totale populatie*    *doelgroep in %*   |  *vergoeding*    *(x 1000 fld.)*   |
| Dordrecht  | 6.042  | 21,28  | 1.063  |
| Haarlem  | 5.376  | 18,93  | 947  |
| Heerlen  | 5.754  | 20,26  | 1.013  |
| Leiden  | 4.790  | 16,87  | 843  |
| Schiedam  | 3.576  | 12,59  | 630  |
| Venlo  | 2.860  | 10,07  | 504  |
| --- | --- | --- | --- |
| Totaal  | 28.398  | 100,00  | 5.000  |

Bron: SZW, kwartaaldeclaraties 

####Bijlage: verdeling van de middelen over de 86 inkoopgemeenten ten behoeve van het jaar 1999

![30700](http://wetten.overheid.nl/Illustration/30700)
![30700](http://wetten.overheid.nl/Illustration/30700)

### Bijlage  1  

![30691](http://wetten.overheid.nl/Illustration/30691)
![30691](http://wetten.overheid.nl/Illustration/30691)
![30691](http://wetten.overheid.nl/Illustration/30691)

### Bijlage  2  

![30693](http://wetten.overheid.nl/Illustration/30693)
![30693](http://wetten.overheid.nl/Illustration/30693)

### Bijlage  3  

![30696](http://wetten.overheid.nl/Illustration/30696)
![30696](http://wetten.overheid.nl/Illustration/30696)
![30696](http://wetten.overheid.nl/Illustration/30696)

### Bijlage  4  

![30698](http://wetten.overheid.nl/Illustration/30698)
![30698](http://wetten.overheid.nl/Illustration/30698)

### Bijlage  5  

![30700](http://wetten.overheid.nl/Illustration/30700)
![30700](http://wetten.overheid.nl/Illustration/30700)

### Bijlage  6  

![30702](http://wetten.overheid.nl/Illustration/30702)
![30702](http://wetten.overheid.nl/Illustration/30702)


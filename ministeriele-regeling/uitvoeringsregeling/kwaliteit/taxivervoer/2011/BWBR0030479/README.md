<meta http-equiv='Content-Type' content='text/html; charset=utf-8' />

##Regeling houdende uitvoeringbepalingen inzake de kwaliteit in het taxivoer (Uitvoeringsregeling kwaliteit taxivervoer 2011)

De Minister van Infrastructuur en Milieu,  
Gelet op de [artikel 82b, achtste, negende en tiende lid, van de Wet personenvervoer 2000](../../../../../../wet/wet/personenvervoer/2000/BWBR0011470/README.md);
Besluit:    

### Artikel  1  

In deze regeling wordt verstaan onder ‘wet’: [Wet personenvervoer 2000](../../../../../../wet/wet/personenvervoer/2000/BWBR0011470/README.md).  

### Artikel  2  

De in [artikel 82b, eerste lid, van de wet](../../../../../../wet/wet/personenvervoer/2000/BWBR0011470/README.md) bedoelde gemeentelijke verordening stelt geen regels over het maximum aantal in dat artikel bedoelde organisatorische verbanden.  

### Artikel  3  

De krachtens [artikel 82b, tiende lid, van de wet](../../../../../../wet/wet/personenvervoer/2000/BWBR0011470/README.md) aangewezen gemeenten zijn: 

a. de gemeente Amsterdam;  

b. de gemeente Den Haag;  

c. de gemeente Utrecht;  

d. de gemeente Rotterdam;  

e. de gemeente Enschede;  

f. de gemeente Eindhoven;  

g. de gemeente Haarlemmermeer.    

### Artikel  4  

Deze regeling treedt in werking met ingang van het tijdstip van inwerkingtreding van Artikel I van de wet van 26 mei 2011 tot wijziging van de Wet personenvervoer 2000, houdende regels ter bevordering van de kwaliteit in het taxivervoer (Stb. 289).  

### Artikel  5  

Deze regeling wordt aangehaald als: Uitvoeringsregeling kwaliteit taxivervoer 2011.  
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu, 
M.H.Schultz van Haegen   

<meta http-equiv='Content-Type' content='text/html; charset=utf-8' />

##Uitvoering van artikel 40 van de Wet op de Accountants-administratieconsulenten (secretariaat van de Raad van Tucht)

De Staatssecretaris van Economische Zaken,  
Gelet op [artikel 40 van de Wet op de Accountants-administratieconsulenten](../../../../../../../../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748),
Besluit:    

### Artikel  1  

1.  Het secretariaat van de Raad van Tucht, bedoeld in [artikel 34 van de Wet op de Accountants-administratieconsulenten](../../../../../../../../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748), bestaat uit een secretaris en een adjunct-secretaris.   
2.  De betrekking van adjunct-secretaris wordt vervuld door een persoon die daartoe door de Minister van Economische Zaken is aangewezen.   

### Artikel  2  

1.  De secretaris heeft de leiding van het secretariaat. Hij is belast met de administratieve arbeid, verbonden aan de taken van de Raad. Hij draagt onder meer zorg voor een deugdelijke verslaglegging van het verhandelde ter zitting van de Raad.   
2.  De adjunct-secretaris vervangt de secretaris bij diens afwezigheid.   

### Artikel  3  

Het bepaalde in [artikel 38 van de Wet op de Accountants-administratieconsulenten](../../../../../../../../../../../../wet/wet/op/de/accountants-administratieconsulenten/BWBR0002856/README.md) is mede van toepassing op de adjunct-secretaris.  

### Artikel  4  

1.  Deze beschikking wordt in de Staatscourant bekendgemaakt.   
2.  Zij treedt in werking met ingang van de dag na die van haar bekendmaking.   

's-Gravenhage 
19 februari 1976    

De 
Staatssecretaris van Economische Zaken, 
Th. M.Hazekamp    

<meta http-equiv='Content-Type' content='text/html; charset=utf-8' />

##Uitvoering Besluit typekeuring bromfietsen luchtverontreiniging 

De Ministers van Volkshuisvesting, Ruimtelijke Ordening en Milieubeheer en van Verkeer en Waterstaat,  
Gelet op artikel 2, onder a, artikel 4, eerste lid, en artikel 9, van het Besluit typekeuring bromfietsen luchtverontreiniging en op richtlijn nr. 97/24/EG van het Europees Parlement en de Raad van de Europese Unie van 17 juni 1997 betreffende bepaalde onderdelen of eigenschappen van motorvoertuigen op twee of drie wielen (PbEG L 226);
Besluiten:     

### Artikel  1  

In deze regeling wordt verstaan onder: a. besluit   Besluit typekeuring bromfietsen luchtverontreiniging  b.  Richtlijn 87/56  richtlijn van de Raad van 18 december 1986 tot wijziging van richtlijn 78/1015/EEG inzake de onderlinge aanpassing van de wetgevingen der Lidstaten betreffende het toegestane geluidsniveau en de uitlaatinrichting van motorrijwielen  c. Richtlijn 97/24   richtlijn van het Europees Parlement en de Raad van 17 juni 1997 betreffende bepaalde onderdelen en eigenschappen van motorvoertuigen op twee of drie wielen (PbEG L 226)   

### Artikel  2  

De keuring, bedoeld in artikel 2, onder a, van het besluit wordt verricht aan de hand van de voorschriften, vervat in Richtlijn 97/24, op basis van de in bijlage I van hoofdstuk 5 in die richtlijn genoemde grenswaarden, met dien verstande dat 

a. de eerste fase treedt in werking op: 17 juni 1999; 

b. de tweede fase treedt in werking op: 17 juni 2002.  

### Artikel  3  

De keuring, bedoeld in artikel 2, eerste lid, onder a, en de mededeling, bedoeld in artikel 2, eerste lid, onder b, van het besluit, mogen tot 17 juni 1999 worden verricht aan de hand van de voorschriften, vervat in Richtlijn 87/56.  

### Artikel  4  

Ten aanzien van het invoeren en vervaardigen houden een goedkeuring als bedoeld in artikel 2, onder a, en een mededeling als bedoeld in artikel 2, eerste lid, onder b, van het besluit, waaraan de voorschriften van Richtlijn 87/56 ten grondslag hebben gelegen, met ingang van 18 december 2000 op te gelden.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 18 december 1998. 
Deze regeling zal met de toelichting in de Staatscourant worden geplaatst.   

â€™s-Gravenhage 
21 december 1998    

De 
Minister van Volkshuisvesting, Ruimtelijke Ordening en Milieubeheer, 
J.P. Pronk  

De 
Minister van Verkeer en Waterstaat, 
T.Netelenbos     

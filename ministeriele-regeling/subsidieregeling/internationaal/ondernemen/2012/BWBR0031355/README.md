<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken, Landbouw en Innovatie van 8 maart 2012, nr. WJZ / 12019931, houdende vaststelling van de Subsidieregeling internationaal ondernemen 2012 (Subsidieregeling internationaal ondernemen 2012)

De Staatssecretaris van Economische Zaken,  
Gelet op de [artikelen 4](../../../../../../AMvB/kaderbesluit/ez-subsidies/BWBR0024796/README.md), [8](../../../../../../AMvB/kaderbesluit/ez-subsidies/BWBR0024796/README.md), [17](../../../../../../AMvB/kaderbesluit/ez-subsidies/BWBR0024796/README.md) en [19 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

– *minister:* Minister van Economische Zaken;  

– *ondernemersorganisatie:* een stichting of een vereniging met volledige rechtsbevoegdheid die blijkens haar statuten tot doel heeft de belangen te behartigen van ondernemingen of organisaties van ondernemingen, die beschikt over deskundigheid op het gebied van internationaal ondernemen en die zich als ondernemersorganisatie in de zin van deze regeling bij de minister heeft aangemeld;  

– *ondersteuner:* een ondernemersorganisatie en de Kamer van Koophandel;  

– *ondersteuningstraject:* alle activiteiten, die een ondersteuner ten behoeve van een MKB-ondernemer, bij het versterken van de voorwaarden voor duurzaam internationaal ondernemen van zijn onderneming, verricht ter ondersteuning bij het inventariseren van de sterktes en zwaktes, kansen en bedreigingen van de onderneming op het gebied van internationaal ondernemen en bij het aangeven van activiteiten die nodig zijn voor de planmatige bewerking van een of meer buitenlandse markten.    

### §  2  

####Verstrekking internationaliseringsvouchers aan ondernemers

### Artikel  2  

De minister verstrekt op aanvraag ten hoogste één internationaliseringsvoucher aan een MKB-ondernemer die hij kan inleveren bij een ondersteuner ten behoeve van de uitvoering van een ondersteuningstraject.  

### Artikel  3  

Deze paragraaf valt onder de de-minimisverordening.  

### Artikel  4  

1.  Bij ministeriële regeling wordt bepaald gedurende welke periodes internationaliseringsvouchers kunnen worden aangevraagd en wordt per periode bepaald hoeveel internationaliseringsvouchers voor binnen dezelfde periode ingediende aanvragen beschikbaar zijn.   
2.  De minister verdeelt de beschikbare internationaliseringsvouchers in de volgorde van ontvangst van de aanvragen. Indien honorering van alle aanvragen die op één dag zijn ontvangen ertoe zou leiden dat het beschikbare aantal vouchers zou worden overschreden, stelt de minister de onderlinge rangschikking van deze aanvragen vast door middel van loting.   

### §  3  

####Verstrekking van subsidie aan ondersteuners

### Artikel  5  

De minister verstrekt op aanvraag subsidie aan een ondersteuner die een ondersteuningstraject heeft uitgevoerd en in verband daarmee een geldige internationaliseringsvoucher overlegt.  

### Artikel  6  

De subsidie bedraagt het bedrag van de door de ondersteuner ten behoeve van de uitvoering van een ondersteuningstraject gemaakte kosten, maar niet meer dan € 2400,–.  

### Artikel  7  

1.  Een aanvraag om subsidie wordt na afloop van het ondersteuningstraject ingediend en wordt behandeld op volgorde van binnenkomst.   
2.  De aanvraag moet binnen vier maanden nadat de internationaliseringsvoucher aan de ondernemer is verstrekt zijn ontvangen. Op een voor het einde van de termijn daartoe ingediend verzoek kan de minister deze termijn eenmalig verlengen.   

### §  4  

####Slotbepalingen

### Artikel  8  

Het formulier voor het indienen van een aanvraag voor: 

a. een internationaliseringsvoucher is opgenomen in bijlage 1;  

b. een subsidie als bedoeld in artikel 5 is opgenomen in bijlage 2.    

### Artikel  9  

1.  De [Subsidieregeling internationaal ondernemen](../../../../../../ministeriele-regeling/subsidieregeling/internationaal/ondernemen/BWBR0026819/README.md) wordt ingetrokken, met dien verstande dat zij van toepassing blijft op aanvragen om subsidie, die vóór de inwerkingtreding van de voorliggende regeling zijn ingediend en op subsidies die vóór de inwerkingtreding van de voorliggende regeling zijn verstrekt.   
2.  Geen subsidie wordt verstrekt voor een ondersteuningstraject, dat betrekking heeft op een ondernemer, aan wie krachtens hoofdstuk 2 van de Subsidieregeling internationaal ondernemen een subsidie is verleend die nog niet is vastgesteld.   

### Artikel  10  

Wijzigt de Regeling openstelling en subsidieplafonds EZ 2012.   

### Artikel  11  

Deze regeling treedt in werking met ingang van 1 april 2012.  

### Artikel  12  

Deze regeling wordt aangehaald als: Subsidieregeling internationaal ondernemen 2012.  
Deze regeling zal met de toelichting in de Staatscourant worden geplaatst.   

Den Haag 
8 maart 2012   

De 
Minister van Economische Zaken, Landbouw en Innovatie,
M.J.M.Verhagen  

### Bijlage  1  

####Verklaring de-minimissteun

*Verklaring in het kader van het verlenen van de-minimis steunbedragen als bedoeld in de de-minimis verordening (PbEU 2006, L 379).*  Aanbevolen wordt om voor het invullen van deze verklaring eerst de toelichting in de bijlage van dit formulier te lezen! Deze verklaring bestaat uit twee pagina’s. De bijlage bestaat uit drie pagina’s. Aanbevolen wordt om zorgvuldig te controleren of alle pagina’s aanwezig zijn. 

####Verklaring

*Hierbij verklaart ondergetekende, dat aan de hierna genoemde onderneming, evenals aan het eventuele gehele moederconcern waartoe de onderneming behoort,*  

○  *geen de-minimissteun is verleend.*  

– Over de periode van het huidige belastingjaar en de twee voorgaande belastingjaren heeft uw onderneming niet eerder de-minimissteun ontvangen.    

○  *wel de-minimissteun is verleend maar voor andere kosten dan die waarvoor u nu steun vraagt.*  

– Over de periode van het huidige belastingjaar en de twee voorgaande belastingjaren heeft uw onderneming eerder de-minimissteun ontvangen voor andere kosten tot een totaal bedrag van € .... Indien deze optie op u van toepassing is dient u een kopie waaruit het verlenen van de steun blijkt mee te sturen.    

○  *wel de-minimissteun is verleend voor dezelfde kosten als die waarvoor u nu steun vraagt.*  

– Over de periode van het huidige belastingjaar en de twee voorgaande belastingjaren heeft uw onderneming eerder de-minimissteun ontvangen voor dezelfde kosten tot een totaal bedrag van € .... Indien deze optie op u van toepassing is dient u een kopie waaruit het verlenen van de steun blijkt mee te sturen.    

○  *eerder andere steun is verleend voor dezelfde kosten als die waarvoor u nu steun vraagt.*  

– Voor dezelfde in aanmerking komende kosten is reeds staatssteun verleend tot een totaal bedrag van € .... Deze staatssteun is verleend op grond van een vrijstellingsverordening, kaderregeling, beschikking of besluit van de Europese Commissie op ... ... ... Indien deze optie op u van toepassing is dient u een kopie waaruit het verlenen van de steun blijkt mee te sturen.      *Aldus volledig en naar waarheid ingevuld door:*   

| --- | --- | --- | --- |
|:---|:---|:---|:---|
| .....  | --- | --- | (Bedrijfsnaam)  |
| .....  | --- | --- | (Inschrijfnummer KvK)  |
| .....  | --- | --- | (Naam functionaris en functie)  |
| .....  | --- | --- | (Adres onderneming)  |
| .....  | --- | --- | (Postcode en plaatsnaam)  |
| .....  | (datum)  | .....  | (Handtekening)  |

####Toelichting verklaring de-minimissteun

Deze toelichting dient als hulpmiddel bij het invullen van de de-minimisverklaring. Aan de toelichting kunnen geen rechten worden ontleend. De ‘Verordening betreffende de toepassing van de artikelen 87 en 88 van het Verdrag op de-minimissteun’ (PbEU 2006, L 379) is bepalend . <sup> 1  Voor de sector van de primaire productie van landbouwproducten is Verordening. 1535/2007 van de Commissie van 20 december 2007 betreffende de toepassing van de artikelen 87 en 88 van het EG-Verdrag op de-minimissteun in de landbouwproductiesector bepalend. Voor de sector visserij is het de-minimisplafond vastgesteld bij Verordening 875/2007 van 24 juli 2007 betreffende de toepassing van de artikelen 87 en 88 van het EG-Verdrag op de-minimissteun in de visserijsector en tot wijziging van Verordening 1860/2004.  </sup> 

### 1  

####De de-minimisverordening en staatssteun

Wanneer overheden steun aan ondernemingen willen verlenen kan deze steun ervoor zorgen dat de concurrentieverhoudingen worden verstoord. Omdat dit ongunstig kan zijn voor het handelsverkeer stelt het Verdrag betreffende de Werking van de Europese Unie (VWEU) beperkingen aan de mogelijkheden om steun te geven (artikel 107 en 108 VWEU). <sup> 2  Een overheidsinstantie kan zowel de centrale overheid, de provincie, de gemeente of een waterschap betreffen.  </sup> <sup> 3  Een onderneming in Europeesrechtelijke zin is een eenheid die een economische activiteit uitoefent. Een economische activiteit is het aanbieden van goederen en diensten op de markt. De rechtsvorm van deze eenheid of de wijze waarop zij wordt gefinancierd is hierbij niet van belang. Daarbij kunnen zowel privaatrechtelijke als publiekrechtelijke rechtspersonen een onderneming vormen. Dat er geen winstoogmerk is (zoals bij een stichting) is niet relevant.   </sup> In de de-minimisverordening heeft de Europese Commissie verklaard dat steunmaatregelen (zoals subsidieverlening) tot een bepaalde drempel het handelsverkeer tussen de lidstaten niet ongunstig beïnvloeden en de mededinging niet vervalsen en daarom niet beschouwd worden als staatssteun in de zin van het VWEU. Deze drempel is gesteld op een bedrag van € 200.000,– (€ 100.000,– voor ondernemingen in de sector wegvervoer). Voor de visserijsector geldt een drempel van € 30.000,–. Voor de landbouwproductiesector is de drempel gesteld op € 7.500,–. Dit bedrag geldt per onderneming over een periode van drie belastingjaren. Steun die genoemde drempelbedragen niet overschrijdt, wordt aangemerkt als ‘de-minimissteun’. Deze verklaring is nodig voor de overheden om na te gaan of bij de steunverlening aan uw onderneming aan de eisen van de de-minimisverordening is voldaan. Door middel van deze verklaring geeft u aan dat met de huidige subsidieverlening aan uw onderneming de steundrempels niet worden overschreden.  

### 2  

####Op wie is de regeling van toepassing

De de-minimisverordening kan gebruikt worden voor kleine, middelgrote of grote ondernemingen in alle sectoren in heel Nederland. De de-minimisverordening mag echter niet worden toegepast indien de steun in één van de volgende sectoren valt: 

– Steun aan ondernemingen die in moeilijkheden verkeren  

– Steun aan ondernemingen die actief zijn in de visserijsector  

– Steun aan ondernemingen die actief zijn in de kolenindustrie  

– Steun aan ondernemingen die landbouwproducten produceren. <sup> 4  Voor bedrijven die actief zijn op het gebied van verwerking en afzet van landbouwproducten geldt de de-minimisregeling alleen als:    –  de steun niet is vastgesteld op basis van de prijs of hoeveelheid van de landbouwproducten die van primaire producenten worden gekocht of die door de betrokken ondernemer op de markt worden gebracht of    –  wanneer de steun afhankelijk wordt gesteld van de verplichting deze steun geheel of ten dele aan primaire producenten door te geven.    </sup>  

– Exportsteun of steun waarbij binnenlandse producten worden bevoordeeld ten opzichte van ingevoerde producten  

– Steun aan ondernemingen voor de aanschaf van vrachtwagens.    

### 3  

####Toelichting bij de verklaring

*Het formulier heeft betrekking op vier situaties:*  

– uw onderneming, evenals het gehele eventuele moederconcern, heeft gedurende het huidige en de twee voorafgaande belastingjaren in het geheel geen de-minimissteun ontvangen,  

– uw onderneming, evenals het gehele eventuele moederconcern, heeft gedurende het lopende en de twee voorafgaande belastingjaren de-minimissteun ontvangen voor andere kosten dan waarvoor u op dit moment steun vraagt. Opgeteld bij het bedrag van de huidige subsidieverlening wordt echter het bedrag van € 200.000,– niet overschreden (respectievelijk € 100.000,–/ € 30.000,–/ € 7.500,–),  

– uw onderneming, evenals het gehele eventuele moederconcern, heeft gedurende het lopende en de twee voorafgaande belastingjaren de-minimissteun ontvangen voor dezelfde kosten als waarvoor u op dit moment steun vraagt, of  

– uw onderneming, evenals het gehele eventuele moederconcern, heeft voor dezelfde kosten die in aanmerking komen voor de huidige subsidie andere vormen van staatssteun ontvangen.   Een onderneming wordt als ‘zelfstandig’ beschouwd indien deze *niet* voor 25% of meer van het kapitaal of van de stemrechten in handen is van één onderneming of van verscheidene verbonden ondernemingen gezamenlijk. Als uw onderneming *niet* als een zelfstandige onderneming kan worden aangemerkt dan dient voor de bepaling van de hoeveelheid ontvangen steun ook rekening te worden gehouden met de steun verstrekt aan het gehele moederconcern waartoe uw onderneming behoort. <sup> 5  Zie ook de Aanbeveling van de Europese Commissie van 6 mei 2003 PbEU L 124 van 20 mei 2003.  </sup> 

####Wat zijn andere vormen van steun

Mogelijk heeft uw onderneming voor dezelfde kosten die in aanmerking komen voor de huidige de-minimissteun reeds andere steun ontvangen. Hierbij kan gedacht worden aan steun die door de Europese Commissie is goedgekeurd of binnen het toepassingsgebied van een groepsvrijstellingsverordening valt. Het totaalbedrag van deze staatssteun en de andere ontvangen staatssteun mag de maxima niet overschrijden die op basis van het relevante besluit van de Europese Commissie of groepsvrijstellingsverordening zijn toegestaan. Als u twijfelt of bepaalde steun die u hebt ontvangen goedgekeurde of vrijgestelde steun is, kunt u hierover contact opnemen met de overheid of uitvoeringsinstantie van wie u de steun heeft ontvangen.  

### 4  

####Invullen

Vul de vragen in die van toepassing zijn. *Vul alle bedragen in euro’s in.* Rond de bedragen af op hele euro’s. Het is *niet* relevant in welke vorm of voor welk doel de steun is verleend. Evenmin is van belang of de steun wel of niet daadwerkelijk is uitbetaald. Alle bedragen die dienen te worden gebruikt bij het invullen van de verklaring, zijn brutobedragen vóór aftrek van belastingen. Behalve om subsidieverlening kan het daarbij gaan om leningen tegen gunstige voorwaarden, de verkoop van grond tegen een lagere prijs dan de marktwaarde, vrijstellingen, verlagingen of kwijtschelding van directe of indirecte belastingen, garant- of borgstelling etcetera. Het gaat daarbij niet alleen om steun die u hebt ontvangen van het Rijk, maar ook om steun die u heeft ontvangen van andere overheidsinstanties. Europese subsidies dienen ook te worden meegerekend. Het tijdstip waarop de steun aan uw onderneming wordt geacht verleend te zijn is het tijdstip waarop uw onderneming een wettelijke aanspraak op de steun verwerft. Dit betekent concreet de datum waarop voor uw onderneming de juridische aanspraak op het voordeel is ontstaan, zoals de beschikking tot subsidieverlening of het aangaan van een lening of borgstelling).  

### 5  

####Het bewaren van gegevens

De Europese Commissie kan onrechtmatige steun nog gedurende tien jaar na de verlening terugvorderen. De mogelijkheid bestaat dan ook dat de Europese Commissie naderhand bij (de) Nederland(se overheidsinstantie) nog informatie opvraagt over hoe de steun is besteed om na te kunnen gaan of er wellicht sprake is van onrechtmatige steun. De overheidsinstantie van wie u de steun heeft ontvangen kan - indien zij zelf niet over die informatie beschikt - in een dergelijk geval aan u vragen om documenten waarmee kan worden aangetoond dat de steun besteed is aan die activiteiten waarvoor deze is verleend. Het gaat daarbij dan om documenten die u op grond van de algemene administratie- en bewaarverplichting voor ondernemers moet bewaren. <sup> 6  Artikel 2:10, lid 1, BW (rechtspersonen) en artikel 3:15i BW (ondernemingen en vrije beroepsbeoefenaren).  </sup> 

####Let op!

Het is belangrijk om zorgvuldig na te gaan of in uw geval de steundrempel niet wordt overschreden. Immers bij overschrijding van de drempel kan geen beroep meer worden gedaan op de de-minimis verordening. Handelen in strijd met de staatssteunregels uit het VWEU kan in het ergste geval leiden tot terugvordering van de verleende steun! Uiteraard vult u alléén de rubriek(en) in die op uw situatie van toepassing is/zijn. Vergeet u vooral niet om de bijlage(n) bij te sluiten!   ![249952](http://wetten.overheid.nl/Illustration/249952)
![249953](http://wetten.overheid.nl/Illustration/249953)
![249954](http://wetten.overheid.nl/Illustration/249954)

### Bijlage  2  

![249955](http://wetten.overheid.nl/Illustration/249955)
![249956](http://wetten.overheid.nl/Illustration/249956)


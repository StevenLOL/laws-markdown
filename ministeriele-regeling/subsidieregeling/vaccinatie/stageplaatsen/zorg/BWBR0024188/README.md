<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 7 juli 2008, nr. MEVA/ABA/2860370, houdende regels voor het verstrekken van subsidie voor de tegemoetkoming in de kosten voor vaccinatie tegen Hepatitis B voor leerlingen in het zorgonderwijs (Subsidieregeling vaccinatie stageplaatsen zorg)

De Minister van Volksgezondheid, Welzijn en Sport,  
Handelende in overeenstemming met de Staatssecretaris van Volksgezondheid, Welzijn en Sport,

Gelet op [artikel 3 van de Kaderwet VWS-subsidies](../../../../../../wet/kaderwet/vws-subsidies/BWBR0009455/README.md);
Besluit:    

### Artikel  1  

In deze regeling wordt verstaan onder: 

a. Minister: Minister van Volksgezondheid, Welzijn en Sport;  

b. onderwijsinstelling: instelling als bedoeld in [artikel 1.1.1, onderdeel b, onder 1° en 2°, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) die ingevolge [artikel 2.1.3 van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) voor bekostiging in aanmerking is gebracht of hogeschool als bedoeld in [artikel 1.3, tweede lid, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) die is vermeld op de [bijlage genoemd in artikel 1.8, eerste lid, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

c. zorgopleiding: 

1°. beroepsopleidende leerweg als bedoeld in [artikel 7.2.2, tweede lid, onderdeel a, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) van een beroepsopleiding als bedoeld in [artikel 1.1.1, onderdeel i, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) die ingevolge [artikel 2.1.1, eerste lid, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) voor bekostiging in aanmerking komt en die voor het desbetreffende studiejaar met een in bijlage 1 van deze regeling genoemde code wordt vermeld in het Centraal register beroepsopleidingen, bedoeld in [artikel 6.4.1, eerste lid, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md);  

2°. voltijds of deeltijds opleiding als bedoeld in [artikel 7.7, eerste lid, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) ten behoeve van de verzorging waarvan ingevolge [artikel 1.9 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) aanspraak op bekostiging uit ’s Rijks kas bestaat en die voor het desbetreffende studiejaar met een in bijlage 2 van deze regeling genoemde code wordt vermeld in het Centraal register opleidingen hoger onderwijs, bedoeld in [artikel 6.13 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

d. opleiding: 

1°. beroepsopleidende of beroepsbegeleidende leerweg als bedoeld in [artikel 7.2.2, tweede lid, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) van een beroepsopleiding als bedoeld in [artikel 1.1.1, onderdeel i, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) die ingevolge [artikel 2.1.1, eerste lid, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) voor bekostiging in aanmerking komt en die voor het desbetreffende studiejaar met een in bijlage 1 van deze regeling genoemde code wordt vermeld in het Centraal register beroepsopleidingen, bedoeld in [artikel 6.4.1, eerste lid, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md);  

2°. voltijds, deeltijds of duale opleiding als bedoeld in [artikel 7.7, eerste lid, van de Wet op het hoger onderwijs en wetenschappelijk](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) onderzoek ten behoeve van de verzorging waarvan ingevolge [artikel 1.9 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) aanspraak op bekostiging uit ’s Rijks kas bestaat en die voor het desbetreffende studiejaar met een in bijlage 2 van deze regeling genoemde code wordt vermeld in het Centraal register opleidingen hoger onderwijs, bedoeld in [artikel 6.13 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

e. studiejaar: tijdvak dat aanvangt op 1 augustus en eindigt op 31 juli van het daarop volgende jaar voor zover het betreft een zorgopleiding, bedoeld in onderdeel c, onder 1°, of tijdvak dat aanvangt op 1 september en eindigt op 31 augustus van het daarop volgende jaar voor zover het betreft een zorgopleiding, bedoeld in onderdeel c, onder 2°;  

f. deelnemer: door een onderwijsinstelling voor bekostiging aangemeld natuurlijke persoon die in een studiejaar ingeschreven staat of heeft gestaan voor een zorgopleiding en in het daaraan voorafgaande studiejaar niet stond ingeschreven voor een opleiding.    

### Artikel  2  

1.  De Minister kan aan een onderwijsinstelling jaarlijks een subsidie verstrekken voor het aanbieden en toedienen van vaccinatie tegen hepatitis B aan een deelnemer van een zorgopleiding.   
2.  De subsidie wordt per studiejaar verstrekt.   
3.  De subsidie bestaat uit het bedrag dat wordt berekend met de formule A × B, waarbij wordt verstaan onder: 

A het aantal door de onderwijsinstelling voor bekostiging aangemelde natuurlijke personen dat op 1 oktober van het studiejaar waarvoor de subsidie wordt verstrekt ingeschreven stond voor een zorgopleiding en op 1 oktober van het daaraan voorafgaande studiejaar niet ingeschreven stond voor een opleiding;  

B een normbedrag van € 125.     

### Artikel  3  

1.  De subsidie wordt op aanvraag verleend.   
2.  Voor de aanvraag wordt een door de Minister vastgesteld formulier gebruikt.   
3.  De aanvraag wordt ingediend uiterlijk 1 mei van het studiejaar voorafgaand aan het studiejaar waarvoor de subsidie wordt aangevraagd.   
4.  De aanvraag wordt ondertekend door een persoon die daartoe bevoegd is.   
5.  De Minister kan ontheffing verlenen van de in het derde lid genoemde aanvraagtermijn.   

### Artikel  4  

1.  De Minister geeft een beschikking op een aanvraag van de subsidie binnen dertien weken na ontvangst van de aanvraag.   
2.  De subsidie wordt slechts verleend indien naar het oordeel van de Minister mag worden verwacht dat de met de subsidiëring beoogde doeleinden zullen worden bereikt.   
3.  De beschikking tot subsidieverlening vermeldt de wijze waarop het bedrag van de subsidie wordt bepaald.   
4.  De beschikking tot subsidieverlening vermeldt niet het bedrag waarop de subsidie ten hoogste kan worden vastgesteld.   
5.  Een subsidie ten laste van een begroting die nog niet is vastgesteld, wordt verleend onder de voorwaarde, bedoeld in [artikel 4:34, eerste lid, van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md).   
6.  De Minister kan bij de verlening van de subsidie verplichtingen opleggen die strekken tot verwezenlijking van het doel van de subsidie.   

### Artikel  5  

1.  De Minister verstrekt binnen twee weken na de verlening van de subsidie een voorschot op de verleende subsidie.   
2.  Het voorschot bestaat uit het bedrag dat wordt berekend met de formule A × B × C, waarbij wordt verstaan onder: 

A het aantal door de onderwijsinstelling voor bekostiging aangemelde natuurlijke personen dat op 1 oktober van het tweede studiejaar voorafgaande aan het studiejaar waarvoor de subsidie wordt verstrekt ingeschreven stond voor een zorgopleiding en op 1 oktober van het derde studiejaar voorafgaande aan het studiejaar waarvoor de subsidie wordt verstrekt niet ingeschreven stond voor een opleiding;  

B een normbedrag van € 125;  

C een percentage van 90%.     

### Artikel  6  

1.  Het aantal personen, bedoeld in artikel 2, derde lid, onder A, en artikel 5, tweede lid, onder A, wordt ontleend aan: 

a. het basisregister onderwijs, bedoeld in [artikel 24b van de Wet op het onderwijstoezicht](../../../../../../wet/wet/op/het/onderwijstoezicht/BWBR0013800/README.md) voor een zorgopleiding als bedoeld in artikel 1, onderdeel c, onder 1°, en voor een opleiding als bedoeld in artikel 1, onderdeel d, onder 1°;  

b. het Centraal register inschrijving hoger onderwijs, bedoeld in [artikel 7.52 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) voor een zorgopleiding als bedoeld in artikel 1, onderdeel c, onder 2°, en voor een opleiding als bedoeld in artikel 1, onderdeel d, onder 2°.     
2.  Indien een persoon voor meerdere opleidingen is ingeschreven, telt uitsluitend de hoofdinschrijving.   
3.  Een persoon die is ingeschreven voor de zorgopleiding Applied Science met code 30008, telt mee voor 0,6 in plaats van 1.   

### Artikel  7  

1.  In het studiejaar waarvoor de subsidie wordt verleend, biedt de onderwijsinstelling aan elke deelnemer vanaf de aanvang van zijn deelname aan de zorgopleiding, ongeacht de datum van beëindiging van zijn deelname aan de zorgopleiding, volledige vaccinatie tegen hepatitis B aan, met inbegrip van het bepalen van het titer antistoffen ter afronding van de vaccinatie.   
2.  De onderwijsinstelling zorgt ervoor dat: 

a. het aanbod, bedoeld in het eerste lid, op doelmatige en doeltreffende wijze wordt gedaan;  

b. elke deelnemer in de gelegenheid wordt gesteld daadwerkelijk gebruik te maken van het aanbod, bedoeld in het eerste lid.     
3.  De onderwijsinstelling streeft naar een zo hoog mogelijke vaccinatiegraad van haar deelnemers.   

### Artikel  8  

1.  De onderwijsinstelling zorgt er voor dat de administratie van de vaccinatie tegen hepatitis B op overzichtelijke en doelmatige wijze wordt gevoerd, zodat te allen tijde in ieder geval de volgende gegevens per studiejaar en per zorgopleiding kunnen worden nagegaan: 

1°. het aantal deelnemers dat op kosten van de onderwijsinstelling gevaccineerd is tegen hepatitis B;  

2°. de gemiddelde kosten per gevaccineerde deelnemer;  

3°. de eigen bijdragen van de deelnemers in die kosten.     
2.  De onderwijsinstelling doet zo spoedig mogelijk schriftelijk mededeling aan de Minister van omstandigheden die van belang kunnen zijn voor een beslissing tot wijziging, intrekking of vaststelling van de subsidie.   
3.  De onderwijsinstelling verstrekt aan de door de Minister aangewezen personen op hun verzoek alle bescheiden en inlichtingen die noodzakelijk zijn voor een juiste vervulling van hun taak.   
4.  De onderwijsinstelling werkt mee aan de door of namens de Minister ingestelde onderzoekingen die erop zijn gericht de Minister inlichtingen te verschaffen ten behoeve van de ontwikkeling van het beleid.   

### Artikel  9  

1.  Binnen negen maanden na afloop van het studiejaar dient de onderwijsinstelling een aanvraag in voor de vaststelling van de subsidie.   
2.  De aanvraag voor de subsidievaststelling gaat vergezeld van een verklaring waaruit kan worden afgeleid in hoeverre: 

a. de activiteiten waarvoor subsidie was verstrekt, zijn uitgevoerd;  

b. de subsidiebepalingen door de onderwijsinstelling zijn nageleefd.     
3.  Voor de aanvraag en de verklaring wordt een door de Minister vastgesteld formulier gebruikt.   
4.  De aanvraag en de verklaring worden ondertekend door een persoon die daartoe bevoegd is.   
5.  De Minister kan ontheffing verlenen van de in het eerste lid genoemde aanvraagtermijn.   

### Artikel  11  

Binnen vijf maanden na ontvangst van de aanvraag voor de subsidievaststelling geeft de Minister een beschikking tot vaststelling.  

### Artikel  12  

1.  In afwijking van artikel 3, derde lid, wordt de aanvraag van een subsidie ten behoeve van het studiejaar dat aanvangt in 2008 uiterlijk 1 oktober 2008 ingediend.   
2.  In afwijking van artikel 3, derde lid, wordt de aanvraag van een subsidie ten behoeve van het studiejaar dat aanvangt in 2009 uiterlijk 1 juli 2009 ingediend.   

### Artikel  13  

De Minister kan indien bijzondere omstandigheden daartoe aanleiding geven, artikelen buiten toepassing laten of daarvan afwijken.  

### Artikel  14  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  15  

Deze regeling wordt aangehaald als: Subsidieregeling vaccinatie stageplaatsen zorg.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink  

### Bijlage  1  

####Codes Centraal register beroepsopleidingen

| Studiejaar  | Code  | Naam  |
|:---|:---|:---|
| vanaf 2008/2009  | 10775  | Tandartsassistent  |
| vanaf 2008/2009  | 91410  | Tandartsassistent  |
| vanaf 2008/2009  | 10776  | Doktersassistent  |
| vanaf 2008/2009  | 91310  | Doktersassistent  |
| vanaf 2008/2009  | 92600  | MBO-Verpleegkundige  |
| vanaf 2008/2009  | 92601  | MBO-Verpleegkundige (Geestelijke vanaf Gezondheidszorg)  |
| vanaf 2008/2009  | 92602  | MBO-Verpleegkundige (Gehandicaptenzorg)  |
| vanaf 2008/2009  | 92603  | MBO-Verpleegkundige (VVT)  |
| vanaf 2008/2009  | 92604  | MBO-Verpleegkundige (Ziekenhuiszorg)  |
| vanaf 2008/2009  | 93510  | MBO-Verpleegkundige  |
| vanaf 2008/2009  | 10426  | Verpleegkundige  |
| vanaf 2008/2009  | 10427  | Verzorgende  |
| vanaf 2008/2009  | 92610  | Verzorgende  |
| vanaf 2008/2009  | 92611  | Verzorgende (Geestelijke Gezondheidszorg)  |
| vanaf 2008/2009  | 92612  | Verzorgende (Gehandicaptenzorg)  |
| vanaf 2008/2009  | 92613  | Verzorgende (Kraamzorg)  |
| vanaf 2008/2009  | 92614  | Verzorgende (Verpleeg- en verzorgingshuiszorg en thuiszorg)  |
| vanaf 2008/2009  | 93260  | Verzorgende  |
| vanaf 2008/2009  | 91730  | Laborant (Allround laborant)  |
| vanaf 2008/2009  | 10702  | Vakfunctionaris Laboratoriumtechniek  |
| vanaf 2008/2009  | 10703  | Vakfunctionaris Medische Laboratoriumtechniek  |
| vanaf 2008/2009  | 10704  | Middenkaderfunctionaris Biologische Laboratoriumtechniek  |
| vanaf 2008/2009  | 10705  | Middenkaderfunctionaris Medische Laboratoriumtechniek  |
| vanaf 2008/2009  | 10706  | Middenkaderfunctionaris Chemische Laboratoriumtechniek  |
| vanaf 2008/2009  | 91700  | Biomedisch analist  |
| vanaf 2008/2009  | 91701  | Biomedisch analist (Biologie)  |
| vanaf 2008/2009  | 91702  | Biomedisch analist (Klinische chemie)  |
| vanaf 2008/2009  | 91703  | Biomedisch analist (Microbiologie)  |
| vanaf 2008/2009  | 91704  | Biomedisch analist (Pathologie)  |
| vanaf 2008/2009  | 93710  | Analist  |
| vanaf 2008/2009  | 93711  | Analist (Analist klinische chemie)  |
| vanaf 2008/2009  | 93712  | Analist (Analist pathologie)  |
| vanaf 2008/2009  | 93713  | Analist (Biotechnologisch analist)  |
| vanaf 2008/2009  | 93715  | Analist (Microbiologisch analist)  |
| vanaf 2008/2009  | 92650  | Maatschappelijke Zorg (Medewerker Maatschappelijke zorg) 3  |
| vanaf 2008/2009  | 92660  | Maatschappelijke Zorg 4  |
| vanaf 2008/2009  | 92661  | Maatschappelijke Zorg (Medewerker Gehandicaptenzorg)  |
| vanaf 2008/2009  | 92662  | Maatschappelijke Zorg (Medewerker Volwassenenwerk)  |
| vanaf 2008/2009  | 91430  | Medewerker Gehandicaptenzorg  |
| vanaf 2008/2009  | 10505  | Voetverzorger  |
| vanaf 2008/2009  | 94430  | Voetverzorger  |
| vanaf 2008/2009  | 94440  | Voetverzorger  |
| vanaf 2008/2009  | 94830  | Verzorgende IG  |
| vanaf 2008/2009  | 94831  | Verzorgende-IG (Verpleeg- en verzorgingshuizen en thuiszorg)  |
| vanaf 2008/2009  | 94832  | Verzorgende-IG (Gehandicaptenzorg)  |
| vanaf 2008/2009  | 94833  | Verzorgende-IG (Geestelijke gezondheidszorg)  |
| vanaf 2008/2009  | 94834  | Verzorgende-IG (Kraamzorg)  |
| vanaf 2009/2010  | 10428  | Helpende  |
| vanaf 2009/2010  | 91340  | Helpende breed  |
| vanaf 2009/2010  | 91350  | Helpende  |
| vanaf 2009/2010  | 91351  | Helpende (Zorg)  |
| vanaf 2009/2010  | 92640  | Helpende Zorg & Welzijn  |
| vanaf 2009/2010  | 94430  | Pedicure  |
| vanaf 2009/2010  | 94440  | Medisch Pedicure  |
| vanaf 2010/2011  | 80030  | Experimentele leergang vmbo-mbo niveau 2 in de sector zorg en welzijn  |
| vanaf 2010/2011  | 91720  | Laboratoriummedewerker (Laborant) (basisberoepsopleiding)  |

### Bijlage  2  

####Codes Centraal register opleidingen hoger onderwijs

| Studiejaar  | Code  | Naam  |
|:---|:---|:---|
| vanaf 2008/2009  | 34397  | Biologie en medisch laboratorium onderzoek  |
| vanaf 2008/2009  | 34560  | Opleiding tot verpleegkundige  |
| vanaf 2008/2009  | 34576  | Mondhygiëne (Mondzorgkunde)  |
| vanaf 2008/2009  | 34565  | Opleiding tot verpleegkundige in de Maatschappelijke Gezondheidszorg  |
| vanaf 2008/2009  | 34091  | Huidtherapie  |
| vanaf 2008/2009  | 34570  | Opleiding tot fysiotherapeut  |
| vanaf 2008/2009  | 34581  | Opleiding Podotherapie  |
| vanaf 2008/2009  | 34331  | Biotechnologie  |
| vanaf 2008/2009  | 34561  | Medisch Beeldvormende en Radiotherapeutische Techniek  |
| vanaf 2008/2009  | 30008  | Applied Science  |
| vanaf 2009/2010  | 39217  | Biometrie  |
| vanaf 2009/2010  | 34549  | B Optometrie  |
| vanaf 2009/2010  | 34577  | B Orthoptie  |
| vanaf 2010/2011  | 34953  | B Orthopedische technologie  |


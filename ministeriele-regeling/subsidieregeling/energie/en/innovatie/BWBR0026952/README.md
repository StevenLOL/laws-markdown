<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, en de Minister van Landbouw, Natuur en Voedselkwaliteit, van 10 december 2009, nr. WJZ/9179413, houdende regels betreffende subsidies op het gebied van energie en innovatie (Subsidieregeling energie en innovatie)

De Minister van Economische Zaken en de Minister van Landbouw, Natuur en Voedselkwaliteit,  
Gelet op de [artikelen 3, tweede lid](../../../../../../AMvB/kaderbesluit/ez-subsidies/BWBR0024796/README.md), [4](../../../../../../AMvB/kaderbesluit/ez-subsidies/BWBR0024796/README.md), [5](../../../../../../AMvB/kaderbesluit/ez-subsidies/BWBR0024796/README.md), [7](../../../../../../AMvB/kaderbesluit/ez-subsidies/BWBR0024796/README.md), [8](../../../../../../AMvB/kaderbesluit/ez-subsidies/BWBR0024796/README.md), [12, vierde lid](../../../../../../AMvB/kaderbesluit/ez-subsidies/BWBR0024796/README.md), [13](../../../../../../AMvB/kaderbesluit/ez-subsidies/BWBR0024796/README.md), [14](../../../../../../AMvB/kaderbesluit/ez-subsidies/BWBR0024796/README.md), [14a](../../../../../../AMvB/kaderbesluit/ez-subsidies/BWBR0024796/README.md), [15](../../../../../../AMvB/kaderbesluit/ez-subsidies/BWBR0024796/README.md), [16](../../../../../../AMvB/kaderbesluit/ez-subsidies/BWBR0024796/README.md), [17](../../../../../../AMvB/kaderbesluit/ez-subsidies/BWBR0024796/README.md), [18](../../../../../../AMvB/kaderbesluit/ez-subsidies/BWBR0024796/README.md), [19, eerste lid](../../../../../../AMvB/kaderbesluit/ez-subsidies/BWBR0024796/README.md), [23](../../../../../../AMvB/kaderbesluit/ez-subsidies/BWBR0024796/README.md), [25](../../../../../../AMvB/kaderbesluit/ez-subsidies/BWBR0024796/README.md), [34, eerste lid](../../../../../../AMvB/kaderbesluit/ez-subsidies/BWBR0024796/README.md), [44](../../../../../../AMvB/kaderbesluit/ez-subsidies/BWBR0024796/README.md), [48, eerste en derde lid](../../../../../../AMvB/kaderbesluit/ez-subsidies/BWBR0024796/README.md), [50, tweede en derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), [artikel 2 van de Kaderwet LNV-subsidies](../../../../../../wet/kaderwet/lnv-subsidies/BWBR0009194/README.md) en de verordening (EG) nr. 800/2008 van de Commissie van de Europese Gemeenschappen van 6 augustus 2008 waarbij bepaalde categorieën steun op grond van de artikelen 87 en 88 van het Verdrag met de gemeenschappelijke markt verenigbaar worden verklaard (‘de algemene groepsvrijstellingsverordening’) (PbEU L214);
Besluiten:     
### Hoofdstuk  1  

####Algemene bepalingen

### Artikel  1.1  

In deze regeling wordt verstaan onder: 

– *demonstratieproject:* een op bescherming van het milieu gericht samenhangend geheel van activiteiten die een technisch en economisch risico inhouden, waarbij die activiteiten bestaan uit het bij de aanvrager treffen van energiebesparende maatregelen of maatregelen die het gebruik van hernieuwbare energiebronnen bevorderen met behulp van: 

1°. voor Nederland nieuwe apparaten, systemen of technieken, of  

2°. een voor Nederland nieuwe toepassing van apparaten, systemen of technieken;    

– *duurzame energiehuishouding:* energiehuishouding die economisch efficiënt is, het milieu minder zwaar belast of voorziet in beschikbaarheid van energie in voldoende mate en van voldoende kwaliteit;  

– *experimentele ontwikkeling:* experimentele ontwikkeling als bedoeld in paragraaf 2.2, onder g, van de Communautaire kaderregeling inzake staatssteun voor onderzoek, ontwikkeling en innovatie nr. 2006/C 323/01 (PbEU C 323);  

– *fundamenteel onderzoek:* fundamenteel onderzoek als bedoeld in paragraaf 2.2, onder e, van de Communautaire kaderregeling inzake staatssteun voor onderzoek, ontwikkeling en innovatie nr. 2006/C 323/01 (PbEU C 323);  

– *haalbaarheidsstudie:* een samenstel van activiteiten dat leidt tot een schriftelijk rapport met een inschatting van de technische en economische mogelijkheden van fundamenteel, industrieel onderzoek of experimentele ontwikkeling, of een combinatie van fundamenteel en industrieel onderzoek en experimentele ontwikkeling;  

– *industrieel onderzoek:* industrieel onderzoek als bedoeld in paragraaf 2.2, onderdeel f, van de Communautaire kaderregeling inzake staatssteun voor onderzoek, ontwikkeling en innovatie nr. 2006/C 323/01 (PbEU C 323);  

– 

1° een onder a, b, c, f, g of h van de [bijlage van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) genoemde instelling voor hoger onderwijs,  

2° een andere dan onder 1° bedoelde geheel of gedeeltelijk door de rijksoverheid gefinancierde onderzoeksorganisatie die activiteiten verricht met als doel de algemene wetenschappelijke en technische kennis uit te breiden,  

3° een geheel of gedeeltelijk door een andere staat gefinancierde openbare instelling voor hoger onderwijs gelijkwaardig aan een instelling als bedoeld onder 1°, of  

4° een geheel of gedeeltelijk door een andere staat gefinancierde onderzoeksinstelling die activiteiten verricht met als doel de algemene wetenschappelijke en technische kennis uit te breiden;    

– *de minister:* de Minister van Economische Zaken;  

– *ondernemer in de landbouwsector:* een ondernemer die activiteiten verricht op het gebied van de productie, verwerking en afzet van landbouwproducten als bedoeld in bijlage 1 bij het Verdrag tot oprichting van de Europese Gemeenschap, met uitzondering van ondernemers in de visserij- en aquacultuursector en in de bosbouwsector;  

– *referentiekosten:* kosten voor een investering ten behoeve van een in Nederland gangbaar systeem, apparaat of techniek die in technisch opzicht vergelijkbaar is met een in Nederland uit te voeren project maar waarmee niet hetzelfde niveau van milieubescherming kan worden bereikt als met het uit te voeren project, terwijl, in geval van een uit te voeren project voor hernieuwbare energie, de capaciteit voor de opwekking van energie van dat project ten minste overeenkomt met die van de eerstbedoelde investering.    

### Artikel  1.2  

1.  Het rapport van feitelijke bevindingen, bedoeld in [artikel 12, derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), wordt opgesteld overeenkomstig het protocol dat is opgenomen in bijlage 1.1.   
2.  Als rapport als bedoeld in [artikel 12, vierde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), wordt aangewezen een afschrift van het rapport van feitelijke bevindingen van een externe accountant inzake de actueel gebruikte methode voor berekening van de personeelskosten en indirecte kosten dat is opgesteld in het kader van verordening (EG) nr. 1906/2006 van het Europees Parlement en de Raad van de Europese Unie van 18 december 2006 tot vaststelling van de regels voor de deelname van ondernemingen, onderzoekscentra en universiteiten aan acties op grond van het zevende kaderprogramma, en voor verspreiding van onderzoeksresultaten (2007-2013) (PbEU L 391) en, indien de subsidie-ontvanger daarover beschikt, een afschrift van de goedkeuring door de Europese Commissie van dat rapport.   

### Artikel  1.3  

1.  De vaste opslag voor indirecte kosten, bedoeld in [artikel 13, eerste lid, onderdeel a, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), bedraagt 50 procent van de loonkosten.   
2.  Het uurtarief, bedoeld in [artikel 13, tweede lid](../../../../../../AMvB/kaderbesluit/ez-subsidies/BWBR0024796/README.md), en [artikel 14 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), bedraagt € 35.   

### Artikel  1.4  

1.  Onder de kostensoorten, bedoeld in [artikel 14a, tweede lid, onderdeel a tot en met d, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) wordt verstaan: 

a. wat betreft bedrijfsterreinen: de koopsom en overdrachtskosten met uitzondering van overdrachtsbelasting of de gekapitaliseerde erfpachtcanon exclusief de kosten van vestiging van de erfpacht, indien de grond van een gemeente of enig ander van overheidswege opgericht lichaam in erfpacht is verkregen;  

b. wat betreft bedrijfsgebouwen en daartoe te rekenen centrale voorzieningen: de koopsom en de overdrachtskosten of de aan derden verschuldigde bouwkosten met uitzondering van de financieringskosten en de overdrachtsbelasting;  

c. wat betreft machines en apparatuur voor zover deze na afloop van het project voor dezelfde doeleinden worden ingezet als beoogd met het project en blijven bijdragen aan een duurzame energiehuishouding: kosten voor de aanschaf ervan;  

d. wat betreft machines en apparatuur voor zover deze na afloop van het project voor andere doeleinden worden ingezet dan beoogd met het project of niet meer bijdragen aan een duurzame energiehuishouding: kosten voor de aanschaf ervan, met dien verstande dat wordt uitgegaan van de aan het project toe te rekenen afschrijvingskosten, berekend op basis van de historische aanschafprijzen en de door de belastingdienst geaccepteerde afschrijvingstermijnen, met uitzondering van mogelijkheden tot vervroegde afschrijving, of lease-termijnen, met uitzondering van financieringskosten, en gebaseerd op de bedrijfseconomische levensduur;  

e. wat betreft materialen en hulpmiddelen: het verbruik ervan, gebaseerd op historische aanschafprijzen.     
2.  Onder de kostensoorten, bedoeld in [artikel 14a, tweede lid, onderdeel e en f, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) wordt verstaan: 

a. wat betreft onderhoud en inspectie alsmede beheer en administratie met inbegrip van de rapportages, bedoeld in [artikel 39 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), en het eindverslag, bedoeld in [artikel 50, tweede lid, onderdeel a, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md): kosten die rechtstreeks zijn toe te rekenen aan het vijfde lid, onderdeel a tot en met e;  

b. wat betreft verzekeringen: kosten die rechtstreeks zijn toe te rekenen aan het vijfde lid, onderdeel a tot en met d;  

c. wat betreft onvoorziene reparaties: kosten die rechtstreeks zijn toe te rekenen aan het vijfde lid, onderdeel b tot en met d;  

d. wat betreft monitoring: kosten die rechtstreeks zijn toe te rekenen aan voortgangscontrole op een project;  

e. wat betreft ontmanteling: kosten ervan voor zover gehele of gedeeltelijke verwijdering van een project in verband met milieubescherming verplicht is, te berekenen over een periode van ten hoogste 20 jaar;  

f. wat betreft het geleidelijk opstarten en in gebruik nemen van een project: kosten ervan die rechtstreeks zijn toe te rekenen aan capaciteitsverlies en gederfde inkomsten.     
3.  Van de som van de per kostensoort berekende investeringskosten van het project verminderd met de referentiekosten maken de aan derden verschuldigde kosten, bedoeld in [artikel 14a, tweede lid, onderdeel h, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) ten hoogste 50 procent deel uit.   

### Artikel  1.5  

Deze regeling valt onder de algemene groepsvrijstellingsverordening.  

### Artikel  1.6  

Indien door de minister op grond van deze regeling een subsidie wordt verleend van minder dan € 25.000, wordt de subsidie ambtshalve vastgesteld.  

### Hoofdstuk  2  

####Onderzoek en ontwikkeling

### §  2.1  

####EOS: lange termijn

### Artikel  2.1.1  

In deze paragraaf wordt verstaan onder: 

– *lange termijnproject:* een nieuw, planmatig geheel van activiteiten, bestaande uit fundamenteel of industrieel onderzoek, of een combinatie van beide, naar een duurzame energiehuishouding, waarvan de onderzoeksresultaten naar verwachting niet eerder dan na tien jaar na het tijdstip van subsidieverlening in de markt worden of kunnen worden toegepast;  

– *nieuw energieonderzoeksproject:* een nieuw, planmatig geheel van activiteiten, bestaande uit een haalbaarheidsstudie, fundamenteel of industrieel onderzoek, of een combinatie van fundamenteel en industrieel onderzoek, met betrekking tot een innovatief, niet-conventioneel idee voor energietechniek, dat een duurzame energiehuishouding stimuleert, dat kan leiden tot een nieuw onderzoeksgebied of een nieuwe richting binnen een bestaand onderzoeksgebied en dat een hoge technologische risicograad heeft.    

### Artikel  2.1.2  

1.  De minister verstrekt op aanvraag subsidie aan: 

a. een ondernemer of een kennisinstelling die een lange termijnproject uitvoert dat past in een speerpunt;  

b. een deelnemer in een samenwerkingsverband zonder Energieonderzoek Centrum Nederland die een lange termijnproject uitvoert dat past in een speerpunt;  

c. een deelnemer in een samenwerkingsverband met Energieonderzoek Centrum Nederland die een lange termijnproject uitvoert dat past in een speerpunt;  

d. degene die een nieuw energieonderzoeksproject uitvoert;  

e. een deelnemer in een samenwerkingsverband die een nieuw energieonderzoeksproject uitvoert.     
2.  Onder speerpunten als bedoeld in het eerste lid worden verstaan de speerpunten opgenomen in bijlage 2.1.1.   
3.  Tot een lange termijnproject worden niet gerekend: 

a. activiteiten met betrekking tot sociaaleconomisch onderzoek voor zover de subsidie voor de kosten van deze activiteiten 45 procent of meer van de subsidie is;  

b. activiteiten met betrekking tot kernfusie en met betrekking tot nucleair onderzoek.     
4.  Tot een nieuw energieonderzoeksproject worden niet gerekend activiteiten met betrekking tot kernfusie en met betrekking tot nucleair onderzoek.   
5.  De minister verstrekt geen subsidie aan het Energieonderzoek Centrum Nederland voor de uitvoering van een nieuw energieonderzoeksproject.   

### Artikel  2.1.3  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie voor een lange termijnproject en een nieuw energieonderzoeksproject: 

a. 100 procent van de subsidiabele kosten voor zover deze betrekking hebben op fundamenteel onderzoek;  

b. 50 procent van de subsidiabele kosten voor zover deze betrekking hebben op industrieel onderzoek.     
2.  Indien de subsidiabele kosten betrekking hebben op zowel fundamenteel als industrieel onderzoek, bedraagt de subsidie het gewogen gemiddelde van de in het eerste lid genoemde percentages van de desbetreffende subsidiabele kosten.   
3.  Het in het eerste lid, onderdeel b, genoemde percentage wordt met 10 procentpunten verhoogd, indien de aanvrager een MKB-ondernemer is voor zover de subsidiabele kosten worden gemaakt en betaald door de ondernemer. Indien subsidie wordt verstrekt aan deelnemers in een samenwerkingsverband is de eerste volzin van overeenkomstige toepassing voor zover de subsidiabele kosten worden gemaakt en betaald door een deelnemer die een onderneming is als bedoeld in de eerste volzin.   
4.  Onverminderd het derde lid wordt het in het percentage, genoemd in het eerste lid, onderdeel b, met 10 procentpunten verhoogd, indien subsidie wordt verstrekt aan deelnemers in een samenwerkingsverband, indien: 

a. zich onder deze deelnemers ten minste één kennisinstelling en ten minste één ondernemer bevinden, of  

b. ten minste één deelnemer in het samenwerkingsverband in een andere lidstaat van de Europese Unie dan Nederland is gevestigd en niet behoort tot een groep van een in Nederland gevestigde deelnemer en deze deelnemer een wezenlijke bijdrage levert aan het project.     
5.  De subsidie voor een lange termijnproject bedraagt niet meer dan € 1.200.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 1.200.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 1.200.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
6.  De subsidie voor een nieuw energieonderzoeksproject inzake fundamenteel onderzoek, industrieel onderzoek of een combinatie van beide bedraagt niet meer dan € 100.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 100.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 100.000, wordt het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  2.1.4  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie voor een nieuw energieonderzoeksproject: 

a. 100 procent van de subsidiabele kosten voor zover deze betrekking hebben op een haalbaarheidsstudie voorafgaand aan fundamenteel onderzoek;  

b. 65 procent van de subsidiabele kosten voor zover deze betrekking hebben op een haalbaarheidsstudie voorafgaand aan industrieel onderzoek.     
2.  Het percentage, genoemd in het eerste lid, onderdeel b, wordt met 10 procentpunten verhoogd indien de aanvrager een MKB-ondernemer is voor zover de subsidiabele kosten worden gemaakt en betaald door de ondernemer.   
3.  De subsidie voor een nieuw onderzoeksproject inzake een haalbaarheidsstudie bedraagt niet meer dan € 45.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 45.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 45.000, wordt het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  2.1.5  

Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.  

### Artikel  2.1.6  

1.  De minister verdeelt het subsidieplafond voor lange termijnprojecten op volgorde van rangschikking van de aanvragen.   
2.  De minister verdeelt het subsidieplafond voor een nieuw energieonderzoeksproject bestaande uit fundamenteel onderzoek, industrieel onderzoek of een combinatie van beide op volgorde van rangschikking van de aanvragen.   
3.  De minister verdeelt het subsidieplafond voor een nieuw energieonderzoeksproject bestaande uit haalbaarheidsstudies op volgorde van ontvangst van de aanvragen.   

### Artikel  2.1.7  

1.  Er is een Adviescommissie lange termijn energieonderzoek en nieuw energieonderzoek, die tot taak heeft de minister op zijn verzoek te adviseren omtrent de afwijzingsgronden, bedoeld in [artikel 23, onderdeel e, g en h van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en artikel 2.1.10, eerste lid, en de rangschikkingscriteria, bedoeld in de artikelen 2.1.9 en 2.1.10.   
2.  De commissie bestaat uit ten minste vijf en ten hoogste 35 leden.   
3.  De voorzitter en de andere leden worden benoemd voor een termijn van ten hoogste vier jaar.   

### Artikel  2.1.8  

De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is: 

a. voor een lange termijnproject vier jaar;  

b. voor een nieuw energieonderzoeksproject bestaande uit fundamenteel onderzoek, industrieel onderzoek of een combinatie van beide twee jaar;  

c. voor een nieuw energieonderzoeksproject bestaande uit een haalbaarheidsstudie een jaar.    

### Artikel  2.1.9  

1.  De minister rangschikt aanvragen om een subsidie voor een lange termijnproject waarop niet afwijzend is beslist, hoger naarmate het project meer bijdraagt aan de criteria omtrent een duurzame energiehuishouding of de versterking van de kennispositie van Nederland omtrent duurzame energiehuishouding.   
2.  Criteria omtrent een duurzame energiehuishouding als bedoeld in het eerste lid zijn: 

a. de mate waarin wordt bijgedragen aan de doelstellingen van het desbetreffende speerpunt;  

b. de mate waarin het project een bijdrage levert aan een technologische doorbraak of innovatie ten opzichte van de huidige internationale stand van de techniek;  

c. de mate waarin in het projectplan uitwerking is gegeven aan een strategische visie op het implementatietraject van de te verkrijgen onderzoeksresultaten en aan verwachtingen over toekomstige voortzetting van de ingezette onderzoekslijn;  

d. de slaagkans van het project.     
3.  Criteria omtrent de versterking van de kennispositie van Nederland als bedoeld in het eerste lid zijn: 

a. de mate waarin wordt bijgedragen aan de versterking van kennis, kunde of onderzoeksfaciliteiten in Nederland;  

b. de doelmatigheid waarmee de door het project te verkrijgen kennis, kunde of onderzoeksfaciliteiten zal worden verspreid en benut op voet van non-discriminatie en tegen marktvoorwaarden.     
4.  Voor de rangschikking weegt het gemiddelde van de in het tweede lid genoemde criteria mee voor 2/3 en het gemiddelde van de in het derde lid genoemde criteria voor 1/3.   

### Artikel  2.1.10  

1.  De minister rangschikt aanvragen om een subsidie voor een nieuw energieonderzoeksproject waarop niet afwijzend is beslist, hoger naarmate het project meer bijdraagt aan de criteria omtrent een duurzame energiehuishouding.   
2.  Criteria omtrent een duurzame energiehuishouding als bedoeld in het eerste lid zijn: 

a. de mate waarin het betreffende onderzoek niet-conventioneel en nieuw is;  

b. de mate waarin het betreffende onderzoek van belang is voor de verduurzaming van de energiehuishouding;  

c. de mate waarin het project uiteindelijk kan leiden tot een nieuw energieonderzoeksgebied of een nieuwe richting binnen een bestaand energieonderzoeksgebied;  

d. de kwaliteit van het project.     
3.  Voor de rangschikking weegt: 

– het in het tweede lid, onderdeel a, genoemde criterium mee voor 2/5,  

– het in het tweede lid, onderdeel b, genoemde criterium voor 1/5,  

– het in het tweede lid, onderdeel c, genoemde criterium voor 1/5, en  

– het in het tweede lid, onderdeel d, genoemde criterium voor 1/5.     

### Artikel  2.1.11  

1.  De subsidie-ontvanger draagt zorg voor de openbaarmaking en verspreiding van de resultaten van het project.   
2.  De verplichtingen, bedoeld in het eerste lid, gelden gedurende vijf jaar na de datum van de beschikking tot subsidievaststelling.   

### Artikel  2.1.12  

Het formulier voor het indienen van een aanvraag voor: 

a. een subsidie is opgenomen in bijlage 2.1.2;  

b. een subsidievaststelling is opgenomen in bijlage 2.1.3.    

### §  2.2  

####EOS: korte termijn

### Artikel  2.2.1  

In deze paragraaf wordt verstaan onder een korte termijnproject: een voor Nederland nieuw, planmatig geheel van activiteiten, hetzij bestaande uit industrieel onderzoek of experimentele ontwikkeling, of een combinatie van beide, hetzij bestaande uit een haalbaarheidsstudie.  

### Artikel  2.2.2  

1.  De minister verstrekt op aanvraag een subsidie aan: 

a. een deelnemer in een samenwerkingsverband die een korte termijnproject uitvoert dat past in een speerpunt, of  

b. een ondernemer die een korte termijnproject, niet zijnde een haalbaarheidsstudie, uitvoert dat past in een speerpunt: 

1°. in samenhang met activiteiten die worden uitgevoerd door een of meer andere natuurlijke personen of rechtspersonen die niet in Nederland gevestigd zijn en die niet met hem in een groep, commanditaire vennootschap, vennootschap onder firma of maatschap zijn verbonden, of  

2°. waarvan een deel van de activiteiten wordt uitbesteed aan andere natuurlijke personen of rechtspersonen, die niet met hem in een groep, commanditaire vennootschap, vennootschap onder firma of maatschap zijn verbonden.       
2.  Onder speerpunten als bedoeld in het eerste lid worden verstaan de speerpunten opgenomen in bijlage 2.1.1.   
3.  Subsidie kan ook worden verstrekt aan een provincie, gemeente of openbaar lichaam als bedoeld in de [Wet gemeenschappelijke regelingen](../../../../../../wet/wet/gemeenschappelijke/regelingen/BWBR0003740/README.md), indien het een kennisinstelling betreft.   

### Artikel  2.2.3  

1.  De penvoerder voor een haalbaarheidsstudie is een MKB-ondernemer.   
2.  De penvoerder voor een korte termijnproject bestaande uit industrieel onderzoek of experimentele ontwikkeling is een ondernemer.   

### Artikel  2.2.4  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie: 

a. 25 procent van de subsidiabele kosten, indien deze betrekking hebben op experimentele ontwikkeling.  

b. 50 procent van de subsidiabele kosten, indien deze betrekking hebben op industrieel onderzoek.     
2.  Indien de subsidiabele kosten betrekking hebben op zowel experimentele ontwikkeling als industrieel onderzoek, bedraagt de subsidie het gewogen gemiddelde van de in het eerste en tweede lid genoemde percentages van de desbetreffende projectkosten.   
3.  De subsidie bedraagt 50 procent van de subsidiabele kosten indien deze betrekking hebben op een haalbaarheidsstudie. Indien de haalbaarheidstudie door een ondernemer die geen MKB-ondernemer is en ter voorbereiding van activiteiten op het gebied van experimentele ontwikkeling wordt uitgevoerd, bedraagt de subsidie 40 procent van de subsidiabele kosten.   
4.  De in het eerste en tweede lid genoemde percentages worden verhoogd met 10 procentpunten, indien subsidie verstrekt wordt aan deelnemers in een samenwerkingsverband voor zover de projectkosten worden gemaakt en betaald door een deelnemer die een MKB-ondernemer is.   
5.  Onverminderd het vierde lid worden de in het eerste en tweede lid genoemde percentages verhoogd met 10 procentpunten, indien subsidie verstrekt wordt aan deelnemers in een samenwerkingsverband, indien: 

a. ten minste één deelnemer een kennisinstelling is, of  

b. ten minste één deelnemer in het samenwerkingsverband in een andere lidstaat van de Europese Unie dan Nederland is gevestigd en niet behoort tot een groep van een in Nederland gevestigde deelnemer.     
6.  De subsidie voor een korte termijnproject inzake experimentele ontwikkeling of industrieel onderzoek bedraagt niet meer dan € 1.000.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 1.000.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 1.000.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
7.  De subsidie voor een korte termijnproject inzake een haalbaarheidsstudie bedraagt niet meer dan € 50.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 50.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 50.000, wordt het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  2.2.5  

Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.  

### Artikel  2.2.6  

1.  De minister verdeelt het subsidieplafond voor korte termijnprojecten bestaande uit industrieel onderzoek of experimentele ontwikkeling op volgorde van rangschikking van de aanvragen.   
2.  De minister verdeelt het subsidieplafond voor korte termijnprojecten bestaande uit haalbaarheidsstudies op volgorde van ontvangst van de aanvragen,   

### Artikel  2.2.7  

De in artikel 2.1.7 bedoelde adviescommissie heeft tevens tot taak de minister op zijn verzoek met betrekking tot aanvragen om subsidie voor korte termijnprojecten, bestaande uit industrieel onderzoek of ontwikkeling, te adviseren omtrent de afwijzigingsgronden, bedoeld in [artikel 23, onderdeel e, f, en h, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en artikel 2.2.9 en de rangschikkingscriteria, bedoeld in artikel 2.2.10.  

### Artikel  2.2.8  

De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), is: 

a. indien het een haalbaarheidsstudie betreft één jaar,  

b. indien het industrieel onderzoek of experimentele ontwikkeling betreft vier jaar.    

### Artikel  2.2.9  

De minister beslist afwijzend op een aanvraag indien van het project onvoldoende positieve gevolgen voor de Nederlandse economie te verwachten zijn.  

### Artikel  2.2.10  

1.  De minister rangschikt de aanvragen waarop niet afwijzend is beslist, hoger naarmate het project meer bijdraagt aan de criteria omtrent: 

a. technologische innovatie  

b. duurzaamheid  

c. technologische samenwerking  

d. economisch perspectief     
2.  Als criteria voor technologische innovatie, duurzaamheid, technologische samenwerking en economisch perspectief worden respectievelijk vastgesteld: 

a. de mate waarin wordt bijgedragen aan technologische vernieuwing of aan wezenlijk nieuwe toepassingen van een bestaande technologie;  

b. de mate waarin wordt bijgedragen aan verduurzaming van de energiehuishouding in Nederland;  

c. de mate van doelmatigheid en doeltreffendheid van het samenwerkingsverband en de betrokkenheid van kennisinstellingen, en  

d. de mate waarin de projectresultaten meer economische waarde creëren in Nederland, wordt aangesloten aan de doelstellingen van de deelnemende ondernemingen en de toepassingsmogelijkheden van de projectresultaten uitgebreider zijn.     
3.  Voor de rangschikking wegen alle in het eerste en tweede lid genoemde criteria gelijk.   

### Artikel  2.2.11  

1.  De subsidie-ontvanger draagt zorg voor de openbaarmaking en verspreiding van de resultaten van het project.   
2.  De verplichting, bedoeld in het eerste lid, geldt tot vijf jaar na de datum van de beschikking tot subsidievaststelling.   

### Artikel  2.2.12  

Het formulier voor het indienen van een aanvraag voor: 

a. een subsidie is opgenomen in bijlage 2.1.2;  

b. een subsidievaststelling is opgenomen in bijlage 2.1.3.    

### §  2.3  

####EOS: demonstratie

### Artikel  2.3.1  

In deze paragraaf wordt verstaan onder een EOS-demonstratieproject: een demonstratieproject, geheel of nagenoeg geheel bestemd voor het vergroten van inzicht in de geschiktheid voor toepassing in de praktijk van duurzame energiehuishouding, dat bestaat uit: 

a. energiebesparende maatregelen,  

b. maatregelen waarbij CO <sub>2</sub> -emissies worden afgevangen en permanent in de ondergrond opgeslagen of  

c. maatregelen die het gebruik van hernieuwbare energiebronnen bevorderen.    

### Artikel  2.3.2  

1.  De minister verstrekt op aanvraag een subsidie voor een EOS-demonstratieproject dat past in een of meerdere energiethema’s en waarin: 

a. nieuwe technieken worden toegepast; of  

b. nieuwe combinaties van bestaande technieken worden toegepast.     
2.  Energiethema’s als bedoeld in het eerste lid zijn: 

a. groene grondstoffen;  

b. nieuw gas;  

c. duurzame elektriciteitsvoorziening;  

d. ketenefficiency;  

e. gebouwde omgeving;  

f. duurzame mobiliteit;  

g. carbon capture and storage;  

h. kas als energiebron.     
3.  Tot een EOS-demonstratieproject worden niet gerekend activiteiten met betrekking tot kernfusie en met betrekking tot nucleair onderzoek.   

### Artikel  2.3.3  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie 40 procent van de subsidiabele kosten.   
2.  Het in het eerste lid genoemde percentage wordt met 10 procentpunten verhoogd indien de aanvrager MKB-ondernemer is voor zover de subsidiabele kosten worden gemaakt en betaald door die ondernemer.   
3.  Indien de subsidieontvanger een ondernemer in de landbouwsector is, is de verhoging, bedoeld in het tweede lid, niet van toepassing voor zover de subsidiabele kosten betrekking hebben op investeringen waardoor de productiecapaciteit zal toenemen.   
4.  Het te verlenen subsidiebedrag, tot stand gekomen met toepassing van het eerste en tweede lid, is niet meer dan de maximaal toegestane investeringssteun, berekend op de voet van de Communautaire richtsnoeren inzake staatsteun voor milieubescherming (PbEU 2008, C82).   
5.  De subsidie voor een EOS demonstratieproject bedraagt niet meer dan € 800.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 800.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 800.000, wordt het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  2.3.4  

Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.  

### Artikel  2.3.5  

1.  [Artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is van toepassing.   
2.  [Artikel 10, derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is niet van toepassing.   

### Artikel  2.3.6  

De minister verdeelt het subsidieplafond op volgorde van rangschikking van de aanvragen.  

### Artikel  2.3.7  

1.  Er is een Adviescommissie energiedemonstratieprojecten en energietransitie-experimenten, die tot taak heeft de minister op zijn verzoek te adviseren omtrent de afwijzingsgronden, bedoeld in artikel 2.3.8 en [artikel 23, onderdeel e, f en h van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), en de rangschikkingcriteria, bedoeld in artikel 2.3.9.   
2.  De commissie bestaat uit ten minste vijf en ten hoogste 20 leden.   
3.  De voorzitter en de andere leden worden benoemd voor een termijn van ten hoogste vier jaar.   

### Artikel  2.3.8  

1.  De minister beslist afwijzend op een aanvraag indien: 

a. het project onvoldoende bijdraagt aan de doelstellingen van de regeling;  

b. er onvoldoende van de sociaalwetenschappelijke en economische effecten van het project blijk wordt gegeven.     
2.  De afwijzingsgrond, genoemd in [artikel 23, onderdeel g, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is niet van toepassing.   

### Artikel  2.3.9  

1.  De minister rangschikt de aanvragen waarop niet afwijzend is beslist, hoger naarmate: 

a. het project technologisch innovatiever is ten opzichte van de huidige praktijk in Nederland;  

b. het project meer bijdraagt aan de verduurzaming van de energiehuishouding in absolute en relatieve CO <sub>2</sub> reductie of PJ per jaar op projectniveau;  

c. het project meer herhalingspotentieel bezit, gebaseerd op kostprijsontwikkeling en marktverwachting;  

d. het samenwerkingsverband van een betere kwaliteit is, de slaagkans van het project groter is en de kennisoverdracht een structureler onderdeel is van de demonstratie.     
2.  Voor de rangschikking weegt het criterium, genoemd in het eerste lid, onderdeel a, eenmaal, en het gewogen gemiddelde van de criteria, genoemd in het eerste lid, onderdeel b tot en met d, twee maal.   

### Artikel  2.3.10  

1.  De subsidieontvanger start binnen zes maanden na de datum van de beschikking tot subsidieverlening de uitvoering van het EOS-demonstratieproject.   
2.  De subsidieontvanger voltooit het project binnen drie jaar na aanvang van het EOS-demonstratieproject.   
3.  De subsidie-ontvanger draagt zorg voor de openbaarmaking en verspreiding van de resultaten van het project.   
4.  De verplichting, bedoeld in het derde lid, geldt tot vijf jaar na de datum van de beschikking tot subsidievaststelling.   
5.  De [artikelen 38, eerste lid, onderdeel b tot en met d](../../../../../../AMvB/kaderbesluit/ez-subsidies/BWBR0024796/README.md), en [41 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn niet van toepassing.   

### Artikel  2.3.11  

Het formulier voor het indienen van een aanvraag voor: 

a. een subsidie is opgenomen in bijlage 2.1.2,  

b. een subsidievaststelling is opgenomen in bijlage 2.1.3.    

### Hoofdstuk  3  

####Investering

### §  3.1  

####Duurzame warmte voor bestaande woningen

### Artikel  3.1.1  

1.  In deze paragraaf wordt verstaan onder: 

– *bestaande woning:* een ruimte met een woonfunctie, die is opgeleverd en in gebruik genomen voor 1 januari 2008;  

– *duurzame warmtemaatregel:* het aanschaffen, installeren en in gebruik nemen van een of meer nieuwe dan wel niet eerder gebruikte in bijlage 3.1.1 bij deze regeling genoemde technische voorzieningen in een bestaande woning;  

– *installatie voor micro-warmtekrachtkoppeling:* een installatie voor micro-warmtekrachtkoppeling als bedoeld in bijlage 3.1.1, onderdeel 4;  

– *lucht/waterwarmtepomp:* een lucht/waterwarmtepomp als bedoeld in bijlage 3.1.1, onderdeel 3;  

– *warmtepomp, niet zijnde een lucht/waterwarmtepomp:* een warmtepomp, niet zijnde een lucht/waterwarmtepomp als bedoeld in bijlage 3.1.1, onderdeel 2;  

– *zonneboiler:* een zonneboiler als bedoeld in bijlage 3.1.1, onderdeel 1.     
2.  Met de voorzieningen genoemd in bijlage 3.1.1 worden gelijkgesteld de desbetreffende voorzieningen die rechtmatig zijn vervaardigd of in de handel zijn gebracht in een andere lidstaat van de Europese Unie dan wel rechtmatig zijn vervaardigd of in de handel zijn gebracht in een staat, niet zijnde een lidstaat van de Europese Unie, die partij is bij een daartoe strekkend of mede daartoe strekkend Verdrag dat Nederland bindt, en die voldoen aan eisen die een beschermingsniveau bieden dat ten minste gelijkwaardig is aan het niveau dat met de nationale eisen wordt nagestreefd.   

### Artikel  3.1.2  

De minister verstrekt op aanvraag een subsidie voor een duurzame warmtemaatregel aan: 

a. een eigenaar-bewoner van een bestaande woning, of  

b. een eigenaar-verhuurder van een bestaande woning,   die een duurzame warmtemaatregel uitvoert.  

### Artikel  3.1.3  

1.  De hoogte van de subsidie voor zonneboilers en warmtepompen, niet zijnde lucht/waterwarmtepompen wordt berekend door het aantal GJ of kW <sub>th</sub> te bepalen volgens de methode, opgenomen in bijlage 3.1.2, en dit getal te vermenigvuldigen met het bedrag, opgenomen in bijlage 3.1.3.   
2.  De hoogte van de subsidie voor zonneboilers die naast een bijdrage aan warm tapwater ook een bijdrage leveren aan de ruimteverwarming, wordt gebaseerd op de bijdrage aan warm tapwater.   
3.  De subsidie bedraagt voor: 

a. een lucht/waterwarmtepomp € 2000 per stuk;  

b. een installatie voor micro-warmtekrachtkoppeling € 4000 per stuk.     
4.  Bij subsidie aan een ondernemer waar een Europees steunkader op van toepassing is, bedraagt de subsidie niet meer dan is toegestaan op basis van dat steunkader.   

### Artikel  3.1.4  

1.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.   
2.  In afwijking van [artikel 10, tweede lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) komen vóór indiening van de aanvraag door de subsidieontvanger gemaakte kosten in aanmerking voor subsidie.   

### Artikel  3.1.5  

De minister verdeelt het subsidieplafond op volgorde van binnenkomst van de aanvragen.  

### Artikel  3.1.6  

1.  De minister beslist afwijzend op een aanvraag indien: 

a. hij het onaannemelijk acht dat de aanvrager binnen zes maanden na de datum van de beschikking tot subsidieverlening opdracht zal geven tot uitvoering van de duurzame warmtemaatregel;  

b. de aanvrager vóór 1 september 2008 ter zake van de duurzame warmtemaatregel waarop de aanvraag betrekking heeft, verplichtingen is aangegaan;  

c. het project gericht is op de aanpassing aan van toepassing zijnde, of vastgestelde maar nog niet van toepassing zijnde, communautaire normen,  

d. het project gericht is op de aanpassing aan nationale normen die gelijk zijn aan of minder zware eisen stellen dan communautaire normen, of  

e. het project gericht is op de aanpassing aan nationale normen bij afwezigheid van communautaire normen, indien de aanpassing heeft plaatsgevonden na de op de in de nationale norm vastgestelde uiterste datum.     
2.  De afwijzingsgrond, genoemd in [artikel 23, onderdeel d, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), is niet van toepassing.   

### Artikel  3.1.7  

1.  De subsidie-ontvanger geeft binnen zes maanden na de datum van de beschikking tot subsidieverlening opdracht tot uitvoering van de duurzame warmtemaatregel.   
2.  Indien de subsidie-ontvanger een eigenaar-bewoner is, voltooit deze de duurzame warmtemaatregel uiterlijk twaalf maanden na de datum van de beschikking tot subsidieverlening.   
3.  Indien de subsidie-ontvanger een eigenaar-verhuurder is, voltooit deze de duurzame warmtemaatregel uiterlijk achttien maanden na de datum van de beschikking tot subsidieverlening.   
4.  De verplichtingen, genoemd in de [artikelen 36 tot en met 41 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), zijn niet van toepassing.   

### Artikel  3.1.8  

In afwijking van [artikel 45 tot en met 47 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) wordt geen voorschot verstrekt bij een aanvraag om subsidie met een totaalbedrag van minder dan € 50.000.  

### Artikel  3.1.9  

Het formulier voor het indienen van een aanvraag om een subsidie en om een subsidievaststelling is opgenomen in bijlage 3.1.4.  

### §  3.2  

####Duurzame biomassa-import

### Artikel  3.2.1  

In deze paragraaf wordt verstaan onder: 

– *keten voor biomassa:* de productie, de verwerking en de import van in het buitenland geproduceerde biomassa die leidt tot de toepassing van biomassa voor energie-, transport- of chemiedoeleinden in Nederland;  

– *primaire landbouwproducent:* onderneming van de landbouwproductiesector in de zin van artikel 2, eerste lid, van verordening (EG) nr. 1535/2007 van de Commissie van de Europese Gemeenschappen van 20 december 2007 betreffende de toepassing van de artikelen 87 en 88 van het EG-Verdrag op de-minimissteun in de landbouwproductiesector;  

– *Toetsingskader voor duurzame biomassa:* het toetsingskader opgesteld door de projectgroep Duurzame productie van biomassa.    

### Artikel  3.2.2  

1.  De minister verstrekt op aanvraag een subsidie voor activiteiten die op innovatieve wijze bijdragen aan het verduurzamen van ketens voor biomassa.   
2.  Onder het verduurzamen van ketens voor biomassa bedoeld in het eerste lid wordt verstaan: 

a. het verduurzamen van de biomassaketen aan de hand van het Toetsingskader voor duurzame biomassa;  

b. de certificering van duurzame biomassaketens; of  

c. het tegengaan van ongewenste indirecte effecten van biomassaproductie.     
3.  Subsidie kan ook worden verstrekt aan een niet in Nederland gevestigde deelnemer in een samenwerkingsverband waarvan de penvoerder in Nederland is gevestigd.   

### Artikel  3.2.3  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie: 

a. 50 procent van de subsidiabele kosten indien de subsidie-ontvanger een ondernemer is;  

b. 75 procent van de subsidiabele kosten indien de subsidie-ontvanger geen ondernemer is.     
2.  De subsidie bedraagt maximaal: 

a. € 500.000 per ondernemer, niet zijnde een binnen de Europese Unie gevestigde primaire landbouwproducent;  

b. € 7.500 per binnen de Europese Unie gevestigde primaire landbouwproducent.     
3.  In aanvulling op het tweede lid wordt, indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 1.000.000 betreffen, of indien het totale subsidiebedrag voor de deelnemers van het samenwerkingsverband meer bedraagt dan € 1.000.000 het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  3.2.4  

1.  Voor subsidie komen in aanmerking de kosten die noodzakelijk zijn voor de verduurzaming van ketens voor biomassa.   
2.  In afwijking van [artikel 11, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) kiest een buiten Nederland gevestigde aanvrager voor de berekening van de subsidiabele kosten uit: 

a. de integrale kostensystematiek, opgenomen in [artikel 12 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) of  

b. de loonkosten plus vaste-opslag-systematiek, opgenomen in [artikel 13 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md).     

### Artikel  3.2.5  

1.  De subsidie voor een binnen de Europese Unie gevestigde subsidie-ontvanger, niet zijnde een primaire landbouwproducent, valt onder de Tijdelijke communautaire kaderregeling inzake staatssteun ter stimulering van de toegang tot financiering in de huidige financiële en economische crisis van 17 december 2008. Het bedrag van de subsidie wordt verlaagd voor zover dit nodig is op basis van deze kaderregeling.   
2.  De subsidie voor een binnen de Europese Unie gevestigde primaire landbouwproducent valt onder verordening (EG) nr. 1535/2007 van de Commissie van de Europese Gemeenschappen van 20 december 2007 betreffende de toepassing van de artikelen 87 en 88 van het EG-Verdrag op de-minimissteun in de landbouwproductiesector. Het bedrag van de subsidie wordt verlaagd voor zover dit nodig is op basis van deze verordening.   

### Artikel  3.2.6  

De minister verdeelt het subsidieplafond op volgorde van rangschikking van de aanvragen.  

### Artikel  3.2.7  

1.  Indien de aanvraag betrekking heeft op activiteiten die betrekking hebben op vloeibare biomassa of biobrandstoffen beslist de minister afwijzend op een aanvraag indien onvoldoende vertrouwen bestaat dat de vloeibare biomassa of biobrandstoffen voldoen, of na uitvoering van de activiteiten zullen voldoen, aan de duurzaamheidscriteria genoemd in artikel 17 van Richtlijn 2009/28/EG van het Europees Parlement en de Raad ter bevordering van het gebruik van energie uit hernieuwbare bronnen en houdende wijziging en intrekking van Richtlijnen 2001/77/EG en 2003/30/EG.   
2.  De minister beslist afwijzend op een aanvraag indien het project gericht is op: 

a. de aanpassing aan van toepassing zijnde, of vastgestelde maar nog niet van toepassing zijnde, communautaire normen,  

b. de aanpassing aan nationale normen die gelijk zijn aan of minder zware eisen stellen dan communautaire normen of  

c. de aanpassing aan nationale normen bij afwezigheid van communautaire normen, indien de aanpassing heeft plaatsgevonden na de op de in de nationale norm vastgestelde uiterste datum.     

### Artikel  3.2.8  

1.  De minister rangschikt de aanvragen waarop niet afwijzend is beslist, zodanig dat een project hoger gerangschikt wordt naarmate het meer bijdraagt aan de doelstellingen bedoeld in artikel 3.2.2. Bij de rangschikking worden de volgende criteria gehanteerd: 

a. de mate waarin het project bijdraagt aan de doelstellingen bedoeld in artikel 3.2.2, in relatie tot de totale subsidiabele kosten van het project;  

b. de mate waarin het project bijdraagt aan verduurzaming van ketens voor biomassa in de zin van artikel 3.2.2, tweede lid, in relatie tot de resultaten van de beoordeling van de betreffende biomassaketen aan de hand van het Toetsingskader voor duurzame biomassa;  

c. de mate waarin het project in de praktijk navolging kan vinden en kan worden opgeschaald, waarbij ook de navolging en opschaling leiden tot toepassing van duurzame biomassa in Nederland.     
2.  Voor de rangschikking wegen de in het eerste lid genoemde criteria even zwaar.   

### Artikel  3.2.9  

1.  De subsidie-ontvanger voltooit de activiteiten uiterlijk op 30 juni 2013.   
2.  Op verzoek van de minister verstrekt de subsidie-ontvanger de verkregen gegevens over de duurzaamheid van biomassaproductie, certificering en indirecte effecten.   

### Artikel  3.2.10  

1.  Een aanvraag om subsidie wordt ingediend met gebruikmaking van het formulier, opgenomen in bijlage 3.2.1.   
2.  Een aanvraag om subsidievaststelling wordt ingediend met gebruikmaking van het formulier opgenomen in bijlage 3.2.2.   

### §  3.3  

####Investeringen voor verlaging elektriciteitsaansluiting van warmtepomphouders

### Artikel  3.3.1  

In deze paragraaf wordt verstaan onder: 

– *elektrisch aangedreven warmtepomp, niet zijnde een elektrisch aangedreven lucht/waterwarmtepomp:* een warmtepomp met een elektrisch vermogen groter dan zes kW die bestemd is als hoofd- of basisverwarming van een woning en die niet primair gericht is op actieve koeling of verwarming van tapwater, waarbij warmte wordt onttrokken aan de bodem, het grondwater of het oppervlaktewater;  

– *elektrisch aangedreven lucht/waterwarmtepomp:* een warmtepomp met een elektrisch vermogen groter dan zes kW die bestemd is als hoofd- of basisverwarming van een woning is en niet primair gericht is op actieve koeling of verwarming van tapwater, waarbij de warmtepomp warmte onttrekt aan de buitenlucht of aan de ventilatielucht van de woning en warmte afgeeft met behulp van een warmte-afgiftesysteem met water als distributiemedium;  

–  *warmtepomp:*  

1°. een elektrisch aangedreven warmtepomp, niet zijnde een elektrisch aangedreven lucht/waterwarmtepomp of  

2°. een elektrisch aangedreven lucht/waterwarmtepomp.      

### Artikel  3.3.2  

De minister verstrekt op aanvraag een subsidie voor het treffen van technische maatregelen aan een eigenaar van een woning die: 

a. voor 1 september 2009 een warmtepomp bezit,  

b. technische maatregelen met betrekking tot de warmtepomp of de elektriciteitsinstallatie van de woning heeft getroffen die een verlaging van de capaciteit van de elektriciteitsaansluiting mogelijk maakt en die noodzakelijk zijn in verband met het gebruik van de warmtepomp, en  

c. een verzoek om verlaging van de capaciteit van de elektriciteitsaansluiting heeft ingediend bij de regionale netbeheerder.    

### Artikel  3.3.3  

Voor subsidie komen in aanmerking de rechtstreeks aan de technische maatregelen, bedoeld in artikel 3.3.2, onderdeel b, toe te rekenen gemaakte en betaalde kosten.  

### Artikel  3.3.4  

De subsidie voor het treffen van technische maatregelen als bedoeld in artikel 3.3.2, onderdeel b, bedraagt: 

a. € 100 indien de subsidiabele kosten € 100 of minder bedragen dan wel indien de aanvrager hiervoor heeft gekozen;  

b. € 200 indien de subsidiabele kosten € 101 tot en met € 300 bedragen;  

c. € 400 indien de subsidiabele kosten meer dan € 300 bedragen.    

### Artikel  3.3.5  

1.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.   
2.  De [artikelen 10, tweede, derde, vijfde en zesde lid](../../../../../../AMvB/kaderbesluit/ez-subsidies/BWBR0024796/README.md), en [11 tot en met 14 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn niet van toepassing.   

### Artikel  3.3.6  

De minister verdeelt het subsidieplafond op volgorde van binnenkomst van de aanvragen.  

### Artikel  3.3.7  

De afwijzingsgronden, genoemd in [artikel 23, onderdelen a, b, c, d, f en h, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn niet van toepassing.  

### Artikel  3.3.8  

De subsidie wordt vastgesteld zonder voorafgaande beschikking tot subsidieverlening.  

### Artikel  3.3.9  

De verplichtingen, genoemd in de [artikelen 36 tot en met 42 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), zijn niet van toepassing.  

### Artikel  3.3.10  

Het formulier voor het indienen van een aanvraag om een subsidie is opgenomen in bijlage 3.3.1.  

### §  3.4  

####Risico’s dekken voor aardwarmte

### Artikel  3.4.1  

In deze paragraaf wordt verstaan onder: 

– *aardwarmte:* aardwarmte in de zin van [artikel 1, onderdeel b, van de Mijnbouwwet](../../../../../../wet/mijnbouwwet/BWBR0014168/README.md);  

– *aardwarmteproject:* het mogelijk maken van de winning en toepassing van aardwarmte van ten minste 500 meter diepte door het boren van een productieput en een injectieput en het plaatsen van een pompinstallatie;  

– *geologisch onderzoek:* geologisch onderzoek, inclusief het rapport opgesteld overeenkomstig het model in bijlage D bij bijlage 3.4.1;  

– *gerealiseerde subsidiabele kosten:* de rechtstreeks aan het aardwarmteproject toe te rekenen, door de subsidie-ontvanger gemaakte en betaalde subsidiabele kosten;  

– *gerealiseerd vermogen:* het uit de puttest gebleken werkelijke vermogen in MW, met een correctie op skin = 0;  

– *maximale subsidiebedrag:* het in de beschikking tot subsidieverlening vermelde maximale subsidiebedrag, bestaande uit 85 procent van de verwachte subsidiabele kosten met een maximum van € 7.225.000;  

– *niet-geologische parameters:* de niet-geologische parameters, genoemd in de tabel in hoofdstuk 1, paragraaf 1.1, van het geologisch onderzoek;  

– *puttest:* test van het vermogen van de putten, uitgevoerd en geïnterpreteerd overeenkomstig bijlage B bij bijlage 3.4.2;  

– *restwaarde:* de opbrengst van het project bij de economisch meest rendabele alternatieve toepassing gedurende twaalf jaar;  

– *verwachte subsidiabele kosten:* de in de beschikking tot subsidieverlening vermelde subsidiabele kosten;  

– *verwacht vermogen:* het in de beschikking tot subsidieverlening vermelde verwacht vermogen in MW.    

### Artikel  3.4.2  

1.  De minister, in overeenstemming met de Minister van Landbouw, Natuur en Voedselkwaliteit, verstrekt op aanvraag een subsidie aan degene die in Nederland een aardwarmteproject uitvoert.   
2.  De subsidie wordt verstrekt onder de opschortende voorwaarde dat op het beoogde stratigrafische niveau op de beoogde locatie en bij de in de beschikking tot subsidieverlening vermelde niet-geologische parameters, het gerealiseerd vermogen lager is dan het verwacht vermogen.   

### Artikel  3.4.3  

1.  De subsidie bedraagt maximaal € 7.225.000 per project. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 7.225.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 7.225.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
2.  Indien de bij de aanvraag om subsidie opgegeven subsidiabele kosten per MW vermogen lager zijn dan € 1.200.000 wordt het vermogen in de beschikking tot subsidieverlening zodanig verlaagd dat de verwachte subsidiabele kosten per MW verwacht vermogen € 1.200.000 bedragen.   
3.  Het subsidiebedrag wordt zodanig verminderd, dat de som van de volgende bedragen niet meer dan 95 procent van de gerealiseerde subsidiabele kosten bedraagt: 

– het subsidiebedrag,  

– het bedrag aan overige voor het betreffende project aan de subsidie-ontvanger verleende dan wel vastgestelde subsidies, en  

– het bedrag waarop de subsidie-ontvanger voor het betreffende project op grond van een private verzekering aanspraak kan doen.     

### Artikel  3.4.4  

1.  Indien het gerealiseerde vermogen van de eerste boring gelijk aan of meer dan 75% van het verwacht vermogen is, vervalt de subsidie indien de subsidie-ontvanger het aardwarmteproject staakt na de eerste boring.   
2.  Indien het gerealiseerd vermogen van de eerste boring meer dan een derde van het verwacht vermogen is en de subsidie-ontvanger het aardwarmteproject voltooit, is artikel 3.4.6 van toepassing of, bij een verwacht vermogen groter dan 7 5/60 MW en verwachte subsidiabele kosten van meer dan € 8.500.000, artikel 3.4.7.   
3.  Indien het gerealiseerd vermogen van de eerste boring meer dan een derde, maar minder dan 75% van het verwacht vermogen is en de subsidie-ontvanger het aardwarmteproject na de eerste boring staakt, is artikel 3.4.5 van toepassing.   
4.  Indien het gerealiseerd vermogen van de eerste boring een derde of minder van het verwacht vermogen is, of lager dan 0,75 MW, is artikel 3.4.5 van toepassing.   
5.  De subsidie-ontvanger staakt het aardwarmteproject op eigen aangifte dan wel door niet binnen een jaar na voltooiing van de eerste boring de tweede boring te voltooien.   

### Artikel  3.4.5  

1.  De hoogte van de subsidie wordt berekend overeenkomstig de formule: subsidiebedrag = 0,85 * (a – b) In deze formule betekent: 

a: de gerealiseerde subsidiabele kosten,  

b: de restwaarde.   De eventuele kosten voor een tweede boring komen niet voor subsidie in aanmerking. Indien de put wordt afgedicht is de restwaarde nul. Indien de restwaarde negatief is wordt de restwaarde op nul gesteld.   
2.  De subsidie bedraagt ten hoogste 70 procent van het maximale subsidiebedrag.   
3.  Indien de formule in het eerste lid een negatieve uitkomst oplevert wordt de subsidie op nul gesteld.   
4.  De betaalde premie minus 5,95 procent van de tot en met de eerste boring gerealiseerde subsidiabele kosten wordt gerestitueerd.   

### Artikel  3.4.6  

1.  De hoogte van de subsidie wordt berekend overeenkomstig de formule: subsidiebedrag = 0,85 * a – ((b / c) * d) In deze formule betekent: 

a: de gerealiseerde subsidiabele kosten, tot een maximum van de verwachte subsidiabele kosten, en in ieder geval niet meer dan € 8.500.000,  

b: het gerealiseerd vermogen in MW,  

c: het verwacht vermogen,  

d: het maximale subsidiebedrag.     
2.  De subsidie bedraagt ten hoogste het maximale subsidiebedrag.   
3.  Indien de formule in het eerste lid een negatieve uitkomst oplevert wordt de subsidie op nul gesteld.   
4.  Indien het gerealiseerd vermogen na de tweede boring lager is dan 0,75 MW wordt de hoogte van de subsidie berekend overeenkomstig de formule: subsidiebedrag = 0,85 * (a – b) In deze formule betekent: 

a. de gerealiseerde subsidiabele kosten,  

b. de restwaarde.   Indien de putten worden afgedicht is de restwaarde nul. Indien de restwaarde negatief is wordt de restwaarde op nul gesteld.   

### Artikel  3.4.7  

1.  De hoogte van de subsidie wordt berekend overeenkomstig de formule: subsidiebedrag = ((a/b) * c) – ((d/e) * a) In deze formule betekent: 

a: het maximale subsidiebedrag,  

b: de verwachte subsidiabele kosten,  

c: de gerealiseerde subsidiabele kosten, tot een maximum van de verwachte subsidiabele kosten,  

d: het gerealiseerde vermogen in MW,  

e: het verwachte vermogen zoals vermeld in de beschikking.     
2.  De subsidie bedraagt ten hoogste het maximale subsidiebedrag.   
3.  Indien de formule in het eerste lid een negatieve uitkomst oplevert wordt de subsidie op nul gesteld.   
4.  Indien het gerealiseerde vermogen na de tweede boring lager is dan 0,75 MW wordt de hoogte van de subsidie berekend overeenkomstig de formule: subsidiebedrag = (a/b) * (c – d). In deze formule betekent: 

a: het maximale subsidiebedrag zoals vermeld in de beschikking,  

b: de verwachte subsidiabele kosten,  

c: de gemaakte subsidiabele kosten,  

d: de restwaarde.   Indien de putten worden afgedicht is de restwaarde nul. Indien de restwaarde negatief is wordt de restwaarde op nul gesteld.   

### Artikel  3.4.8  

1.  De [artikelen10 tot en met 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn niet van toepassing.   
2.  Voor subsidie komen in aanmerking de ondergrondse investeringskosten, bestaande uit: 

– kosten boring productie- en injectieput;  

– kosten op- en afbouwen boorinstallatie;  

– kosten boormanagement en -toezicht;  

– kosten locatie boorgereed maken;  

– cuttings/spoeling afvoeren;  

– kosten puttest en rapportage;  

– kosten onvoorzien.     
3.  Voor subsidie komt in aanmerking een vast bedrag van € 500.000 voor het plaatsen van een pompinstallatie of het dichten van de put of putten.   
4.  Indien het verwacht vermogen 7 5/60 MW of kleiner is bedraagt het totaal van de in het tweede en derde lid genoemde subsidiabele kosten maximaal € 8.500.000.   
5.  Voor zover kosten uit andere hoofde zijn of worden gesubsidieerd of gefinancierd van overheidswege komen zij niet in aanmerking voor subsidie.   
6.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) blijven buiten beschouwing: 

a. de subsidies op grond van: 

– hoofdstuk 2 van [bijlage 2 Marktintroductie energie-innovaties van de Regeling LNV-subsidies](../../../../../../ministeriele-regeling/regeling/lnv-subsidies/BWBR0021281/README.md),  

– de Unieke kansen regeling,  

– de Subsidieregeling internationaal innoveren, en  

– hoofdstuk 3 van de Tijdelijke energieregeling markt en innovatie; en    

b. bijdragen van de Commissie van de Europese Gemeenschappen op grond van: 

– het Zevende Kaderprogramma voor activiteiten op het gebied van onderzoek, technologische ontwikkeling en demonstratie,  

– het Kaderprogramma voor concurrentievermogen en innovatie,  

– het meerjarenprogramma voor acties op energiegebied: ‘Intelligente energie-Europa’,  

– het financieringsinstrument voor het Milieu: ‘LIFE+’,  

– Richtlijn 2003/87/EG van het Europees Parlement en de Raad van de Europese Unie van 13 oktober 2003 tot vaststelling van een regeling voor de handel in broeikasgasemissierechten binnen de Gemeenschap en tot wijziging van Richtlijn 96/61/EG van de Raad (Pb EG 2003/L275),  

– Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten (Integrale-GMO-verordening),  

– het Europees Fonds voor Regionale Ontwikkeling,  

– INTERREG, en  

– de Europese Structuur- en Cohesiefondsen.       
7.  Bijdragen van gemeenten en provincies worden aangemerkt als publieke cofinanciering, en blijven bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) buiten beschouwing.   

### Artikel  3.4.9  

1.  De minister verdeelt het beschikbare bedrag in de volgorde van binnenkomst van de aanvragen.   
2.  Bij de beoordeling van de aanvragen wint de minister advies in van TNO.   

### Artikel  3.4.10  

1.  De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is twee jaar.   
2.  De minister beslist afwijzend op een aanvraag indien: 

a. uit het geologisch onderzoek blijkt dat de geschatte kans op het realiseren van het verwachte vermogen kleiner is dan 90 procent;  

b. op het moment van indiening van de aanvraag om subsidie geen vergunning als bedoeld in [artikel 6 van de Mijnbouwwet](../../../../../../wet/mijnbouwwet/BWBR0014168/README.md) is afgegeven voor het betreffende gebied;  

c. in het projectplan niet aannemelijk is gemaakt dat het aardwarmteproject binnen twee jaar na voltooiing van de boringen zal leiden tot de start van toepassing van aardwarmte in Nederland;  

d. het verwacht vermogen lager is dan 2 MW.     

### Artikel  3.4.11  

1.  De subsidie-ontvanger betaalt voorafgaand aan de start van het aardwarmteproject een premie van 7 procent van het maximale subsidiebedrag.   
2.  Bij een verwacht vermogen groter dan 7 5/60 MW en verwachte subsidiabele kosten van meer dan € 8.500.000 bedraagt de premie, bedoeld in het eerste lid, € 505.750.   

### Artikel  3.4.12  

1.  De subsidie-ontvanger verstrekt de resultaten van de puttest binnen vier weken na de boring van een put.   
2.  Het geologisch onderzoek en de puttest worden uitgevoerd door een ISO 9001 gecertificeerde instelling.   
3.  De subsidie-ontvanger maakt de resultaten van het geologisch onderzoek en de puttest binnen vier weken na voltooiing van het aardwarmteproject openbaar.   

### Artikel  3.4.13  

1.  De subsidie-ontvanger start binnen zes maandenna de datum van de beschikking tot subsidieverlening de uitvoering van het aardwarmteproject en meldt de datum van aanvang binnen twee dagen na aanvang aan de minister. De minister kan op voorafgaand verzoek van de subsidie-ontvanger uitstel verlenen.   
2.  Het boorgereed maken van de locatie wordt aangemerkt als start van het aardwarmteproject.   

### Artikel  3.4.14  

1.  De subsidie-ontvanger voltooit de aardwarmteboringen uiterlijk twaalf maanden na de datum van aanvang van het aardwarmteproject, bedoeld in artikel 3.4.13, eerste lid.   
2.  De aardwarmteboringen zijn voltooid op het moment dat de productieput en de injectieput zijn geboord en de puttesten zijn uitgevoerd.   
3.  Indien de subsidie-ontvanger het aardwarmteproject staakt na de eerste boring wordt de aardwarmteboring geacht te zijn voltooid op het moment dat de puttest na de eerste boring is uitgevoerd.   
4.  De minister kan voor het vertragen, essentieel wijzigen of het stopzetten van activiteiten op voorafgaand verzoek van de subsidie-ontvanger ontheffing verlenen van de verplichting, bedoeld in het eerste lid.   

### Artikel  3.4.15  

De [artikelen 45 tot en met 47 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn niet van toepassing.  

### Artikel  3.4.16  

1.  Een aanvraag om subsidie wordt ingediend met gebruikmaking van het formulier, opgenomen in bijlage 3.4.1.   
2.  Een aanvraag om subsidievaststelling wordt ingediend met gebruikmaking van het formulier, opgenomen in bijlage 3.4.2.   
3.  Geen accountantsverklaring wordt bijgevoegd indien: 

a. bij de aanvraag om een subsidievaststelling geen aanspraak op de subsidie wordt gemaakt; of  

b. het subsidiebedrag waarop bij de aanvraag om een subsidievaststelling aanspraak wordt gemaakt minder dan € 125.000 bedraagt.     

### §  3.5  

####Bioraffinage

### Artikel  3.5.1  

1.  In deze paragraaf wordt verstaan onder: 

– *biomassa:* landbouwgewassen, organische reststromen zijnde dierlijk en plantaardig, landbouwreststromen, bosbouw reststromen, hout en aquatische biomassa;  

– *bioraffinage:* technologie of combinatie van technologieën waarbij biomassa op duurzame wijze wordt omgezet in een cascade van vermarktbare producten: voedsel, veevoer, chemicaliën, brandstof en energie op een economisch gezonde basis met een minimale afvalproductie;  

– *demonstratieproject bioraffinage:* een project waarbij installaties voor een bioraffinaderij aangeschaft, voortgebracht, geïnstalleerd, en doorontwikkeld worden tot continue bedrijfsvoering;  

– *duurzaam:* economisch bestendige reductie van het gebruik van fossiele grond- en brandstoffen met minimale gevolgen voor het milieu en rekening houdend met socio-economische aspecten;  

– *geavanceerde biobrandstoffen:* biobrandstoffen die door de keuze voor nieuwe grondstof-omzettingsproces-combinaties een hoge CO <sub>2</sub> eq-ketenprestatie halen met minimale inzet van biomassa en als gevolg minimale concurrentie met de voedingsketen. Aspecten van geavanceerde biobrandstoffen zijn: 

a. beter milieurendement c.q. duurzamer, niet ten koste van andere milieudoelen (zie duurzaamheidscriteria in het Toetsingskader duurzame biomassa);  

b. op termijn van 5–10 jaar concurrerend op kosten met huidige grondstof-proces-combinaties;  

c. brede toepasbaarheid in huidig en toekomstig wagenpark;    

– *Minister van LNV:* Minister van Landbouw, Natuur en Voedselkwaliteit;  

– *pilotproject bioraffinage:* verwerven, combineren, vormgeven of gebruiken van bestaande of niet bestaande kennis en vaardigheden op het gebied van bioraffinage ten behoeve van het ontwikkelen en bouwen van een prototype en het experimenteren hiermee;  

– *referentiekosten:* Kosten voor een investering ten behoeve van een in Nederland gangbaar systeem, apparaat of techniek die in technisch opzicht vergelijkbaar is met het uit te voeren pilotproject bioraffinage of demonstratieproject bioraffinage maar waarmee niet hetzelfde niveau van milieubescherming kan worden bereikt als met het uit te voeren project, bij vergelijkbare productiecapaciteit;     
2.  Deze paragraaf berust op [artikel 2 van de Kaderwet LNV-subsidies](../../../../../../wet/kaderwet/lnv-subsidies/BWBR0009194/README.md).   
3.  Het [Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is van overeenkomstige toepassing.   

### Artikel  3.5.2  

1.  De Minister van LNV verstrekt op aanvraag een subsidie aan: 

a. een ondernemer voor een demonstratieproject bioraffinage dat past in een of meerdere bioraffinage thema's waarin: 

1°. nieuwe kennis of technologie wordt ontwikkeld en/of toegepast, of  

2°. nieuwe combinaties van bestaande kennis en technologieën worden toegepast;    

b. een ondernemer voor een pilotproject bioraffinage dat past in een of meerdere bioraffinage thema's waarin: 

1°. nieuwe kennis of technologie wordt ontwikkeld en/of toegepast, of  

2°. nieuwe combinaties van bestaande kennis en technologieën worden toegepast;    

c. een deelnemer in een samenwerkingsverband die een in sub a of b genoemd project bioraffinage uitvoert.     
2.  Bioraffinage thema's als bedoeld in het eerste lid zijn: 

a. bioraffinage van Nederlandse gewassen;  

b. bioraffinage van geïmporteerde biomassa rond Nederlandse havens;  

c. bioraffinage van afval- en reststromen;  

d. bioraffinage van aquatische biomassa.     
3.  Geen subsidie wordt verstrekt aan: 

a. projecten die betrekking hebben op de productie van biomassa en teelt van aquatische biomassa;  

b. projecten die uitsluitend betrekking hebben op de productie van biobrandstoffen of energie;  

c. projecten die betrekking hebben op ontwikkeling en demonstratie van zogenaamde eerste generatie biobrandstoftechnologie.     
4.  De productie van biobrandstoffen kan slechts onderdeel uitmaken van een demonstratieproject bioraffinage of een pilotproject bioraffinage, indien: 

a. het project betrekking heeft op de geïntegreerde co-productie van biobrandstoffen met andere vermarktbare producten, zoals voedsel, veevoer, chemicaliën en energie;  

b. het biobrandstoffendeel betrekking heeft op de productie van geavanceerde biobrandstoffen.     

### Artikel  3.5.3  

1.  Een samenwerkingsverband dat een demonstratieproject bioraffinage uitvoert, bestaat alleen uit ondernemers.   
2.  Een samenwerkingsverband dat een pilotproject bioraffinage uitvoert, bestaat uit ten minste een ondernemer.   
3.  De penvoerder in een samenwerkingsverband dat een pilotproject bioraffinage uitvoert is een ondernemer.   

### Artikel  3.5.4  

1.  De subsidie voor een pilotproject bioraffinage bedraagt niet meer dan € 1.000.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 1.000.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 1.000.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
2.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie voor een demonstratieproject bioraffinage 35 procent van de subsidiabele kosten gemaakt door de ondernemer, maar niet meer dan € 4.000.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 4.000.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 4.000.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
3.  Het in het tweede lid genoemde percentage wordt met 10 procentpunten verhoogd voor iedere aanvrager die een middelgrote onderneming in stand houdt voor zover de subsidiabele kosten worden gemaakt en betaald door die ondernemer.   
4.  Het in het tweede lid genoemde percentage wordt met 20 procentpunten verhoogd voor iedere aanvrager die een kleine onderneming in stand houdt voor zover de subsidiabele kosten worden gemaakt en betaald door die ondernemer.   
5.  Voor de berekening van de in het tweede lid genoemde subsidiabele kosten is [artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) van toepassing met dien verstande dat in de onderdelen c en d van het eerste lid van artikel 1.4 de woorden ‘duurzame energiehuishouding’ worden gelezen als: toename van het niveau van milieubescherming.   
6.  Op een subsidie voor een demonstratieproject bioraffinage is [artikel 10, derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) niet van toepassing.   

### Artikel  3.5.5  

De Minister van LNV verdeelt het beschikbare bedrag op volgorde van rangschikking van de aanvragen.  

### Artikel  3.5.6  

Op een subsidie voor een pilotproject bioraffinage en een subsidie voor een demonstratieproject bioraffinage is niet van toepassing [artikel 23, onderdeel a, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md).  

### Artikel  3.5.7  

1.  Er is een Adviescommissie bioraffinage, die tot taak heeft de Minister van LNV op zijn verzoek te adviseren omtrent de afwijzingsgronden, bedoeld in artikel 3.5.10, eerste lid, en [artikel 23, onderdelen b tot en met i van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en de rangschikkingscriteria, bedoeld in artikel 3.5.10, tweede lid..   
2.  De commissie bestaat uit een voorzitter en twee andere leden.   
3.  De voorzitter en de leden worden benoemd voor een termijn van één jaar.   

### Artikel  3.5.8  

1.  Een aanvraag wordt niet ingediend dan nadat daarover door de Adviescommissie bioraffinage aan de aanvrager advies is uitgebracht op basis van een vooraanmelding.   
2.  De Adviescommissie baseert zich op de afwijzingsgronden en rangschikkingcriteria, bedoeld in artikel 3.5.10.   

### Artikel  3.5.9  

De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is drie jaar en zes maanden.  

### Artikel  3.5.10  

1.  De Minister van LNV beslist afwijzend op een aanvraag voor zover hij van oordeel is dat anders zou worden gehandeld in strijd met de algemene groepsvrijstellingsverordening.   
2.  De Minister van LNV rangschikt de aanvragen waarop niet afwijzend is beslist, hoger naarmate: 

a. het demonstratieproject bioraffinage of het pilotproject bioraffinage meer bijdraagt aan de ontwikkeling en demonstratie van bioraffinagefaciliteiten, die leiden tot meerdere vermarktbare producten;  

b. het demonstratieproject bioraffinage of het pilotproject bioraffinage meer bijdraagt aan een verduurzaming van de grondstofvoorziening voor de industrie (bijv. chemische) en de energiesector;  

c. het demonstratieproject bioraffinage of het pilotproject bioraffinage meer herhalings- en opschalingspotentieel bezit, gebaseerd op kostprijsontwikkeling en marktverwachting;  

d. het demonstratieproject bioraffinage of het pilotproject bioraffinage technologisch innovatiever is ten opzichte van de huidige nationale en internationale praktijk.     
3.  Voor de rangschikking weegt het in het tweede lid, onderdeel a, genoemde criterium mee voor 35/100, het in het tweede lid, onderdeel b, genoemde criterium voor 30/100, het in het tweede lid, onderdeel c, genoemde criterium voor 20/100 en het in het tweede lid, onderdeel d, genoemde criterium voor 15/100. Er geldt een drempel van 60 van de 100 punten.   

### Artikel  3.5.11  

Op een subsidie voor een demonstratieproject bioraffinage zijn niet van toepassing de [artikelen 38, eerste lid, onderdelen b tot en met d](../../../../../../AMvB/kaderbesluit/ez-subsidies/BWBR0024796/README.md), en [41 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md).  

### Artikel  3.5.12  

1.  De subsidieontvanger start binnen zes maanden na datum van de beschikking tot subsidieverlening met de uitvoering van het demonstratieproject bioraffinage of het pilotproject bioraffinage.   
2.  De subsidieontvanger voltooit het demonstratieproject bioraffinage binnen drie jaar na aanvang van het demonstratieproject bioraffinage.   
3.  De subsidieontvanger voltooit het pilotproject bioraffinage binnen drie jaar na aanvang van het pilotproject bioraffinage.   

### Artikel  3.5.13  

1.  De subsidieontvanger voert het demonstratieproject bioraffinage of het pilotproject bioraffinage hoofdzakelijk in Nederland uit, behoudens voorafgaande schriftelijke ontheffing van de Minister van LNV voor (gedeeltelijke) uitvoering buiten Nederland.   
2.  Aan een ontheffing als bedoeld in het eerste lid kunnen voorschriften worden verbonden.   

### Artikel  3.5.14  

In aanvulling op de [artikelen 37](../../../../../../AMvB/kaderbesluit/ez-subsidies/BWBR0024796/README.md) en [39, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) staan aan de hand van het Toetsingskader voor duurzame biomassa in het projectplan en de eindrapportage ook gegevens over de duurzaamheid van de gebruikte biomassa in het demonstratieproject bioraffinage of in het pilotproject bioraffinage.  

### Artikel  3.5.15  

1.  Een vooraanmelding wordt ingediend met gebruikmaking van het formulier, opgenomen in bijlage 3.5.1.   
2.  Een aanvraag om subsidie wordt ingediend met gebruikmaking van het formulier, opgenomen in bijlage 3.5.2.   
3.  Een aanvraag om subsidievaststelling wordt ingediend met gebruikmaking van het formulier, opgenomen in bijlage 2.1.3.   

### Artikel  3.5.16  

Vooraanmeldingen, ingediend krachtens [artikel 9.9 van de Tijdelijke energieregeling markt en innovatie](../../../../../../ministeriele-regeling/tijdelijke/energieregeling/markt/en/innovatie/BWBR0024452/README.md), gelden als vooraanmeldingen als bedoeld in artikel 3.5.8 van de Subsidieregeling energie en innovatie.  

### §  3.6  

####Voorbereidingsstudies en demonstratieprojecten vergassing

### Artikel  3.6.1  

In deze paragraaf wordt verstaan onder: 

– *demonstratieproject vergassing:* een project waarin vergassingstechniek wordt gedemonstreerd en doorontwikkeld tot een continue bedrijfsvoering, waarvan de schaalgrootte minimaal 10 MW en maximaal 50 MW (input thermisch) bedraagt, waarvoor zuivere biomassa, biomassa mengstromen of afvalfracties als brandstof dienen en waarvan het synthesegas wordt gebruikt voor warmtekracht/koppeling, toepassing in de industrie, opwerking tot vervangend aardgas of andere hoogwaardige energiedragers alsmede de verspreiding van de verkregen kennis en de vermarkting van de ontwikkelde technologie;  

– *vergassing:* een thermisch proces dat plaatsvindt bij temperaturen boven 800 °C, waarbij de brandstof met een hoog rendement wordt omgezet in een synthesegas dat flexibel inzetbaar is;  

– *voorbereidingsstudie:* een studie ter voorbereiding van een aanvraag voor een demonstratieproject vergassing waarbij de aanvrager onderzoekt of en aantoont dat de door hem ontwikkelde technologie voldoet aan de eisen die zijn gesteld aan een demonstratieproject vergassing.    

### Artikel  3.6.2  

1.  De minister verstrekt op aanvraag een subsidie voor een voorbereidingsstudie.   
2.  De minister verstrekt op aanvraag een subsidie voor een demonstratieproject vergassing.   
3.  In aanvulling op [artikel 3, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) zijn het eerste en tweede lid ook van toepassing op niet in Nederland gevestigde deelnemers in een samenwerkingsverband waarvan de penvoerder in Nederland is gevestigd.   
4.  Geen subsidie wordt verstrekt aan natuurlijke personen.   

### Artikel  3.6.3  

1.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.   
2.  Op een subsidie voor een demonstratieproject vergassing is [artikel 10, derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) niet van toepassing.   

### Artikel  3.6.4  

1.  De subsidie, bedoeld in artikel 3.6.2, eerste lid, bedraagt 50 procent van de subsidiabele kosten, maar niet meer dan € 25.000 per project. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 25.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 25.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
2.  De subsidie, bedoeld in artikel 3.6.2, tweede lid, bedraagt 40 procent van de subsidiabele kosten, maar niet meer dan € 4.000.000 per project. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 4.000.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 4.000.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
3.  Het in het tweede lid genoemde percentage wordt met 10 procentpunten verhoogd voor iedere aanvrager die een kleine of middelgrote onderneming in stand houdt, voor zover de subsidiabele kosten worden gemaakt en betaald door die ondernemer.   
4.  Voor de berekening van de subsidiabele kosten van een demonstratieproject vergassing is [artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) van toepassing.   

### Artikel  3.6.5  

1.  De minister beslist op de aanvragen om subsidie als bedoeld in artikel 3.6.2, eerste lid, in de volgorde van binnenkomst van de aanvragen.   
2.  De minister beslist op de aanvragen om subsidie als bedoeld in artikel 3.6.2, tweede lid, op de volgorde van rangschikking van de aanvragen.   

### Artikel  3.6.6  

De minister beslist afwijzend op een aanvraag voor een subsidie als bedoeld in artikel 3.6.2, eerste lid, indien de aanvrager geen aantoonbare ervaring heeft in innovatieve vergassingstechnologie.  

### Artikel  3.6.7  

1.  Er is een Adviescommissie demonstratieprojecten vergassing, die tot taak heeft de minister op zijn verzoek te adviseren omtrent aanvragen om subsidie op grond van artikel 3.6.2, tweede lid.   
2.  De commissie bestaat uit een voorzitter en vier andere leden.   
3.  De voorzitter en de leden worden benoemd voor een termijn van vier jaar.   

### Artikel  3.6.8  

1.  De Adviescommissie demonstratieprojecten vergassing adviseert de minister over de afwijzingsgronden bedoeld in [artikel 23, onderdelen e, f en h, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en de rangschikking, bedoeld in het derde lid.   
2.  De minister beslist afwijzend op een aanvraag om subsidie als bedoeld in artikel 3.6.2, tweede lid, indien hij van oordeel is dat het project onvoldoende bijdraagt aan de doelstellingen van de regeling.   
3.  De minister rangschikt de aanvragen voor een subsidie als bedoeld in artikel 3.6.2, tweede lid, waarop niet afwijzend is beslist, hoger naarmate: 

a. het project technologisch en niet-technologisch innovatiever is ten opzichte van de huidige praktijk in Nederland;  

b. het project meer bijdraagt aan de verduurzaming van de energiehuishouding in CO <sub>2</sub> reductie of PJ per jaar op projectniveau;  

c. het project meer herhalingspotentieel bezit, gebaseerd op kostprijsontwikkeling en marktverwachting;  

d. het samenwerkingsverband van een betere kwaliteit is, de slaagkans van het project groter is en de kennisoverdracht een meer structureel onderdeel is van de demonstratie;  

e. een beter plan voorligt voor de opstartfase van de vergasser teneinde de vergassingstechnologie door te ontwikkelen tot een continue bedrijfsvoering van ten minste 5000 uur/jaar;  

f. een beter marketingplan voorligt om de vergassingstechnologie uit te rollen in Nederland.     
4.  Voor de rangschikking wegen de criteria genoemd in het derde lid even zwaar.   

### Artikel  3.6.9  

1.  De subsidieontvanger voltooit de voorbereidingsstudie binnen zes maanden na datum van de beschikking tot subsidieverlening.   
2.  De subsidieontvanger start het demonstratieproject vergassing binnen zes maanden na de datum van de beschikking tot subsidieverlening en voltooit het uiterlijk binnen 4 jaar na de start van het project.   
3.  De subsidieontvanger voert het demonstratieproject vergassing in Nederland uit.   
4.  De subsidieontvanger verleent medewerking aan evaluatie van de effecten van het door hem uitgevoerde demonstratieproject vergassing, voor zover deze medewerking redelijkerwijs van hem verlangd kan worden.   
5.  De verplichting, bedoeld in het vierde lid, geldt gedurende vijf jaar na de datum van de beschikking tot subsidievaststelling.   
6.  Op een subsidie voor een demonstratieproject vergassing is [artikel 41 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) niet van toepassing.   

### Artikel  3.6.10  

Het formulier voor het indienen van een aanvraag voor: 

a. een subsidie is opgenomen in bijlage 3.6.1;  

b. een subsidievaststelling is opgenomen in bijlage 2.1.3.    

### §  3.7  

####Experimenteerregeling Wind op Zee

### Artikel  3.7.1  

In deze paragraaf wordt verstaan onder wind-op-zeeproject: project voor industrieel onderzoek, experimentele ontwikkeling of demonstratie op het gebied van ondersteuningsconstructies of op het gebied elektriciteitsopwekking op zee door middel van windturbines met een vermogen van ten minste 4 MW, of een combinatie van beide.  

### Artikel  3.7.2  

De minister verstrekt op aanvraag een subsidie aan degene die in Nederland een wind-op-zeeproject uitvoert dat: 

– geschikt is voor gebruik in windparken op zee, en  

– bijdraagt aan kostenreductie van windenergie op zee.    

### Artikel  3.7.3  

1.  De subsidie bedraagt maximaal € 4.500.000 per aanvraag.   
2.  De subsidie voor demonstratie van nieuwe technieken bedraagt 50 procent van de subsidiabele kosten. Het percentage wordt verhoogd met 10 procentpunten voor iedere aanvrager die een middelgrote onderneming in stand houdt en met 20 procentpunten voor iedere aanvrager die een kleine onderneming in stand houdt voor zover de subsidiabele kosten worden gemaakt en betaald door die ondernemer.   
3.  Voor de berekening van de subsidiabele kosten met betrekking tot demonstratie van nieuwe technieken is [artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) van toepassing. In afwijking van artikel 1.4, derde lid, maken de aan derden verschuldigde kosten, bedoeld in [artikel 14a, tweede lid, onderdeel h, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) ten hoogste 70 procent uit van de som van de per kostensoort berekende investeringskosten van het project verminderd met de referentiekosten.   
4.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.   

### Artikel  3.7.4  

De minister verdeelt het beschikbare bedrag op volgorde van rangschikking van de aanvragen.  

### Artikel  3.7.5  

De in artikel 2.1.7 bedoelde adviescommissie heeft tevens tot taak de minister op zijn verzoek te adviseren omtrent de afwijzingsgronden, bedoeld in [artikel 23, onderdeel e, g en h van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en de rangschikkingscriteria, bedoeld in artikel 3.7.6, tweede lid.  

### Artikel  3.7.6  

1.  De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), is vier jaar.   
2.  De minister rangschikt de aanvragen waarop niet afwijzend is beslist, zodanig dat een project hoger gerangschikt wordt naarmate het meer bijdraagt aan de criteria omtrent: 

a. technologische innovatie;  

b. duurzaamheid;  

c. technologische samenwerking;  

d. economisch perspectief.     
3.  Als criteria voor technologische innovatie, duurzaamheid, technologische samenwerking en economisch perspectief als bedoeld in het tweede lid worden respectievelijk vastgesteld: 

a. de mate waarin wordt bijgedragen aan technologische vernieuwing of aan wezenlijk nieuwe toepassingen van bestaande technologieën, met name gericht op offshore windturbine ontwikkelingen en daarbij behorende ondersteuningsconstructies;  

b. de mate waarin wordt bijgedragen aan verduurzaming van de energiehuishouding, met name in Nederland, in vermeden PJ’s of vermeden CO <sub>2</sub> -emissies in 2020 en in 2025;  

c. de mate van doelmatigheid en doeltreffendheid van een eventueel samenwerkingsverband en de expertise van de partijen die het project uitvoeren, waaronder mede verstaan de leveranciers;  

d. de mate waarin de projectresultaten bijdragen aan de kostprijsdaling van windenergie op zee en economische meerwaarde creëren in Nederland.     
4.  Voor de rangschikking wegen de criteria genoemd in het tweede lid even zwaar.   

### Artikel  3.7.7  

De subsidie-ontvanger voltooit de activiteiten uiterlijk vier jaar na de datum van de beschikking tot subsidieverlening.  

### Artikel  3.7.8  

Het formulier voor het indienen van een aanvraag voor: 

a. een subsidie is opgenomen in bijlage 3.7.1;  

b. een subsidievaststelling is opgenomen in bijlage 2.1.3.    

### §  3.8  

####Programma industriële warmtebenutting

### §  3.8.1  

####Algemeen

### Artikel  3.8.1  

In deze paragraaf wordt verstaan onder: 

–  *datahotel:*  een gebouw waarin één of meerdere computerruimtes zijn gehuisvest, met de primaire functie het ondersteunen van dataverwerking, dataopslag en datatransport;  

–  *glastuinbouwbedrijf:*  een bedrijf dat als hoofdactiviteit gewassen teelt onder een permanente opstand van glas of kunststof;  

–  *haalbaarheidsonderzoek warmtereductie:*  een milieustudie waardoor inzicht wordt verschaft in de technische, economische en organisatorische haalbaarheid van het zo nuttig mogelijk gebruiken van warmte van een industriële onderneming op een bestaande productielocatie, welke studie voldoet aan de vereisten van bijlage 3.8.1;  

–  *haalbaarheidsonderzoek-samenwerkingsverband:*  een samenwerkingsverband waarvan minstens één industriële onderneming, zijnde potentiële leverancier van restwarmte, deel uitmaakt;  

–  *hernieuwbare warmte:*  warmte of koude geproduceerd uit de volgende hernieuwbare, niet-fossiele energiebronnen: zonne-energie, geothermische energie, biomassa als bedoeld in de NTA 8003:2008, met uitzondering van biomassa als bedoeld in de nummers 500, 550 tot en met 559, 587, 592, stortgas, rioolwaterzuiveringsgas en biogas;  

–  *industriële onderneming:*  een productief-technisch bedrijf waarbij warmte een belangrijke rol speelt in het productieproces, niet zijnde een bedrijf met elektriciteitsopwekking als belangrijkste economische activiteit;  

–  *investeringsproject industriële warmtebenutting:*  investeringsproject waarbij het nuttig gebruik van restwarmte of het nuttiger gebruik van warmte van een andere industriële onderneming of van een datahotel, wordt gerealiseerd in het productieproces van de subsidieaanvrager of waarbij hernieuwbare warmte afkomstig van de subsdieaanvrager wordt ingevoed in een bestaand warmtenet;  

–  *milieustudie:*  een studie als bedoeld in artikel 24 van de algemene groepsvrijstellingsverordening;  

–  *NTA 8003:*  2008: de Nederlandse Technische Afspraak 8003, Classificatie van biomassa voor energietoepassing, uitgegeven door het Nederlands Normalisatie-instituut, zoals deze luidde op 31 december 2008;  

–  *nuttig gebruik van warmte:*  efficiënt en optimaal gebruik van warmte binnen een industriële onderneming, hergebruik van restwarmte of het invoeden van restwarmte in een warmtenet;  

–  *restwarmte:*  warmte of koude die in de huidige situatie beschikbaar is, maar niet nuttig gebruikt wordt bij het productieproces;  

–  *warmte/koude:*  een vorm van energieoverdracht waarbij de drijvende kracht wordt gevormd door een temperatuurverschil;  

–  *warmtenet:*  een geheel van tot elkaar behorende, met elkaar verbonden leidingen, bijbehorende installaties en overige hulpmiddelen dienstbaar aan het transport van warmte, behoudens voor zover deze leidingen, installaties en hulpmiddelen zijn gelegen in een gebouw van een producent of van een afnemer en strekken tot toe- of afvoer van warmte ten behoeve van dat gebouw.    

### §  3.8.2  

####Haalbaarheidsonderzoek warmtereductie

### Artikel  3.8.2  

De minister verstrekt op aanvraag een subsidie aan een ondernemer die een industriële onderneming in stand houdt of een deelnemer in een haalbaarheidsonderzoek-samenwerkingsverband, die een haalbaarheidsonderzoek warmtereductie uitvoert.  

### Artikel  3.8.3  

1.  De subsidie bedraagt 50 procent van de subsidiabele kosten.   
2.  De subsidie bedraagt maximaal € 100.000 per haalbaarheidsonderzoek warmtereductie. Indien sprake is van een haalbaarheidsonderzoek-samenwerkingsverband wordt, indien het totale subsidiebedrag meer bedraagt dan € 100.000, het meerdere naar rato in mindering gebracht op de aan de betrokken aanvragers te verstrekken subsidie.   

### Artikel  3.8.4  

De minister verdeelt het subsidieplafond op volgorde van binnenkomst van de aanvragen.  

### Artikel  3.8.5  

De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is een jaar.  

### Artikel  3.8.6  

De afwijzingsgrond, bedoeld in [artikel 23, onderdeel d, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is niet van toepassing.  

### Artikel  3.8.7  

1.  De subsidie-ontvanger rondt het haalbaarheidsonderzoek af binnen een jaar na subsidieverlening.   
2.  De subsidie-ontvanger stelt de minister op de hoogte van de resultaten van het haalbaarheidsonderzoek warmtereductie, waarbij vertrouwelijke bedrijfsgegevens mogen worden weggelaten.   
3.  De subsidie-ontvanger verleent medewerking aan evaluatie van de effecten van het door hem uitgevoerde haalbaarheidsonderzoek warmtereductie, voor zover deze medewerking redelijkerwijs van hem verlangd kan worden.   
4.  De verplichtingen, bedoeld in het tweede en derde lid, gelden gedurende vijf jaren na de datum van de beschikking tot subsidievaststelling.   

### §  3.8.3  

####Investeringsproject industriële warmtebenutting

### Artikel  3.8.8  

De minister verstrekt op aanvraag subsidie aan een ondernemer die een industriële onderneming in stand houdt voor een investeringsproject industriële warmtebenutting.  

### Artikel  3.8.9  

1.  De subsidie bedraagt 40 procent van de subsidiabele kosten.   
2.  De subsidie bedraagt maximaal € 1.000.000 per subsidie-ontvanger.   
3.  Voor de berekening van de subsidiabele kosten is [artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) van toepassing.   

### Artikel  3.8.10  

De minister verdeelt het subsidieplafond op volgorde van rangschikking van de aanvragen.  

### Artikel  3.8.11  

De Adviescommissie energiedemonstratieprojecten en energietransitie-experimenten adviseert de minister over de afwijzingsgronden, bedoeld in artikel 3.8.13 en [artikel 23, onderdelen d tot en met g van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) en de rangschikkingscriteria, bedoeld in artikel 3.8.14.  

### Artikel  3.8.12  

De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is drie jaar.  

### Artikel  3.8.13  

1.  De minister beslist afwijzend op een aanvraag om subsidie indien niet aannemelijk is gemaakt dat de industriële onderneming die de restwarmte levert, geen rendabele mogelijkheden heeft om diezelfde restwarmte binnen de interne processen te benutten.   
2.  De minister beslist afwijzend op een aanvraag om subsidie indien: 

a. de industriële onderneming die de restwarmte levert aan de subsidieaanvrager een glastuinbouwbedrijf is;  

b. indien op het bestaande warmtenet waarop hernieuwbare warmte wordt ingevoed uitsluitend glastuinbouwbedrijven als afnemers zijn aangesloten.     
3.  Geen subsidie wordt verstrekt indien de aanvragersubsidie op grond van [artikel 2 van het Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) heeft aangevraagd of is verleend voor een productie-installatie waarmee elektriciteit wordt geproduceerd door verwerking van biomassa en voor het invoeden van warmte uit diezelfde installatie op een warmtenet subsidie op grond van deze paragraaf wordt aangevraagd of is verleend.   

### Artikel  3.8.14  

1.  De minister rangschikt aanvragen waarop niet afwijzend is beslist, hoger naarmate: 

a. de slaagkans van het project groter is;  

b. het project meer bijdraagt aan de verduurzaming van de energiehuishouding in termen van CO <sub>2</sub> -reductie;  

c. de toepassing van de ingezette restwarmte of hernieuwbare warmte exergetisch hoogwaardiger is;  

d. het herhalingspotentieel van het project groter is;  

e. de kosteneffectiviteit, uitgedrukt in euro’s subsidie per ton vermeden CO <sub>2</sub>, groter is.     
2.  Voor de rangschikking weegt het criterium, genoemd in het eerste lid, onderdeel c, tweemaal zo zwaar als de overige criteria.   

### Artikel  3.8.15  

De subsidie-ontvanger rondt het investeringsproject industriële warmtebenutting af binnen drie jaar na subsidieverlening.  

### Artikel  3.8.16  

Op subsidie voor investeringsprojecten industriële warmtebenutting zijn de [artikelen 10, derde lid](../../../../../../AMvB/kaderbesluit/ez-subsidies/BWBR0024796/README.md), en [38, eerste lid, onderdelen b tot en met d, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) niet van toepassing.  

### Artikel  3.8.17  

1.  De subsidieontvanger verleent medewerking aan evaluatie van de effecten van het door hem uitgevoerde investeringsproject industriële warmtebenutting, voor zover deze medewerking redelijkerwijs van hem verlangd kan worden.   
2.  De verplichting, bedoeld in het eerste lid, geldt gedurende vijf jaren na de datum van de beschikking tot subsidievaststelling.   

### §  3.8.4  

####Formulieren

### Artikel  3.8.18  

Het formulier voor het indienen van een aanvraag voor: 

a. een subsidie is opgenomen in bijlage 3.8.2;  

b. een subsidievaststelling is opgenomen in bijlage 3.8.3.    

### §  3.9  

####Effectieve en efficiënte vergistingketen

### Artikel  3.9.1  

In dit hoofdstuk wordt verstaan onder: 

– *demonstratieproject vergistingketen:* een demonstratieproject waarbij een techniek uit de vergistingketen wordt gedemonstreerd en doorontwikkeld tot continue bedrijfsvoering of waarin innovatieve organisatie of samenwerking in de vergistingketen wordt gedemonstreerd en dat leidt tot een substantiële kostenreductie in en verbetering van de rentabiliteit van de vergistingketen, of het wegnemen van technische belemmeringen voor invoeding van hernieuwbaar gas in een gasnet en voor levering aan een vulstation;  

– *gas:* gas als bedoeld in [artikel 1, eerste lid, onderdeel b, van de Gaswet](../../../../../../wet/gaswet/BWBR0011440/README.md);  

– *hernieuwbaar gas:* gas opgewekt in een productie-installatie door de vergisting van biomassa onder anaerobe omstandigheden, waarvan methaan en kooldioxide de hoofdbestanddelen zijn;  

– *output:* de hoofdproducten hernieuwbaar gas en de bijproducten digestaat, kooldioxide en warmte;  

– *pilotproject vergistingketen:* het verwerven, combineren, vormgeven of gebruiken van bestaande of niet bestaande kennis en vaardigheden binnen de vergistingketen ten behoeve van het ontwikkelen en bouwen van een prototype en het experimenteren hiermee en dat leidt tot een substantiële kostenreductie in en verbetering van de rentabiliteit van de vergistingketen, of het wegnemen van technische belemmeringen voor invoeding van hernieuwbaar gas in een gasnet en voor levering aan een vulstation;  

– *sociale innovatie:* innovatief samenwerken of organiseren binnen een pilotproject vergistingketen of een demonstratieproject vergistingketen;  

– *vergistingketen:* de keten van inzameling van vergistbare biomassa, voorbehandeling, vergisting, gasreiniging, opwaardering van hernieuwbaar gas en verwaarding van de output inclusief invoeding van hernieuwbaar gas in het aardgasnet of levering aan vulstations.    

### Artikel  3.9.2  

1.  De minister verstrekt op aanvraag een subsidie aan een deelnemer in een samenwerkingsverband of een ondernemer die een pilotproject vergistingketen of een demonstratieproject vergistingketen uitvoert.   
2.  Indien deelnemers in een samenwerkingsverband een aanvraag indienen is een ondernemer de penvoerder.   
3.  Subsidie kan ook worden verstrekt aan een niet in Nederland gevestigde deelnemer in een samenwerkingsverband waarvan de penvoerder in Nederland is gevestigd.   

### Artikel  3.9.3  

De subsidie voor een pilotproject vergistingketen bedraagt niet meer dan € 750.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 750.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 750.000, wordt het meerdere naar rato in mindering gebracht op de aan de betrokken aanvragers te verstrekken subsidie.  

### Artikel  3.9.4  

1.  In afwijking van de [Regeling steunintensiteit](../../../../../../ministeriele-regeling/regeling/steunintensiteit/BWBR0026689/README.md) bedraagt de subsidie voor een demonstratieproject vergistingketen 40 procent van de subsidiabele kosten, maar niet meer dan € 1.000.000. Indien verscheidene aanvragen worden gedaan die betrekking hebben op hetzelfde project en die tezamen een subsidiebedrag van meer dan € 1.000.000 betreffen, of indien het totale subsidiebedrag voor de deelnemers van een samenwerkingsverband meer bedraagt dan € 1.000.000, wordt het meerdere naar rato in mindering gebracht op de aan de betrokken aanvragers te verstrekken subsidie.   
2.  Het in het eerste lid genoemde percentage wordt met 10 procentpunten verhoogd voor iedere aanvrager die een middelgrote onderneming in stand houdt en met 20 procentpunten voor iedere aanvrager die een kleine onderneming in stand houdt, voor zover de subsidiabele kosten worden gemaakt en betaald door die ondernemer.   
3.  Voor de berekening van de subsidiabele kosten van een demonstratieproject vergistingketen is [artikel 14a van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) van toepassing.   

### Artikel  3.9.5  

1.  Bij de toepassing van [artikel 6, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) worden buiten beschouwing gelaten subsidies op grond van het [Besluit stimulering duurzame energieproductie](../../../../../../AMvB/besluit/stimulering/duurzame/energieproductie/BWBR0022735/README.md) en het [Besluit subsidies regionale investeringsprojecten 2000](../../../../../../AMvB/besluit/subsidies/regionale/investeringsprojecten/2000/BWBR0011582/README.md), en bijdragen van de Commissie van de Europese Gemeenschappen op grond van het Zevende Kaderprogramma voor activiteiten op het gebied van onderzoek, technologische ontwikkeling en demonstratie.   
2.  In afwijking van [artikel 11, eerste lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) kiest een buiten Nederland gevestigde aanvrager voor de berekening van de subsidiabele kosten uit de integrale kostensystematiek of de loonkosten plus vaste-opslag-systematiek, opgenomen in de [artikelen 12](../../../../../../AMvB/kaderbesluit/ez-subsidies/BWBR0024796/README.md) onderscheidenlijk [13 van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md).   

### Artikel  3.9.6  

De minister verdeelt het subsidieplafond op volgorde van rangschikking van de aanvragen.  

### Artikel  3.9.7  

De Adviescommissie energiedemonstratieprojecten en energietransitie-experimenten adviseert de minister over de afwijzingsgronden, bedoeld in artikel 3.9.9, eerste lid, en in [artikel 23, onderdelen b tot en met i, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), en de rangschikkingscriteria, bedoeld in artikel 3.9.10.  

### Artikel  3.9.8  

1.  Een aanvraag wordt niet ingediend dan nadat daarover door de Adviescommissie energiedemonstratieprojecten en energietransitie-experimenten aan de aanvrager advies is uitgebracht op basis van een vooraanmelding ontvangen vanaf het moment van inwerkingtreding van deze paragraaf tot en met 28 april 2010; vooraanmeldingen moeten zijn ontvangen op de genoemde einddatum om 17.00 uur.   
2.  De Adviescommissie baseert zich op de afwijzingsgronden, bedoeld in artikel 3.9.9, eerste lid, en in [artikel 23, onderdelen b tot en met i, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md), en de rangschikkingscriteria, bedoeld in artikel 3.9.10.   

### Artikel  3.9.9  

1.  De minister beslist afwijzend op een aanvraag indien: 

a. het pilotproject vergistingketen of het demonstratieproject vergistingketen betrekking heeft op het telen of kweken van biomassa;  

b. het pilotproject vergistingketen of het demonstratieproject vergistingketen betrekking heeft op omzettingstechnologie van hernieuwbaar gas naar elektriciteit en warmte.     
2.  De termijn, bedoeld in [artikel 23, onderdeel c, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md) is: 

a. voor een pilotproject vergistingketen drie jaar;  

b. voor een demonstratieproject vergistingketen drie jaar.     

### Artikel  3.9.10  

1.  De minister rangschikt de aanvragen waarop niet afwijzend is beslist, zodanig dat een pilotproject vergistingketen onderscheidenlijk een demonstratieproject vergistingketen hoger gerangschikt wordt naarmate het meer bijdraagt aan de criteria omtrent: 

a. economisch perspectief;  

b. duurzaamheid;  

c. technologische of sociale innovatie;  

d. samenwerking en kennisoverdracht.     
2.  Als criteria voor economisch perspectief, duurzaamheid, technologische of sociale innovatie en samenwerking en kennisoverdracht als bedoeld in het eerste lid, worden vastgesteld: 

a. economisch perspectief: de mate waarin het project bijdraagt aan kostprijsdaling en rentabiliteitsverbetering van de vergistingketen of technische belemmeringen wegneemt voor invoeding van hernieuwbaar gas in een gasnet of levering aan vulstations en economische meerwaarde creëert in Nederland, gebaseerd op het opschalings- en herhaalpotentieel, gelet op kostprijsontwikkeling, vooruitzichten voor opbrengsten en marktverwachting;  

b. duurzaamheid: de mate waarin het project bijdraagt aan de verbetering van de broeikasgasbalans in CO <sub>2</sub> - equivalenten en de verduurzaming van de energiehuishouding in absolute en relatieve CO <sub>2</sub> -reductie of PJ per jaar op projectniveau en in absolute CO <sub>2</sub> -reductie of PJ voor Nederland, gebaseerd op het opschalings- en herhaalpotentieel, gelet op kostprijsontwikkeling, vooruitzichten voor opbrengsten en marktverwachting;  

c. technische of sociale innovatie: de mate waarin het pilotproject vergistingketen technisch of sociaal innovatiever is ten opzichte van de huidige nationale en internationale praktijk of het demonstratieproject vergistingketen technisch of sociaal innovatiever is ten opzichte van de huidige nationale praktijk;  

d. samenwerking en kennisoverdracht: de mate van doelmatigheid en doeltreffendheid van een eventueel samenwerkingsverband en de expertise van de partijen die het project uitvoeren en de mate waarin kennisoverdracht een meer structureel onderdeel is van het project.     
3.  Voor de rangschikking weegt het criterium, genoemd in onderdeel a van het eerste lid, mee voor 35/100, het criterium, genoemd in onderdeel b van het eerste lid, voor 25/100, het criterium, genoemd in onderdeel c van het eerste lid, voor 25/100, en het criterium, genoemd in onderdeel d van het eerste lid, voor 15/100.   
4.  Geen subsidie wordt verleend indien een pilotproject vergistingketen of een demonstratieproject vergistingketen minder dan 70 van de 100 punten worden toegekend.   

### Artikel  3.9.11  

1.  De subsidieontvanger voltooit het pilotproject vergistingketen uiterlijk drie jaar na de datum van de beschikking tot subsidieverlening.   
2.  De subsidieontvanger voltooit het demonstratieproject vergistingketen uiterlijk drie jaar na de datum van de beschikking tot subsidieverlening.   
3.  De subsidieontvanger voert het pilotproject vergistingketen of het demonstratieproject vergistingketen hoofdzakelijk in Nederland uit, behoudens voorafgaande schriftelijke ontheffing van de minister voor gedeeltelijke uitvoering buiten Nederland.   
4.  De subsidieontvanger verleent medewerking aan evaluatie van de effecten van het door hem uitgevoerde pilotproject vergistingketen of demonstratieproject vergistingketen, voor zover deze medewerking redelijkerwijs van hem kan worden verlengd. Deze verplichting geldt gedurende vijf jaar na de datum van de beschikking tot subsidievaststelling.   

### Artikel  3.9.12  

1.  Het formulier voor het indienen van een aanvraag voor: 

a. een subsidie is opgenomen in bijlage 3.9.1;  

b. een subsidievaststelling is opgenomen in bijlage 3.9.2.     
2.  Het formulier voor het indienen van een vooraanmelding is opgenomen in bijlage 3.9.3.   

### Hoofdstuk  4  

####Slotbepalingen

### Artikel  4.1  

Deze regeling treedt in werking met ingang van 1 januari 2010.  

### Artikel  4.2  

Deze regeling wordt aangehaald als: Subsidieregeling energie en innovatie.  
Deze regeling zal met de toelichting, en de bijlagen in de Staatscourant worden geplaatst.   

Den Haag 
10 december 2009   

De 
Minister van Economische Zaken, 
M.J.A. van derHoeven 

De 
Minister van Landbouw, Natuur en Voedselkwaliteit, 
G.Verburg  

### Bijlage  1.1  

####behorende bij artikel 1.2, eerste lid 

Het rapport van feitelijke bevindingen wordt opgesteld overeenkomstig de Nadere voorschriften controle- en overige standaarden (ex Artikel A-130.7 VGC) van het NIVRA. In het rapport van feitelijke bevindingen rapporteert de accountant over de hieronder genoemde aspecten en aandachtspunten van de integrale kostensystematiek.  

| 1. Beschrijving integrale kostensystematiek  |
|:---|
|  *Opzet systematiek*   |
| 1.1  | Welke kostendragers gebruikt de organisatie in de integrale kostensystematiek?  |
| 1.2  | Hoe worden de indirecte kosten toegerekend aan de kostendragers?  |
| 1.3  | Worden de jaarlijkse tarieven op basis van de integrale kostensystematiek voorcalculatorisch vastgesteld? *Als de subsidie-ontvanger jaarlijks vooraf de tarieven vaststelt, is aan het begin van het jaar duidelijk wat de tarieven van dat jaar zijn. Deze tarieven worden gehanteerd bij begroting en ook bij de vaststelling van projecten. Als de subsidie-ontvanger niet met voorcalculatorische tarieven werkt dan toelichten*.  |
| 1.4  | Hoe worden de uitgangscijfers bepaald die voor de jaarlijkse berekening van de tarieven gebruikt worden?  |
| 1.5  | Sinds wanneer wordt deze integrale kostensystematiek door de organisatie toegepast?  |
| 1.6  | Is er een wijziging van de integrale kostensystematiek gepland en zo ja wanneer?  |
|  *Over personeelskosten*   |
| 1.7  | Is het personeel ingedeeld in tariefgroepen? Zo ja, welke?  |
| 1.8  | Hoe wordt het aantal direct productieve uren per voltijd werknemer berekend en wat is het aantal direct productieve uren per voltijd werknemer? Is dit aantal gelijk voor alle personen? Zo nee, licht toe.  |
|  *Over machines en apparatuur*   |
| 1.9  | Zijn de kosten voor machines en apparatuur onderdeel van de integrale kostensystematiek? Zo ja, geldt dat voor alle machines en apparatuur of zijn er ook machines en apparaten die in projecten als aparte post worden begroot?  |

| 2. Basisvoorwaarden integrale kostensystematiek  |
|:---|
| 2.1  | De toerekeningssystematiek en -principes (verdeelsleutels en -mechanismen van indirecte kosten; normen voor percentages, etc.) worden in de hele organisatie stelselmatig toegepast.  |
| 2.2  | Kosten worden op een bedrijfseconomische aanvaardbare en stelselmatige wijze aan kostendragers toegerekend. Deze toerekening is transparant en controleerbaar.  |
| 2.3  | Specifieke indirecte kosten van bepaalde activiteiten worden niet toegerekend aan andere activiteiten. *Bijvoorbeeld: specifieke indirecte kosten van onderwijsactiviteiten worden niet toegerekend aan onderzoeksactiviteiten en specifieke indirecte kosten van de marketingafdeling worden niet toegerekend aan R&D activiteiten.*  |
| 2.4  | Toerekenbare indirecte kosten worden evenredig omgeslagen over de activiteiten.  |
| 2.5  | Directe kosten worden niet nogmaals meegenomen in de indirecte kosten.  |
| 2.6  | In de systematiek zijn geen winstopslagen opgenomen <sup>1</sup>  |
| 2.7  | In de systematiek zijn geen toeslagen voor risico’s opgenomen.  |

<sup>1</sup> Winstopslagen bij transacties binnen een groep worden wel in aanmerking genomen, maar alleen voor zover het gebruikelijk is die winstopslagen ook bij soortgelijke transacties buiten de groep in rekening te brengen ([art. 10 lid 5 Kaderbesluit EZ subsidies](../../../../../../AMvB/kaderbesluit/ez-subsidies/BWBR0024796/README.md)).  

| 3. Niet in de integrale kostensystematiek op te nemen kostencomponenten  |
|:---|
| 3.1  | Kosten van algemene research <sup>1</sup>.  |
| 3.2  | Kosten die al door de overheid of derden zijn of worden gefinancierd. *Bijvoorbeeld afschrijvingskosten van reeds gefinancierde gebouwen, installaties en apparatuur.*  |
| 3.3  | Kosten die het gevolg zijn van buitensporige of roekeloze uitgaven <sup>2</sup>.  |
| 3.4  | Kosten die door crediteuren in rekening worden gebracht bij te laat betalen.  |
| 3.5  | Kosten van incourante voorraden.  |
| 3.6  | Kosten van vaste activa als gevolg van leegstand buiten de normale bezetting.  |
| 3.7  | Kosten van externe subsidie-adviseurs voor zover deze specifiek betrokken zijn bij de aanvraag van individuele projecten.  |
| 3.8  | Voorzieningen en reserveringen voor verliezen en schulden <sup>3</sup>.  |
| 3.9  | Alle indirecte belastingen, waaronder BTW, voor zover die kunnen worden teruggevorderd of verrekend.  |
| 3.10  | Bemiddelingskosten, transactiekosten en provisies bij het afsluiten van leningen.  |
| 3.11  | Bemiddelingskosten, transactiekosten en provisies bij het beleggen van geld.  |
| 3.12  | Rentekosten, met uitzondering van rente voor gebouwen en technische installaties, mits toerekenbaar aan de subsidiabele activiteiten.  |
| 3.13  | Rekenrente op met eigen vermogen gefinancierde activa <sup>4</sup>  |
| 3.14  | Wisselkoersverliezen.  |

<sup>1</sup> Onder algemene research valt basisonderzoek, waaronder het eerste geldstroom onderzoek van universiteiten. De directe kosten van algemene research mogen niet zonder meer deel uitmaken van de integrale kostensytematiek. De indirecte kosten die aan algemene research zijn verbonden kunnen wel deel uitmaken van de systematiek, mits deze kosten evenredig worden omgeslagen over alle activiteiten. <sup>2</sup> Van *buitensporige uitgaven* is sprake als subsidie-ontvanger beduidend meer betaalt voor producten, diensten of personeel dan tegen de gangbare markttarieven, waardoor een vermijdbaar verlies wordt geleden of een vermijdbare hoge prijs wordt betaald. *Roekeloze uitgaven* betreft het onzorgvuldig omgaan met het selecteren van producten, diensten of personeel waardoor eveneens een vermijdbaar verlies wordt geleden of een vermijdbare hoge prijs wordt betaald. <sup>3</sup> Deze uitsluiting betreft reserveringen en voorzieningen die niet rechtstreeks aan kosten voor normale bedijfsuitoefening verbonden zijn. Overlopende activa en passiva zijn dus niet uitgesloten. <sup>4</sup> Voor universiteiten geldt hier een uitzondering, voor zover activa van universiteiten beslag leggen op eigen vermogen en voor zover die activa toerekenbaar zijn aan de subsidiabele activiteiten. Als rekenrente moet dan de 10-jaars rente van de Bank Nederlandse Gemeenten per primo van een betreffend jaar gehanteerd worden. 

### Bijlage  2.1.2  

####, behorende bij de artikelen 2.1.12 , 2.2.12 , en 2.3.11 

![245977](http://wetten.overheid.nl/Illustration/245977)
![245977](http://wetten.overheid.nl/Illustration/245977)
![245977](http://wetten.overheid.nl/Illustration/245977)
![245977](http://wetten.overheid.nl/Illustration/245977)

### Bijlage  2.1.3  

####, behorende bij de artikelen 2.1.12 , 2.2.12 , 2.3.11 , 3.5.15 , 3.6.10  en 3.7.8 

![249000](http://wetten.overheid.nl/Illustration/249000)
![249000](http://wetten.overheid.nl/Illustration/249000)

### Bijlage  3.1.1  

####behorende bij artikel 3.1.1 

De technische voorzieningen, bedoeld in artikel 3.1.1, definitie duurzame warmtemaatregel, zijn: 

1. een zonneboiler: een systeem bestaande uit één of meer zonnecollectoren in combinatie met één of meer warmteopslagvaten, dat wordt ingezet om met zonne-energie tapwater te verwarmen, waarbij onderscheid wordt gemaakt tussen: 

a. kleine zonneboiler: een zonneboiler met een collectoroppervlak van minder dan of gelijk aan 6,0 m <sup>2</sup>, waarbij de zonneboiler voldoet aan de eisen van NEN-EN 12976; en  

b. een grote zonneboiler: een zonneboiler met een collectoroppervlak van meer dan 6,0 m <sup>2</sup>, waarbij de collectoren voldoen aan de eisen van NEN-EN 12975 en als collectoroppervlakte geldt de apertuuroppervlakte berekend volgens NEN-EN 12975;    

2. een warmtepomp, niet zijnde een lucht/waterwarmtepomp: een warmtepomp die is bestemd als hoofd- of basisverwarming van een woning en die niet primair gericht is op actieve koeling of verwarming van tapwater, waarbij warmte wordt onttrokken aan de bodem, het grondwater, het oppervlaktewater of, voor zover het gasgedreven warmtepompen betreft, de buitenlucht, waarbij onderscheid wordt gemaakt tussen: 

a. een elektrisch aangedreven warmtepomp met voor water/water systemen een COP ≥ 3,8 bij een conditie van W10/W45 bepaald conform NEN-EN 14511 en, voor het geval de warmtepomp ook een bijdrage levert aan de verwarming van tapwater, ten behoeve van de verwarming van tapwater een COP ≥ 2,4;  

b. een elektrisch aangedreven warmtepomp met voor brine/water systemen een COP ≥ 3,0 bij een conditie van B0/W45 bepaald conform NEN-EN 14511 en, voor het geval de warmtepomp ook een bijdrage levert aan de verwarming van tapwater, ten behoeve van de verwarming van tapwater een COP ≥ 2,4; en  

c. een gasgedreven warmtepomp met een minimum thermisch vermogen van 25 kWth, en een PER ≥ 1,4 ten behoeve van ruimteverwarming, bepaald conform NEN-EN 12309, bij de testcondities die overeenkomen met het systeemontwerp en die warmte onttrekt aan (buiten)lucht, bodem, grondwater of oppervlaktewater;    

3. een lucht/waterwarmtepomp: een installatie die bestemd is voor ruimteverwarming, waarbij de warmtepomp warmte onttrekt aan de buitenlucht of aan de ventilatielucht van de woning en warmte afgeeft met behulp van een warmte-afgiftesysteem met water als distributiemedium. De warmtepomp dient als hoofd- of basisverwarming van een woning en mag niet primair gericht zijn op actieve koeling of verwarming van tapwater. De warmtepomp is elektrisch gedreven, met een COP ≥ 3,6 bepaald conform NEN-EN 14511, bij de testconditie A7/W35 voor warmtepompen op buitenlucht of A20/W45 voor warmtepompen op ventilatielucht;  

4. een installatie voor micro-warmtekrachtkoppeling: een installatie waarbij de productie van warmte en elektriciteit vanuit eenzelfde energiebron gelijktijdig plaats vindt, met een geproduceerd elektrisch vermogen van minimaal 0,8 kW <sub>e</sub> en maximaal 5 kW <sub>e</sub>, bestemd voor ruimteverwarming van een bestaande woning, waarbij een rendement voor ruimteverwarming geldt van minimaal 107% op onderwaarde, gemeten volgens NEN-EN 677 onder deellastcondities. Onder energiebron wordt verstaan: aardgas, biogas, propaan, butaan of waterstof.   

### Bijlage  3.1.2  

####behorende bij artikel 3.1.3 

####Berekeningmethode t.b.v. berekenen hoogte van de subsidie

### 1.1  

####Berekeningsmethode voor de opbrengt in GJ voor kleine zonneboilers

Voor kleine zonneboilers wordt de subsidie gebaseerd op de opbrengsttesten van de norm NEN-EN 12976 (Thermische zonne-energiesystemen en componenten: fabrieksmatig geproduceerde systemen). De Nederlandse testcondities zijn vastgelegd in de Nederlandse praktijkrichtlijn NPR 7976 (in Annex A) en met deze praktijkrichtlijn kunnen de testresultaten worden omgerekend naar Nederlandse standaardomstandigheden. Deze NPR kan ook gebruikt worden om de opbrengst te bepalen van zonneboilers die zijn afgeleid van een getest systeem, maar een afwijkende collectoroppervlakte en/of vatinhoud hebben. De warmtapwatervraag waarbij de opbrengst bepaald moet worden is volgens deze regeling 110 liter per dag. Als collectoroppervlakte geldt de apertuur oppervlakte, volgens NEN-EN 12975. Hoogbouw zonneboilersystemen, die opgebouwd zijn uit meerdere zonneboilers, waarbij de collectoren zijn gekoppeld als een groot collectorveld, worden beschouwd als een aantal kleine zonneboilers met elk een collectoroppervlak dat een evenredig deel is van het grote collectorveld. De energetische opbrengst van zo’n hoogbouwsysteem is gelijk aan de som van de energetische opbrengsten, bepaald conform NPR 7976, van de individuele (kleine zonneboiler-)systemen waaruit het hoogbouwsysteem is opgebouwd. Bij kleine zonneboilers, die naast warm tapwater ook een bijdrage leveren aan de ruimteverwarming, worden deze systemen getest met de ruimteverwarmingsfunctie uitgeschakeld. Om de conformiteit met de NEN 5128:2004 te handhaven, worden ook opbrengsten geaccepteerd die bepaald zijn met de NPR 7976 voor een opwarmtraject van 10 °C (koud water) naar 60 <sup>°</sup> C (warm water).  *De opbrengst in GJ wordt op één decimaal nauwkeurig afgerond.*   

### 1.2  

####Berekeningsmethode voor de opbrengst in GJ voor grote zonneboilers

Voor grote zonneboilers is er nog geen geaccepteerde internationale methode voor het bepalen van de systeemopbrengst. Voor deze zonneboilers wordt de opbrengst voor de subsidie bepaald op basis van de prestaties van de collectoren, conform NEN-EN 12975. De opbrengst (GJ) = A * η * G <sub>j</sub> Met A: de collectoroppervlakte volgens de apertuur (in m <sup>2</sup>); η: het rendement en G <sub>j</sub>: de jaarlijkse instraling op de collector in Nederland, die voor deze regeling op 4 GJ/m <sup>2</sup> is gesteld. Het rendement wordt bepaald met collectorcurve volgens NEN-EN-12975. Het rendement η = η <sub>0</sub> – a <sub>1</sub> T <sup>*</sup> – a <sub>2</sub> G (T <sup>*</sup>) <sup>2</sup> Met η <sub>0</sub>, a <sub>1</sub>, en a <sub>2</sub> de coëfficienten die uit de test volgen, volgens Annex D van NEN-EN 12975. T <sup>*</sup> de gereduceerde temperatuur, die voor deze regeling op 0,078 K.m <sup>2</sup> /W gesteld is. G: de instraling, die voor deze regeling en volgens de norm op 1000 W/m <sup>2</sup> genomen wordt. Maximaal wordt per woning 12,0 GJ in aanmerking genomen.  *De opbrengst in GJ wordt op één decimaal nauwkeurig afgerond.*   

### 1.3  

####Berekeningsmethode voor de opbrengst in kW <sub>th</sub> van warmtepompen, niet zijnde lucht/waterwarmtepompen

De subsidie voor de warmtepomp, niet zijnde een lucht/waterwarmtepomp, wordt bepaald op basis van het thermisch vermogen geleverd door de condensor van de warmtepomp in kW <sub>th</sub> op basis van de normen en testcondities, genoemd in artikel 2.1.  *De COP en het thermisch vermogen, kW <sub>th</sub>, worden op één decimaal nauwkeurig afgerond.*   

### Bijlage  3.1.3  

####behorende bij artikel 3.1.3 

####Subsidiebedragen per duurzame warmtemaatregel

| •  | Duurzame warmtemaatregel  | •  | Subsidiebedrag in euro’s  |
|:---|:---|:---|:---|
| •  | Kleine zonneboiler met een collectoroppervlak ≤ 6,0 m <sup>2</sup>  | •  | 200 per GJ  |
| •  | Grote zonneboiler met een collectoroppervlak > 6,0 m <sup>2</sup>  | •  | 125 per GJ  |
| •  | Warmtepomp, niet zijnde lucht/waterwarmtepomp  | --- | --- |
| --- | – tot en met 10 kW <sub>th</sub>  | •  | 500 per kW <sub>th</sub>  |
| --- | – en voor het meerdere  | •  | 250 per kW <sub>th</sub>  |

### Bijlage  3.1.4  

####, behorende bij artikel 3.1.9 

![245984](http://wetten.overheid.nl/Illustration/245984)
![245984](http://wetten.overheid.nl/Illustration/245984)
![245984](http://wetten.overheid.nl/Illustration/245984)
![245984](http://wetten.overheid.nl/Illustration/245984)
![245984](http://wetten.overheid.nl/Illustration/245984)

### Bijlage  3.2.1  

####, behorende bij artikel 3.2.10, eerste lid , van de Subsidieregeling energie en innovatie

![246581](http://wetten.overheid.nl/Illustration/246581)
![246581](http://wetten.overheid.nl/Illustration/246581)
![246581](http://wetten.overheid.nl/Illustration/246581)
![246581](http://wetten.overheid.nl/Illustration/246581)

### Bijlage  3.2.2  

####behorende bij artikel 3.2.10, tweede lid , van de subsidieregeling energie en innovatie

![246583](http://wetten.overheid.nl/Illustration/246583)
![246583](http://wetten.overheid.nl/Illustration/246583)

### Bijlage  3.3.1  

####, behorende bij artikel 3.3.10 

![245988](http://wetten.overheid.nl/Illustration/245988)
![245988](http://wetten.overheid.nl/Illustration/245988)
![245988](http://wetten.overheid.nl/Illustration/245988)
![245988](http://wetten.overheid.nl/Illustration/245988)

### Bijlage  3.4.1  

####, behorende bij artikel 3.4.16, eerste lid , van de Subsidieregeling energie en innovatie

![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)
![247051](http://wetten.overheid.nl/Illustration/247051)

### Bijlage  3.4.2  

####, behorende bij artikel 3.4.16, tweede lid , van de Subsidieregeling energie en innovatie

![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)
![247078](http://wetten.overheid.nl/Illustration/247078)

### Bijlage  3.5.1  

####, behorende bij artikel 3.5.15 

![246018](http://wetten.overheid.nl/Illustration/246018)
![246018](http://wetten.overheid.nl/Illustration/246018)
![246018](http://wetten.overheid.nl/Illustration/246018)

### Bijlage  3.5.2  

####, behorende bij artikel 3.5.15  van de Subsidieregeling energie en innovatie

####Aanvraagformulier Subsidieregeling energie en innovatie

####Bioraffinage

| --- | --- |
|:---|:---|
|  *Voor een uitgebreide toelichting bij het aanvraagformulier:*    *– website:www.senternovem.nl/eos*    *– telefoon: 030-239 35 33 (op werkdagen van 08:30–17:30 uur)*   |  *Stuur het volledig ingevulde formulier met bijlagen naar:*    *SenterNovem*    *Subsidiebureau Energie Innovatie*    *Postbus 17*    *6130 AA Sittard*   |
| --- | --- |
| --- |  *Swentiboldstraat 21*    *6137 AE Sittard*   |

### 1  

####Project

| --- | --- | --- | --- | --- | --- | --- |
|:---|:---|:---|:---|:---|:---|:---|
| Naam van project:  |
| Eventueel acroniem (afkorting beginletters):  |
| Startdatum project <sup>1</sup>:  | - -  | Einddatum project <sup>1</sup>:  | - -  |
| Totale projectkosten <sup>2</sup>:  | €  | Totaal gevraagde subsidie:  | €  |
| Landen warmee wordt samengewerkt:  | --- |
| Type project:  | □ demonstratie □ pilot  |
| --- |
| Is/wordt voor dit project, of voor onderdelen ervan, steun door een bestuursorgaan (b.v. ministerie, gemeente, provincie, EU) aangevraagd of gekregen <sup>3</sup>?  | □ ja, te weten:  Steunverstrekker(s)  Regeling(en)  Subsidiebedrag: €  | □ nee  |
| Heeft vooraanmelding van het project plaatsgevonden?  | □ Ja  | □ nee  |
| --- |
| Door wie wordt het project uitgevoerd <sup>4</sup>?  | Aankruisen wat van toepassing is  |
| Naam  | Onderneming  | Kennisinstelling  | overig  |
| Penvoerder/aanvrager:  | □  | □  | □  |
| Deelnemer 1:  | □  | □  | □  |
| Deelnemer 2:  | □  | □  | □  |
| Deelnemer 3:  | □  | □  | □  |
| Deelnemer 4:  | □  | □  | □  |
| Uitbestedingsrelatie 1:  | □  | □  | □  |
| Uitbestedingsrelatie 2:  | □  | □  | □  |

<sup>1</sup> De datum weergeven als dd-mm-jjjj. <sup>2</sup> Het gaat om de totale projectkosten van alle deelnemers (zie ook de modelbegroting op www.senternovem.nl/eos). <sup>3</sup> Steun (in materiële zin) voor dit project die is verleend door andere bestuursorganen of de Europese Commissie telt mee voor het maximum subsidiepercentage (zie ook de handleiding op www.senternovem.nl/eos). <sup>4</sup> Voor de begrippen penvoerder, deelnemers, uitbestedingsrelatie en samenwerkingsverband, zie de begrippenlijst in de handleiding.  

### 2  

####Gegevens aanvrager/penvoerder

| --- | --- | --- | --- | --- |
|:---|:---|:---|:---|:---|
| Naam organisatie:  | --- |
| Afdeling/vakgroep:  | --- |
| Postadres:  | --- |
| Postcode:  | --- | Plaats:  |
| Land:  | --- |
| Bezoekadres:  | --- |
| Postcode:  | --- | Plaats:  |
| Land:  | --- |
| --- |
| IBAN-nummer:  | --- | BIC (bank-code):  |
| --- |
| Uw organisatie is:  | □ BTW-plichtig  | □ BTW-vrijgesteld  |
| --- |
| Inschrijfnummer KvK:  | Rechtsvorm:  |
| Jaar van inschrijving:  |
| --- |
| Is voor uw organisatie een verzoek tot surseance van betaling, tot faillissement, of tot het van toepassing verklaren van de schuldsaneringsregeling ingediend?  | □ ja  Toelichting:  | □ nee  |
| Staat voor uw organisatie een bevel tot terugvordering uit als bedoeld in artikel 1, zesde lid van de algemene groepsvrijstellingsverordening?  | □ ja  Toelichting:  | □ nee  |
| --- |
| Is uw bedrijf een landbouwonderneming?  | □ ja, vul dan ook de volgende vragen in  | □ nee  |
| Relatienummer Dienst Regelingen <sup>1</sup>  | --- | □ niet bekend  |
| Is uw onderneming een glastuinbouwbedrijf?  | □ ja  | □ nee  |
| Verklaart u dat u als bedrijfshoofd beschikt over voldoende agrarische vakbekwaamheid, wat blijkt uit een getuigschrift van een erkende landbouwkundige opleiding of van een hiermee gelijkwaardig niveau of uit ten minste drie jaar praktijkervaring?  | □ ja  | □ nee  |

<sup>1</sup> Ten behoeve van de controle op het landbouwondernemerschap kunnen de vermelde gegevens aan de Dienst Regelingen van het Ministerie van Landbouw, Natuur en Voedselkwaliteit doorgestuurd worden.  Contactpersoon aanvrager/penvoerder <sup>1</sup> 

| --- | --- | --- |
|:---|:---|:---|
| Titel(s) + voorletter(s):  | --- | □ Dhr. □ Mw.  |
| Naam:  | --- |
| Functie:  | --- |
| Telefoon:  | --- | Fax:  |
| E-mail adres:  | --- | Mobiel:  |

<sup>1</sup> Als contactpersoon mag u ook een intermediair opgeven. De correspondentie verloopt dan via de intermediair. Vul dan de contactgegevens van de intermediair in. 
Contactgegevens intermediair <sup>1</sup> 

| --- | --- | --- |
|:---|:---|:---|
| Naam organisatie:  | --- |
| Postadres:  | --- |
| Postcode:  | --- | Plaats:  |
| Titel(s) + voorletter(s):  | --- | □ Dhr. □ Mw.  |
| Naam:  | --- |
| Functie:  | --- |
| Telefoon:  | --- | Fax:  |
| E-mail adres:  | --- | Mobiel:  |

<sup>1</sup> Alleen invullen als de correspondentie via een intermediair loopt. Voeg in dat geval wel een machtiging toe, waarin de intermediair door aanvrager is gemachtigd tot het voeren van de correspondentie 

### 3  

####Ondertekening

*Ondergetekende verklaart dat hij/zij bekend is met de voorwaarden en procedures van de regeling waarbij subsidie wordt aangevraagd. Indien het project gezamenlijk met andere deelnemers wordt uitgevoerd en subsidie wordt toegekend, verklaart ondergetekende dat een samenwerkingsovereenkomst en/of uitbestedingsovereenkomst zal worden afgesloten.*   *Aldus naar waarheid ingevuld:*   

| --- | --- | --- |
|:---|:---|:---|
| Titel(s) + voorletter(s):  | --- | □ Dhr. □ Mw.  |
| Naam: <sup>1</sup>  | --- |
| Functie:  | --- |
| Organisatie:  | --- |
| Datum:  | - -  | Plaats:  |
| Handtekening <sup>2</sup>:  | --- |

<sup>1</sup> De ondertekening dient gedaan te worden door een daartoe bevoegd persoon. Indien ondertekend wordt door een intermediair moet een origineel ondertekende machtiging bijgevoegd worden. <sup>2</sup> Het formulier moet origineel worden ondertekend: dus niet de handtekening gescand of gekopieerd aanleveren.  Bijlagen <sup>1</sup> 

| --- |
|:---|
| □ *Gegevens van eventuele deelnemer(s) <sup>2</sup>*  |
| □ *Projectplan* (een modelprojectplan wordt door SenterNovem via de website verstrekt)  |
| □ *Projectbegroting* per aanvrager/deelnemer (een modelbegroting wordt door SenterNovem via de website verstrekt)  |
| □ *Jaarverslag, jaarrekening en een accountantsrapport* over het laatst afgesloten boekjaar per aanvrager/deelnemer. Bedrijven jonger dan één jaar moeten een businessplan en openingsbalans bijvoegen.  |
| □ *Duurzaamheidsverklaring*  |

<sup>1</sup> Uw aanvraag is pas compleet en kan in behandeling genomen worden als alle voor uw aanvraag van toepassing zijnde bijlagen bijgevoegd zijn. Op www.senternovem.nl/eos vindt u een compleet overzicht van en uitgebreide toelichting bij de benodigde bijlagen per hoofdstuk en projectsoort. <sup>2</sup> zie volgende pagina. 

####Gegevens deelnemer 1

U dient dit formulier voor elke deelnemer <sup>1</sup> apart in te vullen 

| --- | --- | --- | --- | --- |
|:---|:---|:---|:---|:---|
| Naam organisatie:  | --- |
| Afdeling/vakgroep:  | --- |
| Postadres:  | --- |
| Postcode:  | --- | Plaats:  |
| Land:  | --- |
| Bezoekadres:  | --- |
| Postcode:  | --- | Plaats:  |
| Land:  | --- |
| --- |
| Uw organisatie is:  | □ BTW-plichtig  | □ BTW-vrijgesteld  |
| --- |
| Inschrijfnummer KvK:  | --- | Rechtsvorm  |
| Jaar van inschrijving:  | --- |
| --- |
| Is voor uw organisatie een verzoek tot surséance van betaling, tot faillissement, of tot het van toepassing verklaren van de schuldsaneringsregeling ingediend?  | □ ja  Toelichting:  | □ nee  |
| Staat voor uw organisatie een bevel tot terugvordering uit als bedoeld in artikel 1, zesde lid van de algemene groepsvrijstellingsverordening?  | □ ja  Toelichting:  | □ nee  |
| --- |
| Is uw bedrijf een landbouwonderneming?  | □ ja, vul dan ook de volgende vragen in  | □ nee  |
| Relatienummer Dienst Regelingen: <sup>2</sup>  | --- | □ niet bekend  |
| Is uw onderneming een glastuinbouwbedrijf?  | □ ja  | □ nee  |
| Verklaart u dat u als bedrijfshoofd beschikt over voldoende agrarische vakbekwaamheid, wat blijkt uit een getuigschrift van een erkende landbouwkundige opleiding of van een hiermee gelijkwaardig niveau of uit ten minste drie jaar praktijkervaring?  | □ ja  | □ nee  |

<sup>1</sup> Voor de begrippen penvoerder, deelnemers, uitbestedingsrelatie en samenwerkingsverband, zie de begrippenlijst in de handleiding. <sup>2</sup> Ten behoeve van de controle op het landbouwondernemerschap kunnen de vermelde gegevens aan de Dienst Regelingen van het Ministerie van Landbouw, Natuur en Voedselkwaliteit doorgestuurd worden. 
Contactpersoon deelnemer 1 <sup>1</sup> 

| --- | --- | --- |
|:---|:---|:---|
| Titel(s):  | --- | □ Dhr. □ Mw.  |
| Naam:  | --- |
| Functie:  | --- |
| Telefoon:  | --- | Fax:  |
| E-mail adres:  | --- | Mobiel:  |

<sup>1</sup> Vul hier een contactpersoon van uw organisatie in. De correspondentie verloopt via de penvoerder. 

####Machtiging deelnemer 1

*Ondergetekende machtigt hierbij* [naam penvoerder] *om een subsidieaanvraag voor het project* [projecttitel] *in te dienen bij SenterNovem en de verdere correspondentie hierover te voeren.*  *Verder verklaart ondergetekende dat, indien subsidie wordt toegekend, dat een samenwerkingsovereenkomst en/of uitbestedingsovereenkomst zal worden afgesloten.*   *Aldus naar waarheid ingevuld:*   

| --- | --- | --- |
|:---|:---|:---|
| Titel(s) + voorletter(s):  | --- | □ Dhr. □ Mw.  |
| Naam: <sup>1</sup>  | --- |
| Functie:  | --- |
| Organisatie  | --- |
| Datum:  | - -  | Plaats:  |
| Handtekening <sup>2</sup>:  | --- |

<sup>1</sup> De ondertekening dient te gedaan te worden door een daartoe bevoegd persoon. Indien ondertekend wordt door een intermediair moet een origineel ondertekende machtiging bijgevoegd worden. <sup>2</sup> Het formulier moet origineel worden ondertekend: dus niet de handtekening gescand of gekopieerd aanleveren.  

### Bijlage  3.6.1  

####, behorende bij artikel 3.6.10 

![246022](http://wetten.overheid.nl/Illustration/246022)
![246022](http://wetten.overheid.nl/Illustration/246022)
![246022](http://wetten.overheid.nl/Illustration/246022)
![246022](http://wetten.overheid.nl/Illustration/246022)

### Bijlage  3.7.1  

####, behorende bij artikel 3.7.8 

![246026](http://wetten.overheid.nl/Illustration/246026)
![246026](http://wetten.overheid.nl/Illustration/246026)
![246026](http://wetten.overheid.nl/Illustration/246026)
![246026](http://wetten.overheid.nl/Illustration/246026)

### Bijlage  3.8.1  

####Vereisten aan een haalbaarheidsonderzoek warmtereductie

Voor de uitvoering van het haalbaarheidsonderzoek warmtereductie zijn kwaliteitseisen geformuleerd. Aan de volgende eisen dient te worden voldaan. 

### 1)  

####Deskundigheid en samenstelling van de projectgroep

De projectgroep die het haalbaarheidsonderzoek warmtereductie uitvoert dient relevante deskundigheid te bezitten op het gebied van: 

– ontwerp en verbetering van productieprocessen  

– thermodynamica inclusief kennis op het gebied van pinch- en exergieanalyse  

– systeem-, regel-, meet-, en besturingstechniek  

– bedrijfsvoering en organisatie   De projectgroep dient te zijn samengesteld uit een combinatie van interne én externe deskundigen. Tenminste één externe adviseur (advies/ing.bureau/kennisinstelling) met een duidelijke complementaire deskundigheid, dient deel uit te maken van de projectgroep.  

### 2)  

####Bedrijfsinformatie

De volgende bedrijfsinformatie vormt de basis voor het haalbaarheidsonderzoek en dient voor zover niet aanwezig in de beginfase van de studie te worden verzameld en aan de deelnemers in de projectgroep ter beschikking worden gesteld: 

– bedrijfsstrategie  

– belangrijkste knelpunten binnen het bestaande productieproces  

– energie- en massabalans  

– processchema  

– overzicht van de belangrijkste meet- en regelkringen    

### 3)  

####Fasen binnen het haalbaarheidsonderzoek

De volgende fasen dienen gedurende het project minimaal te worden doorlopen: 

* Startbijeenkomst voor ondermeer planning en peiling van informatiebehoefte;  

* Fase van informatieverzameling, zowel intern als extern gericht;  

* Analysefase waarin vanuit verschillende disciplines verbetermogelijkheden worden opgesteld (longlist);  

* Voor een haalbaarheidsonderzoek in samenwerkingsverband een analyse waarin op gebiedsniveau de vraag en aanbod van warmte zowel organisatorisch als technisch als economisch wordt geoptimaliseerd;  

* Keuzefase waarbij het bedrijf bepaalt welke verbetervoorstellen verder zullen worden uitgewerkt richting realisatie (shortlist);  

* Uitwerkingsfase met focus op, voor het bedrijf en/of het samenwerkingsverband bruikbare, business cases;  

* Afronding van het onderzoek via een eindrapportage met daarin: 

* een toelichting op de meest relevante business cases  

* beschrijving van de uitgevoerde studie      

### Bijlage  3.8.2  

####, behorende bij artikel artikel 3.8.18, tweede lid , van de Subsidieregeling energie en innovatie

![246307](http://wetten.overheid.nl/Illustration/246307)
![246307](http://wetten.overheid.nl/Illustration/246307)
![246307](http://wetten.overheid.nl/Illustration/246307)
![246307](http://wetten.overheid.nl/Illustration/246307)

### Bijlage  3.8.3  

####behorende bij artikel 3.8.18, derde lid , van de Subsidieregeling energie en innovatie

####Aanvraag vaststelling Subsidieregeling energie en innovatie Industriële warmtebenutting

![246309](http://wetten.overheid.nl/Illustration/246309)
![246309](http://wetten.overheid.nl/Illustration/246309)

### Bijlage  3.9.1  

####, behorende bij artikel 3.9.1, derde lid , van de Subsidieregeling energie en innovatie

![246413](http://wetten.overheid.nl/Illustration/246413)
![246413](http://wetten.overheid.nl/Illustration/246413)
![246413](http://wetten.overheid.nl/Illustration/246413)
![246413](http://wetten.overheid.nl/Illustration/246413)

### Bijlage  3.9.2  

####, behorende bij artikel 3.9.2, derde lid , van de Subsidieregeling energie en innovatie

![246415](http://wetten.overheid.nl/Illustration/246415)
![246415](http://wetten.overheid.nl/Illustration/246415)

### Bijlage  3.9.3  

####, behorende bij artikel 3.9.3, derde lid , van de Subsidieregeling energie en innovatie

![246418](http://wetten.overheid.nl/Illustration/246418)
![246418](http://wetten.overheid.nl/Illustration/246418)
![246418](http://wetten.overheid.nl/Illustration/246418)


<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap, van 26 april 2007, nr. PO/ZO/2007/12884, houdende het verstrekken van subsidie in verband met scholing overblijfmedewerkers schooljaar 2007–2008, 2008–2009, 2009–2010 (Subsidieregeling scholing overblijfmedewerkers 2007–2010)

De Staatssecretaris van Onderwijs, Cultuur en Wetenschap,  
Gelet op [artikel 4 van de Wet overige OCenW-subsidies](../../../../../../wet/wet/overige/ocw-subsidies/BWBR0009458/README.md);
Besluit:     
### Paragraaf  1  

####Inleidende bepalingen

### Artikel  1  

####Begripsbepaling

In deze regeling wordt verstaan onder: 

a. *minister:* Minister van Onderwijs, Cultuur en Wetenschap;  

b. bevoegd gezag: bevoegd gezag van een of meer scholen als bedoeld in de [Wet op het primair onderwijs](../../../../../../wet/wbo/BWBR0003420/README.md);  

c. overblijfmedewerker: persoon die tussen de middag het overblijven verzorgt en toezicht houdt op leerlingen in het basisonderwijs.    

### Artikel  2  

####Doel van de regeling

1.  Het doel van deze regeling is het bevorderen van de deskundigheid van overblijfmedewerkers en daarmee de kwaliteit van het overblijven door het verstrekken van subsidie aan het bevoegd gezag van basisscholen en speciale scholen voor basisonderwijs.   
2.  De subsidie is een bijdrage in de kosten: 

a. van een niet uit ’s Rijks kas bekostigde korte cursus gericht op het overblijven;  

b. van een niet uit ’s Rijks kas bekostigde beroepsgerichte scholing op het terrein van opvang van en toezicht op kinderen, of  

c. die voor een deelnemer voortvloeien uit het volgen van een uit ‘s Rijks kas bekostigde opleiding of deel van een opleiding gericht op het behalen van een kwalificatie of één of meer deelkwalificaties op het terrein van opvang van en toezicht op kinderen.     
3.  Subsidie wordt slechts verleend voor zover de activiteiten, bedoeld in het tweede lid, in de schooljaren 2007–2008, 2008–2009, 2009–2010 of 2010–2011 een aanvang nemen.   

### Artikel  3  

####Subsidieaanvrager

Een bevoegd gezag dient per schooljaar één gezamenlijke subsidieaanvraag voor al zijn scholen in.  

### Artikel  4  

####Vaststelling subsidieplafond

1.  Voor de subsidies die op grond van deze regeling verstrekt kunnen worden is per schooljaar een bedrag van € 4.000.000,00 beschikbaar, waarvan ten hoogste: 

a. € 3.148.000,00 beschikbaar is voor korte cursussen als bedoeld in artikel 2, tweede lid, onderdeel a, en  

b. € 852.000,00 beschikbaar is voor beroepsgerichte scholing als bedoeld in artikel 2, tweede lid, onderdeel b, en voor kosten die voortvloeien uit een opleiding als bedoeld in artikel 2, tweede lid, onderdeel c.     
2.  Indien een van de subsidieplafonds als bedoeld in het eerste lid, onderdelen a of b, na de wijze waarop het beschikbare bedrag, bedoeld in artikel 9, is verdeeld niet is bereikt, wordt het resterende bedrag toegevoegd aan het andere subsidieplafond.   

### Artikel  5  

####Subsidiebedrag

De subsidie voor de subsidieontvanger bedraagt: 

a. € 500,00 voor elke deelnemer aan een korte cursus als bedoeld in artikel 2, tweede lid, onderdeel a, en  

b. € 2.000,00 voor elke deelnemer aan een: 

1°. beroepsgerichte scholing als bedoeld in artikel 2, tweede lid, onderdeel b, of  

2°. opleiding als bedoeld in artikel 2, tweede lid, onderdeel c.      

### Paragraaf  2  

####Subsidieaanvraag

### Artikel  6  

####Subsidieaanvraag

1.  De subsidieaanvragen kunnen voor het schooljaar 2007–2008 vanaf 15 mei worden ingediend, en voor de schooljaren 2008–2009 en 2009–2010 vanaf 1 mei.   
2.  De subsidieaanvragen kunnen voor het schooljaar 2010–2011 vanaf 5 september worden ingediend.   
3.  De subsidieaanvragen welke zijn ingediend voorafgaand aan de data, bedoeld in het eerste en tweede lid, worden niet in behandeling genomen.   

### Artikel  7  

####Vereisten

1.  De subsidieaanvraag wordt op een volledig ingevuld en door het bevoegd gezag ondertekend formulier met het kenmerk CFI-67012 (schooljaar 2007–2008), CFI-68012 (schooljaar 2008–2009) en CFI-69012 (schooljaar 2009–2010), ingediend bij Centrale Financiën Instellingen.   
2.  De subsidieaanvraag voor het schooljaar 2010–2011 wordt op een volledig ingevuld en door het bevoegd gezag ondertekend formulier met het kenmerk 69012-03 of via een digitaal ingevuld formulier met dat kenmerk ingediend bij de Dienst Uitvoering Onderwijs van het Ministerie van Onderwijs, Cultuur en Wetenschap.   

### Artikel  8  

####Termijn indiening

1.  De subsidieaanvraag wordt voor het schooljaar 2007–2008 uiterlijk 2 juli 2007, voor het schooljaar 2008–2009 uiterlijk 1 juli 2008 en voor het schooljaar 2009–2010 uiterlijk 1 juli 2009 bij Centrale Financiën Instellingen ingediend.   
2.  De subsidieaanvraag voor het schooljaar 2010–2011 wordt uiterlijk 15 oktober 2010 bij Dienst Uitvoering Onderwijs van het Ministerie van Onderwijs, Cultuur en Wetenschap ingediend.   
3.  Als aan de voorwaarden, bedoeld in het eerste of tweede lid, niet is voldaan, wordt de aanvraag niet in behandeling genomen.   

### Paragraaf  3  

####Subsidieverlening

### Artikel  9  

####Criteria verdeling bij subsidieverlening

1.  De minister verdeelt het beschikbare bedrag in meerdere tranches, waarbij voor iedere tranche geldt dat: 

a. het bedrag wordt verdeeld in de volgorde van ontvangst van de aanvragen, met dien verstande dat wanneer de aanvrager krachtens [artikel 4:5 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) de gelegenheid heeft gehad de aanvraag aan te vullen, de dag waarop de aanvraag is aangevuld, met betrekking tot de verdeling, als datum van ontvangst geldt, en  

b. per school niet meer wordt verleend dan: 

1°. € 1.000,00 voor korte cursussen als bedoeld in artikel 2, tweede lid, onderdeel a;  

2°. € 2.000,00 voor beroepsgerichte scholing als bedoeld in artikel 2, tweede lid, onderdeel b of voor kosten die voortvloeien uit een opleiding als bedoeld in artikel 2, tweede lid, onderdeel c.       
2.  Steeds wanneer een subsidieplafond als bedoeld in artikel 4, eerste lid, onderdelen a of b, in een tranche niet wordt bereikt, wordt het resterende bedrag in een daarop volgende tranche verdeeld over die subsidieaanvragen, die slechts gedeeltelijk zijn toegekend, totdat deze aanvragen volledig zijn toegekend.   

### Artikel  10  

####Beslistermijnen

De minister beslist jaarlijks in augustus op een aanvraag voor subsidie, met dien verstande dat de minister uiterlijk in december beslist op een subsidieaanvraag voor het schooljaar 2010–2011.  

### Artikel  11  

####Tijdvak subsidieverlening

Subsidie wordt voor het schooljaar 2007–2008 verleend voor de periode tot en met 31 december 2008, voor het schooljaar 2008–2009 voor de periode tot en met 31 december 2009, voor het schooljaar 2009–2010 voor de periode tot en met 31 december 2010 en voor het schooljaar 2010–2011 voor de periode tot en met 31 december 2011.  

### Artikel  12  

####Niet vervullen begrotingsvoorwaarde

1.  Een subsidie ten laste van een begroting die nog niet is vastgesteld, wordt verleend onder de voorwaarde, bedoeld in [artikel 4:34, eerste lid, van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md).   
2.  In geval van het niet vervullen van de voorwaarde, bedoeld in [artikel 4:34, eerste lid, van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md), worden de op grond van deze regeling verleende subsidiebedragen verlaagd tot het bedrag van de subsidie dat na de vaststelling of goedkeuring van de begroting ter beschikking staat, een en ander naar rato van het aantal subsidieaanvragers aan wie subsidie is verleend en van de hoogte van de verleende subsidiebedragen.   

### Paragraaf  4  

####Verplichtingen subsidieontvanger

### Artikel  13  

####Informatieplicht

De subsidieontvanger werkt mee aan door of namens de minister ingestelde onderzoekingen die erop gericht zijn de minister inlichtingen te verschaffen ten behoeve van de ontwikkeling van het beleid.  

### Artikel  14  

####Verantwoording

1.  Het bevoegd gezag verantwoordt jaarlijks de besteding van de subsidie via bijlage D2 van de jaarrekening. Uit de administratie blijkt hoe de middelen per school zijn ingezet.   
2.  De subsidie wordt uitsluitend aangewend voor het doel waarvoor zij is verstrekt. Eventueel niet-bestede middelen of overschotten na afloop van de activiteiten zullen op schoolniveau worden teruggevorderd.   
3.  De verklaring van de accountant bij de jaarrekening omvat tevens een oordeel over de rechtmatige besteding van de subsidie.   
4.  De subsidie wordt voor het schooljaar 2007–2008 uiterlijk in 2008, voor het schooljaar 2008–2009 uiterlijk in 2009, voor het schooljaar 2009–2010 uiterlijk in 2010 en voor het schooljaar 2010–2011 uiterlijk in 2011 besteed en verantwoord in de jaarrekening die op dat jaar betrekking heeft.   

### Paragraaf  5  

####Betaling

### Artikel  15  

####Betaling

Het subsidiebedrag wordt uiterlijk in de maand na de subsidieverlening betaalbaar gesteld.  

### Paragraaf  6  

####Overgangs- en slotbepalingen

### Artikel  16  

####Intrekking andere regelingen

De [Subsidieregeling scholing overblijfmedewerkers PO en overblijfsubsidie speciale scholen voor basisonderwijs schooljaar 2005–2006](../../../../../../ministeriele-regeling/subsidieregeling/scholing/overblijfmedewerkers/po/en/overblijfsubsidie/etc/BWBR0018174/README.md) en de [Subsidieregeling scholing overblijfmedewerkers PO 2006–2007](../../../../../../ministeriele-regeling/subsidieregeling/scholing/overblijfmedewerkers/po/2006–2007/BWBR0019844/README.md), worden ingetrokken.  

### Artikel  17  

####Overgangsbepaling

1.  Voor zover er ter zake van de regelingen, bedoeld in artikel 16, nog sprake is van enige bestuursrechtelijke afdoening, met inbegrip van bezwaar- en beroepsprocedures, vindt deze overeenkomstig de desbetreffende regeling plaats.   
2.  Bestaande aanspraken en verplichtingen bij, op grond of in het kader van de regeling, bedoeld in artikel 16, blijven in stand.   

### Artikel  18  

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  19  

####Citeertitel

Deze regeling wordt aangehaald als: Subsidieregeling scholing overblijfmedewerkers 2007–2011.  
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S.A.M.Dijksma   

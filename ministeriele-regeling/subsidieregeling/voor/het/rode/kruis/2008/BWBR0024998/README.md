<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 8 december 2008, nr. 2008-0000505896, houdende regels met betrekking tot subsidieverstrekking aan het Nederlandse Rode Kruis (Subsidieregeling voor het Rode Kruis 2008)

De Minister van Binnenlandse Zaken en Koninkrijksrelaties,  
Gelet op de [artikelen 14](../../../../../../../../wet/wet/overige/bzk-subsidies/BWBR0019756/README.md) en [15 van de Wet overige BZK-subsidies](../../../../../../../../wet/wet/overige/bzk-subsidies/BWBR0019756/README.md);
Besluit:    

### Artikel  1  

In deze regeling wordt verstaan onder het Rode Kruis: de vereniging ‘het Nederlandse Rode Kruis’. 

### Artikel  2  

1.  De Minister kan op aanvraag een subsidie aan het Rode Kruis verstrekken ten behoeve van activiteiten zoals genoemd in [artikel 3 van het Besluit Rode Kruis 1988](../../../../../../../../rijksKB/besluit/rode/kruis/1988/BWBR0004470/README.md).   
2.  Op deze subsidieverstrekking is [titel 4.2.8 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) van toepassing.  

### Artikel  3  

1.  Het Rode Kruis dient de aanvraag tot subsidieverlening in bij de Minister vóór 1 oktober van het jaar voorafgaand aan het jaar waarvoor de subsidie wordt verzocht.   
2.  De Minister beslist binnen 13 weken na ontvangst van een aanvraag tot subsidieverlening.  

### Artikel  4  

1.  De minister kan in de beschikking tot subsidieverlening verplichtingen opnemen, die strekken tot verwezenlijking van de in artikel 2 genoemde doelen.   
2.  Alvorens toepassing te geven aan het eerste lid stelt de minister het Rode Kruis in de gelegenheid haar zienswijze schriftelijk of mondeling naar voren te brengen.  

### Artikel  5  

De minister kan op aanvraag een voorschot verlenen van ten hoogste 80% van het verleende subsidiebedrag. 

### Artikel  6  

1.  Het Rode Kruis dient een aanvraag tot subsidievaststelling in bij de Minister vóór 1 augustus van het jaar volgend op het jaar waarvoor de subsidie is verleend.   
2.  De Minister neemt een beschikking tot subsidievaststelling binnen 22 weken na ontvangst van de aanvraag daarvan.  

### Artikel  7  

De [Regeling bijdrage Nederlandse Rode Kruis 1999](../../../../../../../../ministeriele-regeling/regeling/bijdrage/nederlandse/rode/kruis/1999/BWBR0011079/README.md) wordt ingetrokken. 

### Artikel  8  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. 

### Artikel  9  

Deze regeling vervalt met ingang van 1 januari 2019. 

### Artikel  10  

Deze regeling wordt aangehaald als: Subsidieregeling voor het Rode Kruis 2008. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties,
G. ter Horst     

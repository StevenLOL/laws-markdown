<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 10 juni 2013, nr. 2013-0000329547, houdende regels voor de subsidiëring van de Stichting Koninklijk Paleis te Amsterdam (Subsidieregeling Stichting Koninklijk Paleis te Amsterdam)

De Minister van Binnenlandse Zaken en Koninkrijksrelaties,  
Gelet op de [artikelen 3, eerste lid](../../../../../../../../wet/wet/overige/bzk-subsidies/BWBR0019756/README.md), en [4, eerste lid, onderdeel f, van de Kaderwet overige BZK-subsidies](../../../../../../../../wet/wet/overige/bzk-subsidies/BWBR0019756/README.md) en de [artikelen 11, tweede lid](../../../../../../../../AMvB/kaderbesluit/bzk-subsidies/BWBR0033530/README.md), en [18, eerste lid, van het Kaderbesluit BZK-subsidies](../../../../../../../../AMvB/kaderbesluit/bzk-subsidies/BWBR0033530/README.md);
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: 

a.  *minister:* Minister van Binnenlandse Zaken en Koninkrijksrelaties;  

b.  *stichting:* Stichting Koninklijk Paleis te Amsterdam.   

### Artikel  2  

1.  De minister verstrekt aan de stichting een subsidie ten behoeve van het initiëren en coördineren van activiteiten, gericht op een veelvuldig gebruik van het Koninklijk Paleis te Amsterdam, welke ten doel hebben het paleis een publieksfunctie in Amsterdam te doen vervullen.   
2.  De subsidie wordt per boekjaar verstrekt. Het boekjaar is gelijk aan het kalenderjaar.  

### §  2  

####De subsidieverlening

### Artikel  3  

De subsidie, bedoeld in artikel 2, bedraagt ten hoogste het bedrag dat uit de begroting van het Ministerie van Binnenlandse Zaken en Koninkrijksrelaties blijkt. 

### Artikel  4  

De stichting dient de aanvraag tot subsidieverlening uiterlijk in op 1 juli voorafgaand aan het boekjaar waarop de subsidie betrekking heeft. 

### §  3  

####Voorschotverlening

### Artikel  5  

1.  De minister verstrekt voorschotten per boekjaar.   
2.  Het totaal van de voorschotten voor een boekjaar is gelijk aan de voor dat jaar verleende subsidie.   
3.  De voorschotten worden als volgt verstrekt: 

a. 50 procent van de voor een boekjaar verleende subsidie in januari van dat boekjaar;  

b. 50 procent van de voor een boekjaar verleende subsidie in juni van dat boekjaar.     
4.  De minister kan een voorschot een maand later verstrekken, nadat de stichting hiervan in kennis is gesteld.  

### §  4  

####Overgangs- en slotbepalingen

### Artikel  6  

Een subsidie die aan de stichting is verleend op grond van de begroting van het Ministerie van Binnenlandse Zaken en Koninkrijksrelaties wordt aangemerkt als een subsidie, verleend krachtens deze regeling. 

### Artikel  7  

Deze regeling treedt in werking met ingang van 1 juli 2013 en vervalt met ingang van 1 januari 2017. 

### Artikel  8  

Deze regeling wordt aangehaald als: Subsidieregeling Stichting Koninklijk Paleis te Amsterdam. 
Deze regeling zal met de toelichting in de Staatscourant worden geplaatst.   

’s-Gravenhage 
10 juni 2013   

De 
minister van Binnenlandse Zaken en Koninkrijksrelaties, 
R.H.A. Plasterk     

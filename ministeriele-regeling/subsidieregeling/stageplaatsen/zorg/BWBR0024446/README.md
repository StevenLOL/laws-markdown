<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 1 september 2008, nr. MEVA/ABA-2874172, houdende regels voor het verstrekken van subsidie voor stageplaatsen in de zorg (Subsidieregeling stageplaatsen zorg)

De Minister van Volksgezondheid, Welzijn en Sport,  
Handelende in overeenstemming met de Staatssecretaris van Volksgezondheid, Welzijn en Sport;

Gelet op [artikel 3 van de Kaderwet VWS-subsidies](../../../../../wet/kaderwet/vws-subsidies/BWBR0009455/README.md);
Besluit:    

### Artikel  1  

In deze regeling wordt verstaan onder: 

a. Minister: Minister van Volksgezondheid, Welzijn en Sport;  

b. onderwijsinstelling: 

1°. instelling als bedoeld in [artikel 1.1.1, onderdeel b, onder 1° en 2°, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) die ingevolge [artikel 2.1.3 van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) voor bekostiging in aanmerking is gebracht;  

2°. instelling met een diploma-erkenning als bedoeld in [artikel 1.4.1, eerste lid, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md);  

3°. hogeschool als bedoeld in [artikel 1.2, onderdeel a, van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

4°. hogeschool als bedoeld in [artikel 1.2, onderdeel b, van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

c. zorgopleiding: 

1°. beroepsopleidende leerweg als bedoeld in [artikel 7.2.2, tweede lid, onderdeel a, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) van een beroepsopleiding als bedoeld in [artikel 1.1.1, onderdeel i, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) die met een in bijlage 1 van deze regeling genoemde code wordt vermeld in het Centraal register beroepsopleidingen, bedoeld in [artikel 6.4.1, eerste lid, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md);  

2°. beroepsbegeleidende leerweg als bedoeld in [artikel 7.2.2, tweede lid, onderdeel b, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) van een beroepsopleiding als bedoeld in [artikel 1.1.1, onderdeel i, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) die met een in bijlage 2 van deze regeling genoemde code wordt vermeld in het Centraal register beroepsopleidingen, bedoeld in [artikel 6.4.1, eerste lid, van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md);  

3°. voltijds of deeltijds opleiding als bedoeld in [artikel 7.7, eerste lid, van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) die met een in bijlage 3 van deze regeling genoemde code wordt vermeld in het Centraal register opleidingen hoger onderwijs, bedoeld in [artikel 6.13 van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

4°. duale opleiding als bedoeld in [artikel 7.7, eerste lid, van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) die met een in bijlage 4 van deze regeling genoemde code wordt vermeld in het Centraal register opleidingen hoger onderwijs, bedoeld in [artikel 6.13 van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

d. stageplaats: 

1°. de praktijkuren van de deelnemer in het kader van de beroepspraktijkvorming, bedoeld in [artikel 7.2.8 van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md), bij een leerbedrijf als bedoeld in [artikel 4.1.2, onderdeel b, van het Uitvoeringsbesluit WEB](../../../../../AMvB/uitvoeringsbesluit/web/BWBR0010646/README.md) voor een zorgopleiding als bedoeld in onderdeel c, onder 1° of 2°;  

2°. de tijdsduur gedurende welke een deelnemer als onderdeel van een zorgopleiding als bedoeld onderdeel c, onder 3° of 4°, ingevolge [artikel 7.6, derde lid, van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) een bepaald vak onder leiding in praktijk brengt op grondslag van een overeenkomst, gesloten door de deelnemer, de stageaanbieder en de onderwijsinstelling, waarin ten minste is opgenomen de aanvangsdatum en einddatum van de periode en het aantal te volgen praktijkuren;    

e. studiejaar: tijdvak dat aanvangt op 1 augustus en eindigt op 31 juli van het daarop volgende jaar voor zover het betreft een zorgopleiding, bedoeld in onderdeel c, onder 1° of 2°, of tijdvak dat aanvangt op 1 september en eindigt op 31 augustus van het daarop volgende jaar voor zover het betreft een zorgopleiding, bedoeld in onderdeel c, onder 3° of 4°;  

f. deelnemer: natuurlijke persoon die in het studiejaar bij een onderwijsinstelling ingeschreven staat of heeft gestaan voor een volledige zorgopleiding waarbij, indien het een zorgopleiding betreft als bedoeld in onderdeel c, onder 1°, blijkens de overeenkomst, bedoeld in [artikel 8.1.3 van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md), de studielast op jaarbasis ten minste 300 uren omvat en indien het een zorgopleiding betreft als bedoeld in onderdeel c, onder 2°, blijkens de overeenkomst, bedoeld in artikel 8.1.3 van de Wet educatie en beroepsonderwijs, de studielast van het door de onderwijsinstelling verzorgde onderwijsprogramma op jaarbasis ten minste 300 uren omvat;  

g. stageaanbieder: 

1°. zorgaanbieder als bedoeld in [artikel 1 van de Kwaliteitswet zorginstellingen](../../../../../wet/kwaliteitswet/zorginstellingen/BWBR0007850/README.md);  

2°. degene die: 

– in een register als bedoeld in [artikel 3 van de Wet op de beroepen in de individuele gezondheidszorg](../../../../../wet/wet/op/de/beroepen/in/de/individuele/gezondheidszorg/BWBR0006251/README.md) staat ingeschreven of een beroep uitoefent waarvan de opleiding krachtens [artikel 34, eerste lid, van die wet](../../../../../wet/wet/op/de/beroepen/in/de/individuele/gezondheidszorg/BWBR0006251/README.md) is geregeld of aangewezen,  

– zijn beroep uitoefent anders dan in het kader van een instelling als bedoeld in [artikel 1 van de Kwaliteitswet zorginstellingen](../../../../../wet/kwaliteitswet/zorginstellingen/BWBR0007850/README.md) en  

– zorg als omschreven bij of krachtens de [Zorgverzekeringswet](../../../../../wet/zorgverzekeringswet/BWBR0018450/README.md) of de [Algemene Wet Bijzondere Ziektekosten](../../../../../wet/algemene/wet/bijzondere/ziektekosten/BWBR0002614/README.md) verleent;    

3°. zorgaanbieder als bedoeld in [artikel 1, onderdeel g, van de Wet op de jeugdzorg](../../../../../wet/wet/op/de/jeugdzorg/BWBR0016637/README.md).    

h. gerealiseerde stageplaats: het aantal uren tijdens de periode van de stageplaats volgens de overeenkomst, bedoeld in [artikel 7.2.8 van de Wet educatie en beroepsonderwijs](../../../../../wet/wet/educatie/en/beroepsonderwijs/BWBR0007625/README.md) of onderdeel d, onder 2°, tot ten hoogste 1280 uren per studiejaar en 40 weken per studiejaar indien het een zorgopleiding betreft als bedoeld in onderdeel c, onder 2° of 4°, dan wel 1440 uren per studiejaar en 40 weken per studiejaar indien het een zorgopleiding betreft als bedoeld in onderdeel c, onder 1° of 3°, gedeeld door 1280 indien het een zorgopleiding betreft als bedoeld in onderdeel c, onder 2° of 4°, dan wel door 1440 indien het een zorgopleiding betreft als bedoeld in onderdeel c, onder 1° of 3°, en vermenigvuldigd met de periode van de stageplaats tijdens het studiejaar waarvoor de subsidie wordt verstrekt gedeeld door de volledige periode van de stageplaats, met dien verstande dat uitsluitend acht wordt geslagen op de uren en de periode van de stageplaats die binnen de looptijd van de overeenkomst vallen.    

### Artikel  2  

1.  De Minister kan aan een stageaanbieder jaarlijks op aanvraag een subsidie verstrekken voor het realiseren van stageplaatsen. De subsidie voor een zorgopleiding als bedoeld in artikel 1, onderdeel c, onder 1° en 3°, bestaat uit een tegemoetkoming in de begeleidingskosten en voor een zorgopleiding als bedoeld in artikel 1, onderdeel c, onder 2° en 4°, uit een tegemoetkoming in de loonkosten.   
2.  De subsidie wordt per studiejaar verstrekt.   
3.  De subsidie wordt ten laatste verstrekt voor het studiejaar dat eindigt in 2011.   
4.  De subsidie voor een stageaanbieder ten behoeve van het realiseren van stageplaatsen in enig studiejaar bestaat uit het bedrag dat wordt berekend met de formule (P1 * Q1) + (P2 * Q2) + (P3 * Q3), waarbij wordt verstaan onder: 

P1 een normbedrag van € 2.182,–;  

Q1 het aantal bij de desbetreffende stageaanbieder gerealiseerde stageplaatsen in het kader van een zorgopleiding die in de bijlage 1 tot en met 4 onder categorie A is geplaatst;  

P2 een normbedrag van € 1.293,–;  

Q2 het aantal bij de desbetreffende stageaanbieder gerealiseerde stageplaatsen in het kader van een zorgopleiding die in de bijlage 1 tot en met 4 onder categorie B is geplaatst;  

P3 een normbedrag van € 3.459,–;  

Q3 het aantal bij de desbetreffende stageaanbieder gerealiseerde stageplaatsen in het kader van een zorgopleiding die in de bijlage 1 tot en met 4 onder categorie C is geplaatst.     
5.  Tenzij de stageaanbieder bij de aanvraag een ander aantal gerealiseerde stageplaatsen opgeeft, ontleent de Minister, door tussenkomst van Stichting Calibris, het aantal gerealiseerde stageplaatsen, bedoeld in het vorige lid: 

a. voor een zorgopleiding bij een onderwijsinstelling als bedoeld in artikel 1, onderdeel b, onder 1°, aan het basisregister onderwijs, bedoeld in [artikel 24b van de Wet op het onderwijstoezicht](../../../../../wet/wet/op/het/onderwijstoezicht/BWBR0013800/README.md);  

b. voor een zorgopleiding bij een onderwijsinstelling als bedoeld in artikel 1, onderdeel b, onder 2°, 3° of 4°, aan gegevens die de Minister zijn verstrekt door de onderwijsinstelling.     
6.  Indien de stageaanbieder bij de aanvraag een hoger aantal gerealiseerde stageplaatsen opgeeft: 

a. is de aanvraag voorzien van een assurancerapport van een accountant als bedoeld in [artikel 393, eerste lid, van Boek 2 van het Burgerlijk Wetboek](../../../../../wet/burgerlijk/wetboek/boek/2/BWBR0003045/README.md), overeenkomstig een door de Minister vastgesteld controleprotocol en modelassurancerapport, met betrekking tot alle gerealiseerde stageplaatsen waarvoor de subsidie wordt aangevraagd;  

b. draagt de stageaanbieder er zorg voor dat de accountant meewerkt aan door of namens de Rijksauditdienst in te stellen onderzoeken naar de door de accountant verrichte (controle)werkzaamheden.     

### Artikel  3  

1.  De subsidie wordt op aanvraag vastgesteld.   
2.  Voor de aanvraag wordt een door de Minister vastgesteld formulier gebruikt. De Minister verzendt het formulier na afloop van het desbetreffende studiejaar aan de stageaanbieders die op grond van de gegevens, bedoeld in artikel 2, vijfde lid, in aanmerking komen voor een subsidie.   
3.  De aanvraag wordt uiterlijk 15 oktober na afloop van het desbetreffende studiejaar ontvangen.   
4.  De aanvraag wordt ondertekend door een persoon die daartoe bevoegd is.   
5.  Een aanvraag die na de datum, bedoeld in het derde lid, wordt ontvangen, blijft buiten behandeling.   
6.  Een verzoek tot verhoging van het in de aanvraag vermelde aantal gerealiseerde stageplaatsen dat na de datum, bedoeld in het derde lid, wordt ontvangen, blijft buiten behandeling.   

### Artikel  4  

Binnen dertien weken na ontvangst van de aanvraag geeft de Minister een beschikking tot vaststelling van de subsidie.  

### Artikel  5  

1.  De stageaanbieder doet zo spoedig mogelijk schriftelijk mededeling aan de Minister van omstandigheden die van belang kunnen zijn voor een beslissing tot vaststelling, wijziging of intrekking van de subsidie.   
2.  De stageaanbieder verstrekt aan de door de Minister aangewezen personen op hun verzoek alle bescheiden en inlichtingen die noodzakelijk zijn voor een juiste vervulling van hun taak.   
3.  De stageaanbieder werkt mee aan de door of namens de Minister ingestelde onderzoekingen die erop zijn gericht de Minister inlichtingen te verschaffen ten behoeve van de ontwikkeling van het beleid.   

### Artikel  6  

De Minister kan indien bijzondere omstandigheden daartoe aanleiding geven, artikelen buiten toepassing laten of daarvan afwijken.  

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en vervalt met ingang van 15 januari 2012, met dien verstande dat zij van toepassing blijft op subsidies die op grond van deze regeling zijn verstrekt.  

### Artikel  8  

Deze regeling wordt aangehaald als: Subsidieregeling stageplaatsen zorg.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink  

### Bijlage  1  

####Codes beroepsopleidende leerweg centraal register beroepsopleidingen (BOL)

| Code  | Naam  | Categorie  |
|:---|:---|:---|
| 10426  | Verpleegkundige niveau 4  | A  |
| 92600  | Verpleegkundige niveau 4  | A  |
| 92601  | Verpleegkundige niveau 4  | A  |
| 92602  | Verpleegkundige niveau 4  | A  |
| 92603  | Verpleegkundige niveau 4  | A  |
| 92604  | Verpleegkundige niveau 4  | A  |
| 93510  | Verpleegkundige niveau 4  | A  |
| 10427  | Verzorgende niveau 3  | A  |
| 92610  | Verzorgende niveau 3  | A  |
| 92611  | Verzorgende niveau 3  | A  |
| 92612  | Verzorgende niveau 3  | A  |
| 92613  | Verzorgende niveau 3  | A  |
| 92614  | Verzorgende niveau 3  | A  |
| 93260  | Verzorgende niveau 3  | A  |
| 94830  | Verzorgende niveau 3  | A  |
| 94831  | Verzorgende niveau 3  | A  |
| 94832  | Verzorgende niveau 3  | A  |
| 94833  | Verzorgende niveau 3  | A  |
| 94834  | Verzorgende niveau 3  | A  |
| 10428  | Helpende Zorg niveau 2  | A  |
| 91340  | Helpende Zorg niveau 2  | A  |
| 91350  | Helpende Zorg niveau 2  | A  |
| 91351  | Helpende Zorg niveau 2  | A  |
| 10795  | Zorghulp niveau 1  | A  |
| 91420  | Zorghulp niveau 1  | A  |
| 92660  | Maatschappelijke zorg niveau 4  | A  |
| 92661  | Maatschappelijke zorg niveau 4  | A  |
| 92650  | Maatschappelijke zorg niveau 3  | A  |
| 92640  | Helpende Zorg en Welzijn niveau 2  | A  |
| 10743  | Pedagogisch medewerker niveau 4  | A  |
| 92630  | Pedagogisch medewerker niveau 4  | A  |
| 92631  | Pedagogisch medewerker niveau 4  | A  |
| 10742  | Pedagogisch medewerker niveau 3  | A  |
| 10745  | Helpende welzijn niveau 2  | A  |
| 91352  | Helpende welzijn niveau 2  | A  |

### Bijlage  2  

####Codes beroepsopleidende leerweg Centraal register beroepsopleidingen (bbl)

| Code  | Naam  | Categorie  |
|:---|:---|:---|
| 10426  | Verpleegkundige niveau 4  | B  |
| 92600  | Verpleegkundige niveau 4  | B  |
| 92601  | Verpleegkundige niveau 4  | B  |
| 92602  | Verpleegkundige niveau 4  | B  |
| 92603  | Verpleegkundige niveau 4  | B  |
| 92604  | Verpleegkundige niveau 4  | B  |
| 93510  | Verpleegkundige niveau 4  | B  |
| 10427  | Verzorgende niveau 3  | C  |
| 92610  | Verzorgende niveau 3  | C  |
| 92611  | Verzorgende niveau 3  | C  |
| 92612  | Verzorgende niveau 3  | C  |
| 92613  | Verzorgende niveau 3  | C  |
| 92614  | Verzorgende niveau 3  | C  |
| 93260  | Verzorgende niveau 3  | C  |
| 94830  | Verzorgende niveau 3  | C  |
| 94831  | Verzorgende niveau 3  | C  |
| 94832  | Verzorgende niveau 3  | C  |
| 94833  | Verzorgende niveau 3  | C  |
| 94834  | Verzorgende niveau 3  | C  |
| 10428  | Helpende Zorg niveau 2  | B  |
| 91340  | Helpende Zorg niveau 2  | B  |
| 91350  | Helpende Zorg niveau 2  | B  |
| 91351  | Helpende Zorg niveau 2  | B  |
| 10795  | Zorghulp niveau 1  | B  |
| 91420  | Zorghulp niveau 1  | B  |
| 92660  | Maatschappelijke zorg niveau 4  | B  |
| 92661  | Maatschappelijke zorg niveau 4  | B  |
| 92650  | Maatschappelijke zorg niveau 3  | C  |
| 92640  | Helpende Zorg en Welzijn niveau 2  | B  |
| 10743  | Pedagogisch medewerker niveau 4  | B  |
| 92630  | Pedagogisch medewerker niveau 4  | B  |
| 92631  | Pedagogisch medewerker niveau 4  | B  |
| 10742  | Pedagogisch medewerker niveau 3  | C  |
| 10745  | Helpende welzijn niveau 2  | B  |
| 91352  | Helpende welzijn niveau 2  | B  |

### Bijlage  3  

####Codes opleidingen Centraal register opleidingen hoger onderwijs (voltijd en deeltijd)

| Code  | Naam  | Categorie  |
|:---|:---|:---|
| 34560  | Verpleegkundige niveau 5  | A  |
| 34617  | Sociaal Pedagogisch Hulpverlening niveau 5  | A  |
| 34616  | Maatschappelijk Werk en Dienstverlening niveau 5  | A  |
| 34116  | B Social Work niveau 5  | A  |
| 35158  | Pedagogiek niveau 5  | A  |

### Bijlage  4  

####Codes opleidingen Centraal register opleidingen hoger onderwijs (duaal)

| Code  | Naam  | Categorie  |
|:---|:---|:---|
| 34560  | Verpleegkundige niveau 5  | B  |
| 34617  | Sociaal Pedagogisch Hulpverlening niveau 5  | B  |
| 34616  | Maatschappelijk Werk en Dienstverlening niveau 5  | B  |
| 34116  | B Social Work niveau 5  | B  |
| 35158  | Pedagogiek niveau 5  | B  |


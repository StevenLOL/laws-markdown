<meta http-equiv='Content-Type' content='text/html; charset=utf-8' />

##Regeling van de Minister voor Wonen en Rijksdienst van 19 september 2014, nr. 2014-0000503300, houdende regels voor de verstrekking van subsidie aan de Stichting Kenniscentrum Center for People and Buildings (Subsidieregeling BZK Center for People and Buildings)

De Minister voor Wonen en Rijksdienst,  
Gelet op de artikelen 3, eerste lid, en 4, eerste lid, onderdelen d en f, van de Kaderwet overige BZK-subsidies;
Besluit:    

### Artikel  1  
Treedt in werking per 01-10-2014 

In deze regeling wordt verstaan onder: 

a.  *minister:* Minister voor Wonen en Rijksdienst;  

b.  *Stichting:* Stichting Kenniscentrum Center for People and Buildings   

### Artikel  2  
Treedt in werking per 01-10-2014 

1.  De minister kan aan de Stichting subsidie verstrekken voor het doen van onderzoek met betrekking tot de fysieke werkomgeving voor ambtenaren van de Rijksoverheid.   
2.  De subsidie wordt voor een of twee boekjaren verstrekt. Een boekjaar is gelijk aan een kalenderjaar.  

### Artikel  3  
Treedt in werking per 01-10-2014 

De subsidie, bedoeld in artikel 2, bedraagt ten hoogste het bedrag dat uit de begroting van de minister blijkt. 

### Artikel  4  
Treedt in werking per 01-10-2014 

De Stichting dient de aanvraag tot subsidieverlening uiterlijk in op 1 oktober voorafgaand aan het boekjaar of, als subsidie wordt aangevraagd voor twee boekjaren, voorafgaand aan het eerste boekjaar waarop de subsidie betrekking heeft. 

### Artikel  5  
Treedt in werking per 01-10-2014 

De minister verstrekt op de subsidie een voorschot dat gelijk is aan de verleende subsidie. 

### Artikel  6  
Treedt in werking per 01-10-2014 

De Stichting is verplicht: 

a. de ontwikkelde kennis beschikbaar te stellen voor zowel de Rijksoverheid als de provinciale en lokale overheden;  

b. met betrekking tot publicatie van onderzoeksresultaten in alle gevallen vooraf te overleggen met de minister.   

### Artikel  7  
Treedt in werking per 01-10-2014 

Deze regeling treedt in werking op 1 oktober 2014 en vervalt op 1 september 2019. 

### Artikel  8  
Treedt in werking per 01-10-2014 

Deze regeling wordt aangehaald als: Subsidieregeling BZK Center for People and Buildings. 
Deze regeling zal met de toelichting in de Staatscourant worden geplaatst.   

’s-Gravenhage 
19 september 2014   

De 
Minister voor Wonen en Rijksdienst, 
S.A. Blok     

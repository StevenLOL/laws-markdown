<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 16 oktober 2015, nr. 2015-0000612713, houdende regels voor de subsidiëring van het Europees Instituut voor Bestuurskunde te Maastricht (Subsidieregeling Europees Instituut Bestuurskunde 2016)

De Minister van Binnenlandse Zaken en Koninkrijksrelaties,  
Gelet op de artikelen 3, eerste lid, en 4, eerste lid, onderdeel f, van de Kaderwet overige BZK-subsidies en de artikelen 11, tweede lid, en 18, eerste lid, van het Kaderbesluit BZK-subsidies;
Besluit:    

### Artikel  1  
Treedt in werking per 01-11-2015 

In deze regeling wordt verstaan onder: 

a.  *minister:* de Minister van Binnenlandse Zaken en Koninkrijksrelaties;  

b.  *Instituut:* de Stichting Europees Instituut voor Bestuurskunde.   

### Artikel  2  
Treedt in werking per 01-11-2015 

1.  De minister verstrekt aan het Instituut een subsidie ten behoeve van de realisering van de doelstelling van het Instituut zoals opgenomen in de statuten van het Instituut.   
2.  De subsidie wordt per boekjaar verstrekt. Het boekjaar is gelijk aan het kalenderjaar.  

### Artikel  3  
Treedt in werking per 01-11-2015 

De subsidie, bedoeld in artikel 2, bedraagt ten hoogste het bedrag dat uit de begroting van het Ministerie van Binnenlandse Zaken en Koninkrijksrelaties blijkt. 

### Artikel  4  
Treedt in werking per 01-11-2015 

Het Instituut dient de aanvraag tot subsidieverlening uiterlijk in op 30 november voorafgaand aan het kalenderjaar waarop de subsidie betrekking heeft. 

### Artikel  5  
Treedt in werking per 01-11-2015 

1.  De minister verstrekt op de subsidie een voorschot van 100 procent van de voor dat jaar verleende subsidie.   
2.  Het voorschot wordt binnen zes weken na de beschikking tot subsidieverlening in één keer uitbetaald.  

### Artikel  6  
Treedt in werking per 01-11-2015 

1.  Het besluit van de minister van Binnenlandse Zaken van 1 mei 1997, nr. AB96/1462, wordt ingetrokken.   
2.  Een subsidie die is verleend krachtens het besluit van de minister van Binnenlandse Zaken van 1 mei 1997, nr. AB96/1462, wordt aangemerkt als een subsidie, verleend krachtens deze regeling.  

### Artikel  7  
Treedt in werking per 01-11-2015 

1.  Deze regeling treedt in werking met ingang van 1 november 2015.   
2.  Deze regeling vervalt met ingang van 1 januari 2021.  

### Artikel  8  
Treedt in werking per 01-11-2015 

Deze regeling wordt aangehaald als: Subsidieregeling Europees Instituut voor Bestuurskunde 2016. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk     

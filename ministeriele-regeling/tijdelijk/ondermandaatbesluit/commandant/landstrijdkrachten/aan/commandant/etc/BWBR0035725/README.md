<meta http-equiv='Content-Type' content='text/html; charset=utf-8' />

##Tijdelijk ondermandaatbesluit Commandant Landstrijdkrachten aan Commandant Opleidings- en Trainingscentrum Rijden inzake artikel 25 van de Verkeersregeling Defensie

Gelet op:

* Artikelen 1, onder n, en 15, onder a, van het Algemeen organisatiebesluit Defensie 2013;  

* Artikel 2, eerste lid, van het Ondermandaat, -volmacht en -machtigingsbesluit SG Defensie 2013;  

* Artikel 25, eerste lid, onder c, van de Verkeersregeling Defensie.      

### Artikel  1  

####Ondermandaat

Aan de Commandant Opleidings- en Trainingscentrum Rijden wordt ondermandaat verleend om ingevolge artikel 25, eerste lid, onder c, van de Verkeersregeling Defensie toestemming te verlenen aan derden, niet in dienst van het Ministerie van Defensie, tot het besturen van een militair voertuig zonder dat daartoe een militair rijbewijs is vereist, in verband met de door deze derden te verrichten werkzaamheden ten behoeve van de strijdkrachten. 

### Artikel  2  

####Voorleggen ter beslissing aan mandaatgever

De gemandateerde maakt geen gebruik van een aan hem in ondermandaat verleende bevoegdheid in de gevallen waarin hij van mening is dat de mandaatgever een beslissing moet nemen of een document moet ondertekenen. 

### Artikel  3  

####Regelen en instructies

De uitoefening van de gemandateerde bevoegdheden geschiedt met inachtneming van de aan de uitoefening van het ondermandaat gestelde regelen en de daaraan verbonden instructies. 

### Artikel  4  

####Ondertekening

Bij de uitoefening van het ondermandaat ondertekent de gemandateerde de besluiten en correspondentie als volgt: DE COMMANDANT LANDSTRIJDKRACHTEN Voor deze Functie van de gemandateerde Handtekening van de gemandateerde Naam en rang van de gemandateerde 

### Artikel  5  

####Inwerkingtreding

Dit besluit treedt in werking met ingang van de dag na dagtekening van de Staatscourant waarin het wordt geplaatst. 

### Artikel  6  

####Citeertitel

Dit besluit wordt aangehaald als: Tijdelijk ondermandaatbesluit Commandant Landstrijdkrachten aan Commandant Opleidings- en Trainingscentrum Rijden inzake artikel 25 van de Verkeersregeling Defensie. 

3Â november 2014   

De Commandant Landstrijdkrachten 
M.C. de Kruif  
Luitenant-generaal    

<meta http-equiv='Content-Type' content='text/html; charset=utf-8' />

##Tijdelijk mandaatbesluit voor de voorzitter van de Commissie advies- en verwijspunt klokkenluiden

De minister van Binnenlandse Zaken en Koninkrijksrelaties,  
Gelet op [artikel 9, derde lid, van het Tijdelijk besluit Commissie advies- en verwijspunt klokkenluiden](../../../../../../../../../../../../../AMvB/tijdelijk/besluit/commissie/advies-/en/verwijspunt/klokkenluiden/BWBR0030492/README.md), de [artikelen 10:3](../../../../../../../../../../../../../wet/algemene/wet/bestuursrecht/BWBR0005537/README.md) en [10:4 van de Algemene wet bestuursrecht](../../../../../../../../../../../../../wet/algemene/wet/bestuursrecht/BWBR0005537/README.md) en [artikel 32, vierde lid, van de Comptabiliteitswet 2001](../../../../../../../../../../../../../wet/comptabiliteitswet/2001/BWBR0013891/README.md);

Overwegende dat:

– bij besluit van de minister van Binnenlandse Zaken en Koninkrijksrelaties van 22 mei 2012 (nr. 2012-0000289466) de heer ing. M.C.J. van Pernis met ingang van 1 oktober 2012 is benoemd tot voorzitter van de Commissie advies- en verwijspunt klokkenluiden;  

– dat het, met het oog op een daadwerkelijk operationeel kunnen zijn van het Advies- en verwijspunt klokkenluiden per 1 oktober 2012, noodzakelijk is dat vóór die datum de voorzitter van de Commissie advies- en verwijspunt klokken-luiden daartoe werkzaamheden moet kunnen laten verrichten en activiteiten kunnen laten ontplooien op naam en voor rekening van de Staat der Nederlanden;     Besluit:    

### Artikel  1  

1.  Aan de heer ing. M.C.J. van Pernis, voorzitter van de Commissie advies- en verwijspunt klokkenluiden wordt mandaat, volmacht en machtiging verleend voor de P&O-aangelegenheden ten aanzien van het personeel dat de minister aan de Commissie advies- en verwijspunt klokkenluiden ter beschikking stelt. Onder P&O-aangelegenheden wordt verstaan: aangelegenheden op het gebied van personeel, organisatie en formatie en het daarmee samenhangende budget.   
2.  In uitzondering op het eerste lid geldt het mandaat, de volmacht en de machtiging niet voor de volgende aangelegenheden: 

a. beslissingen op bezwaarschriften inzake personeelsaangelegenheden;  

b. besluiten ten aanzien van ambtenaren voor wie salarisschaal 15 of hoger van [bijlage B van het BBRA](../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) geldt, respectievelijk kandidaten voor functies, waarvoor die salarisschalen gelden, inhoudende: 

1°. het opdragen van een andere functie buiten het werkterrein van de Commissie op basis van [artikel 57 van het ARAR](../../../../../../../../../../../../../AMvB/algemeen/rijksambtenarenreglement/BWBR0001950/README.md);  

2°. het opdragen van tijdelijke andere werkzaamheden buiten het werk-terrein van de Commissie op basis van [artikel 58 van het ARAR](../../../../../../../../../../../../../AMvB/algemeen/rijksambtenarenreglement/BWBR0001950/README.md);  

3°. het opleggen van disciplinaire straffen op grond van [artikel 81 van het ARAR](../../../../../../../../../../../../../AMvB/algemeen/rijksambtenarenreglement/BWBR0001950/README.md);  

4°. het schorsen van een ambtenaar op basis van [artikel 91 van het ARAR](../../../../../../../../../../../../../AMvB/algemeen/rijksambtenarenreglement/BWBR0001950/README.md);  

5°. het verminderen van de bezoldiging tijdens schorsing op basis van [artikel 92 van het ARAR](../../../../../../../../../../../../../AMvB/algemeen/rijksambtenarenreglement/BWBR0001950/README.md).       

### Artikel  2  

Aan de voorzitter wordt op het werkterrein van de Commissie volmacht en machtiging verleend voor het aangaan van privaatrechtelijke rechtshandelingen en voor de daarmee samenhangende handelingen tot een maximum van € 569.414,– (zijnde het budget van het project Inrichten Advies- en verwijspunt klokkenluiden) na aftrek van nog openstaande verplichtingen en gerealiseerde uitgaven.  

### Artikel  3  

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 mei 2012.   
2.  Het besluit vervalt op 1 oktober 2012.   
Dit besluit zal in de Staatscourant worden geplaatst.  

De 
minister van Binnenlandse Zaken en Koninkrijksrelaties,
J.W.E.Spies   

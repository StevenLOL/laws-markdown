<meta http-equiv='Content-Type' content='text/html; charset=utf-8' />

##Besluit op grond van artikel 4 Besluit slotallocatie

De Minister van Verkeer en Waterstaat,  
Gelet op [artikel 4 van het Besluit slot-allocatie](../../../../../../AMvB/besluit/slotallocatie/BWBR0009035/README.md);
Besluit:    

### Artikel  1  

1.  Er is een Coördinatiecomité, nader te noemen comité, dat ten minste uit de volgende leden bestaat: 

a. een vertegenwoordiger van het door de Minister van Verkeer en Waterstaat op grond van [artikel 2 van het Besluit slotallocatie](../../../../../../AMvB/besluit/slotallocatie/BWBR0009035/README.md) aangewezen volledig gecoördineerde luchtvaartterrein;  

b. een vertegenwoordiger van de luchtvaartmaatschappijen die gebruik maken van het luchtvaartterrein, of hun vertegenwoordigende organisaties;  

c. een vertegenwoordiger van de Luchtverkeersbeveiligings-organisatie.     
2.  Als waarnemer wordt tot de vergaderingen van het comité toegelaten: 

a. een vertegenwoordiger van de Rijksluchtvaartdienst;  

b. de door de Minister van Verkeer en Waterstaat op grond van [artikel 3 van het Besluit slotallocatie](../../../../../../AMvB/besluit/slotallocatie/BWBR0009035/README.md) aangewezen coördinator.     

### Artikel  2  

Het comité heeft de in [artikel 4 van het Besluit slotallocatie](../../../../../../AMvB/besluit/slotallocatie/BWBR0009035/README.md) genoemde taak.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met de dag waarop het [Besluit slotallocatie](../../../../../../AMvB/besluit/slotallocatie/BWBR0009035/README.md) in werking is getreden.  
Dit besluit zal met de toelichting in de Staatscourant worden geplaatst.   

De 
Minister van Verkeer en Waterstaat, 
A.Jorritsma-Lebbink    

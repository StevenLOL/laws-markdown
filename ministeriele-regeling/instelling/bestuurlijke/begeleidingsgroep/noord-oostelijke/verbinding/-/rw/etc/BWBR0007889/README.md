<meta http-equiv='Content-Type' content='text/html; charset=utf-8' />

##Instelling bestuurlijke begeleidingsgroep Noord-oostelijke verbinding - RW 15

De Minister van Verkeer en Waterstaat,  Besluit:    

### Artikel  1  

Ingesteld wordt: een bestuurlijke begeleidingsgroep Noord-oostelijke verbinding - RW 15, nader te noemen de begeleidingsgroep.  

### Artikel  2  

De begeleidingsgroep heeft tot taak: het begeleiden van de volgens de [Tracéwet](../../../../../../../../../../wet/tracéwet/BWBR0006147/README.md) te verrichten studies naar de Noord-oostelijke verbinding (de verbinding Betuweroute - grensovergang Oldenzaal) en de doortrekking van RW 15 (gedeelte Varsseveld - Enschede), dit zowel vanuit het aspect inhoudelijke inbreng als vanuit het aspect bestuurlijke inbedding. Daartoe heeft de begeleidingsgroep de volgende functies: 

a. kwaliteit: 

het inbrengen van de regionale aspecten in de studies  

het bewaken van de kwaliteit van de studies    

b. zorgvuldigheid: het bewaken van de zorgvuldigheid van de procedures (waarbij de onderlinge afstemming van beide studies een belangrijk element is) en het proces (waaronder begrepen de voortgang van de beide projecten)  

c. klankbord: het vervullen van een klankbordfunctie voor de initiatiefnemer  

d. terugkoppeling: het vervullen van een terugkoppelfunctie naar bestuurlijke kaders in de regio  

e. advies: het gevraagd en ongevraagd adviseren van de initiatiefnemer.    

### Artikel  3  

Als leden van de begeleidingsgroep worden aangewezen: 

1. De Hoofdingenieur-directeur van Rijkswaterstaat directie Oost-Nederland, tevens voorzitter  

2. een gedeputeerde van de provincie Gelderland  

3. een gedeputeerde van de provincie Overijssel  

4. een vertegenwoordiger uit de regio Liemers/ het Knooppunt Arnhem-Nijmegen  

5. een vertegenwoordiger van de gemeente Arnhem/ het Knooppunt Arnhem-Nijmegen  

6. een vertegenwoordiger uit de regio Achterhoek  

7. een vertegenwoordiger uit de regio Stedendriehoek  

8. twee vertegenwoordigers uit de regio Twente  

9. de directeur Landbouw, Natuur en Openluchtrecreatie directie Oost  

10. een vertegenwoordiger van het Directoraat-Generaal Personenvervoer.   Verder zullen aan de vergaderingen van de begeleidingsgroep deelnemen: 

1. de projectmanager Noord-oostelijke verbinding van NS Railinfrabeheer  

2. de regionale RWS projectleider Noord-oostelijke verbinding  

3. de regionale RWS projectleider RW 15  

4. een secretaris (vanuit Rijkswaterstaat directie Oost-Nederland).    

### Artikel  4  

Dit besluit treedt in werking met ingang van de dag na de datum waarop dit besluit is geplaatst in de Staatscourant.  

’s-Gravenhage 
5 februari 1996    

De 
Minister van Verkeer en Waterstaat, 
A.Jorritsma-Lebbink    

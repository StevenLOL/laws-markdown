<meta http-equiv='Content-Type' content='text/html; charset=utf-8' />

##Instelling Buitengewone Bijzondere Commissie USZO

De Minister van Buitenlandse Zaken,  
Gezien

het besluit van de Stuurgroep Uitvoeringsinstelling Sociale Zekerheid voor Overheid en onderwijs (Stuurgroep USZO) van 21 december 1993;  

de brief van de CMHF van 2 februari 1994, nr. 94115 MO/su;  

de brief van de ACOP van 4 februari 1994, nr. 35;  

de brief van de CCOOP van 10 februari 1994, nr. 470/CS;  

de brief van het Ambtenarencentrum van 15 februari 1994, nr. 47;     Besluit:    

### Artikel  1  

Er is een Buitengewone Bijzondere Commissie USZO die, met inachtneming van de ter zake neergelegde bepalingen in het [Algemeen Rijksambtenarenreglement](../../../../../../../AMvB/burgerlijk/ambtenarenreglement/defensie/BWBR0006040/README.md), het [Burgerlijk Ambtenarenreglement Defensie](../../../../../../../AMvB/burgerlijk/ambtenarenreglement/defensie/BWBR0006040/README.md), het Algemeen Rechtspositiereglement Informatie Beheer Groep en het Arbeidsvoorwaardenreglement-Abp en de hieruit voortvloeiende uitvoeringsbepalingen, tot taak heeft te adviseren inzake de voorgenomen samenvoeging en verzelfstandiging van: 

a. de Dienst Uitvoering Ontslaguitkeringsregelingen van het ministerie van Binnenlandse Zaken; 

b. de Dienst Sociale Zekerheid Militairen van het ministerie van Defensie; 

c. de produktgroep Uitkeringen Onderwijspersoneel van de Informatie Beheer Groep; 

d. de bedrijfseenheid Sociale Zekerheid van het Algemeen burgerlijk pensioenfonds.  

### Artikel  2  

Overleg wordt gevoerd namens de onder artikel 1, onder a, tot en met d, genoemde diensteenheden met name Buitengewone Bijzondere Commissie door de voorzitter van de Stuurgroep USZO. 

### Artikel  3  

De voorzitter van de Stuurgroep USZO is tevens voorzitter van het overleg met de Buitengewone Bijzondere Commissie. Hij wordt bijgestaan door: 

de secretaris van de Stuurgroep USZO;  

de hoofddirecteur van de Uitvoeringsinstelling Sociale Zekerheid voor Overheid en onderwijs;  

andere personen, waarvan de voorzitter van de stuurgroep het wenselijk acht dat zij aan het overleg deelnemen. In het secretariaat zal worden voorzien door het ministerie van Binnenlandse Zaken, directoraat-generaal Management en Personeelsbeleid.   

### Artikel  4  

Deze regeling, die wordt gepubliceerd in de Staatscourant, treedt in werking met ingang van de tweede dag volgend op de publicatie. Afschrift van deze regeling zal worden gezonden aan: 

de Algemene Rekenkamer;  

de Minister van Defensie;  

de Minister van Onderwijs, Cultuur en Wetenschappen;  

de raad van toezicht van de Informatie Beheer Groep;  

het bestuur van het Algemeen burgerlijk pensioenfonds;  

de Samenwerkende Centrales van Overheidspersoneel;  

de Bijzondere Commissie van het ministerie van Binnenlandse Zaken;  

de Bijzondere Commissie van het ministerie van Defensie;  

de Bijzondere Commissie van de Informatie Beheer Groep;  

het Georganiseerd Overleg van het Algemeen burgerlijk pensioenfonds;  

de in dit besluit genoemde functionarissen.   

's-Gravenhage 
1 september 1994    

De 
Minister van Binnenlandse Zaken, 
H. F. Dijkstal      

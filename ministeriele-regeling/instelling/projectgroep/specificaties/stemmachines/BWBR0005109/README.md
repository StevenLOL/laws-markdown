<meta http-equiv='Content-Type' content='text/html; charset=utf-8' />

##Instelling Projectgroep Specificaties Stemmachines

De staatssecretaris van Binnenlandse Zaken,  
Overwegende dat het gewenst is te komen tot eenduidige functionele en technische eisen waaraan stemmachines moesten voldoen;
Besluit:    

### Artikel  1  

Er is een Projectgroep Specificaties Stemmachines, verder te noemen: de projectgroep.  

### Artikel  2  

1.  De projectgroep heeft tot taak specificaties te formuleren waaraan stemmachines moeten voldoen.   
2.  De formulering geschiedt in de vorm van concept-regelgeving, met toelichting.   

### Artikel  3  

1.  De projectgroep bestaat uit: 

drs. J. A. Perlee, Expertise Centrum, voorzitter, tevens lid;  

mr. C. Borman, Ministerie van Binnenlandse Zaken;  

mw. mr. drs. A. G. van Dijk, Ministerie van Binnenlandse Zaken/Kiesraad;  

mr. F. J. W. M. van Dooren, Kiesraad;  

dr. J. A. O. Eskes, Kiesraad;  

mr. T. Nijenkamp, Kiesraad;  

ir. W. H. M. van der Vegt, Instituut voor Toegepaste Informatica TNO (ITI).     
2.  Het secretariaat berust bij de Stafafdeling Constitutionele Zaken en Wetgeving van het Ministerie van Binnenlandse Zaken.   

### Artikel  4  

Beslissingen van de projectgroep worden genomen bij meerderheid van stemmen.  

### Artikel  5  

De projectgroep kan zich rechtstreeks tot derden wenden voor het verkrijgen van inlichtingen of hen uitnodigen voor het bijwonen van vergaderingen van de projectgroep.  

### Artikel  6  

De projectgroep voltooit haar werkzaamheden vóór 31 december 1991.  

De 
Staatssecretaris van Binnenlandse Zaken, 
D. IJ. W. deGraaff-Nauta    

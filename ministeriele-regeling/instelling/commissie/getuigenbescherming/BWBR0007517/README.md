<meta http-equiv='Content-Type' content='text/html; charset=utf-8' />

##Instelling Commissie Getuigenbescherming

De Minister van Justitie,  
Gezien het rapport ’Getuigenbescherming in Nederland’ van april 1995 van de werkgroep Craemer,
Besluit:     

### Artikel  1  

Er is een commissie getuigenbescherming, hierna te noemen de commissie.  

### Artikel  2  

De commissie heeft tot taak het opstellen van een plan van aanpak voor het opzetten van een getuigenbeschermingsprogramma in Nederland.  

### Artikel  3  

De commissie bestaat uit de volgende leden: 

mr R. W. M. Craemer, tevens voorzitter  

mr D. C. J. Frijlink, tevens secretaris  

mr E. L. Grosheide  

T. Koopman  

R. Karstens.    

### Artikel  4  

De commissie kan ter ondersteuning van haar taak nader onderzoek verrichten of doen verrichten binnen het daarvoor gereserveerde budget.  

### Artikel  5  

De commissie brengt de Overlegvergadering van de Minister van Justitie en het College van procureurs-generaal desgevraagd tussentijds verslag uit van haar bevindingen.  

### Artikel  6  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 
Dit besluit zal in de Staatscourant en het Algemeen Politieblad worden geplaatst.   

’s-Gravenhage 
21 augustus 1995    

De 
Minister van Justitie.  

Voor deze, 

Het hoofd van de directie Politie, 
J. van Ees     

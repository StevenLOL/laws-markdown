<meta http-equiv='Content-Type' content='text/html; charset=utf-8' />

##Instelling Commissie ondernemersonderwijs

De Staatssecretaris van Economische Zaken en de Minister van Onderwijs en Wetenschappen.  Besluiten:    

### Artikel  1  

Er is een Commissie ondernemersonderwijs.  

### Artikel  2  

1.  De Commissie heeft tot taak het bestuderen van de ontwikkeling en de coördinatie van onderwijs aan en opleiding van zelfstandige ondernemers alsmede het uitbrengen van een advies te dier zake.   
2.  In het door de Commissie uit te brengen advies zal met name aandacht dienen te worden geschonken aan de volgende onderwerpen: 

a. de gevolgen voor het middenstandsonderwijs van onderwijskundige en maatschappelijke ontwikkelingen en van het feit, dat steeds meer leerlingen in de leeftijd van 12 tot 16 jaar voortgezet onderwijs volgen;  

b. de eventuele behoefte aan dagonderwijs voor de voorbereiding op een zelfstandige uitoefening van het ambacht;  

c. de gevolgen van het in werking treden van de Vestigingswet detailhandel voor het middenstandsonderwijs, in het bijzonder voor de lagere detailhandelsscholen;  

d. de aanpassing van het cursorische detailhandelsonderwijs aan de eisen van de Vestigingswet detailhandel;  

e. de eisen te stellen aan het onderwijzend personeel bij het geïntegreerde cursorische onderwijs;  

f. de behoefte aan applicatie-onderwijs voor gevestigde ondernemers.     

### Artikel  3  

1.  In de Commissie hebben zitting: 

*als lid en voorzitter:*  drs. A. G. van der Veen, te Nieuwerkerk aan de IJssel;  

*als lid:*  A. J. van Haasteren, te Voorschoten: J. C. Deering, te Rotterdam; K. de Jong, te Leeuwarden; E. F. J. Manse, te 's-Gravenhage; B. Panja, te 's-Gravenhage; E. G. H. Haighton, te 's-Gravenhage; W. Baars, te Steenwijkerwold; drs. W. C. Brummelman, te Amstelveen; J. van Hemert, te Leiden; J. Berends, te 's-Gravenhage; P. A. Koenis, te Wassenaar, J. J. Steenhouwer, te Kapelle a/d IJssel; C. Schout, te Dordrecht; H. Bertelsman, te Soest; H. J. M. Groen, te Amstelveen; drs. J. J. G. Jonker, te Utrecht; mr. R. A. E. Indemans, te 's-Gravenhage; Th. J. A. Sturkenboom, te Utrecht; A. Fransen, te Amsterdam; P. Renkema, te Bilthoven; mr. W. Faber, te 's-Gravenhage;  

*als ambtelijke waarnemers:*  mr. P. D. Walbeehm, administrateur bij het Ministerie van Onderwijs en Wetenschappen; drs. A. G. Hilbrink, inspecteur van het middenstandsonderwijs bij het Ministerie van Onderwijs en Wetenschappen; mr. G. J. A. L. Bank, hoofdadministrateur bij het Ministerie van Economische Zaken;  

*als ambtelijke waarnemer en secretaris:*  drs. A. L. Dirken, administrateur bij het Ministerie van Economische Zaken.     
2.  De Commissie zal, indien zij dit nodig acht, deskundigen kunnen horen.   
Afschrift van deze beschikking, die in de Nederlandse Staatscourant zal worden bekendgemaakt, zal worden gezonden aan de Algemene Rekenkamer.   

's-Gravenhage 
10 april 1972    

De 
Staatssecretaris van Economische Zaken, 
J. J. M.Oostenbrink 

De 
Minister van Onderwijs en Wetenschappen, 
C. vanVeen    

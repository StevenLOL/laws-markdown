<meta http-equiv='Content-Type' content='text/html; charset=utf-8' />

##Instelling en benoemingen Overleg- en begeleidingscommissie CAS

De Staatssecretaris van Binnenlandse Zaken, J. Kohnstamm,  Besluit:    

### Artikel  1  

1.  Er is een Overleg- en begeleidingscommissie CAS, welke ressorteert onder het ministerie van Binnenlandse Zaken.   
2.  De commissie wordt ingesteld tot 1 april 2001.   

### Artikel  2  

De commissie heeft tot taak om de leiding van de Centrale Archief Selectiedienst (CAS) via overleg te ondersteunen bij: 

a. haar strategische oriëntatie met betrekking tot maatschappelijke en technologische ontwikkelingen die van belang zijn voor de uitvoering van haar taak;  

b. de bedrijfsmatige ontwikkeling van de CAS;  

c. het bevorderen van een goede afstemming van de werkzaamheden van de CAS op de wensen van haar klanten;  

d. de definiëring en ontwikkeling van nieuwe en bestaande producten van de CAS.    

### Artikel  3  

1.  De commissie bestaat uit de volgende leden: 

J. G. M. Alders, Commissaris van de Koningin in Groningen (voorzitter);  

mr. H. C. J. L. Borghouts, secretaris-generaal van het ministerie van Justitie;  

drs. P. M. Verhaar, plv. secretaris-generaal van het ministerie van Volkshuisvesting, Ruimtelijke Ordening en Milieubeheer;  

drs. F. Th. Gubbi, vice-voorzitter van de raad van bestuur van TNO;  

prof. ir. P. A. Tas, adviseur Expertisecentrum;  

mr. G. J. te Loo, oud-burgemeester van Leeuwarden;  

prof. dr. F. C. J. Ketelaar, Algemeen Rijksarchivaris.     
2.  De commissie wordt bijgestaan door een secretaris.   

### Artikel  4  

Dit besluit treedt in werking met ingang van de tweede dag na de datum van uitgifte van de Staatscourant waarin het wordt geplaatst.  

Midwolda 
9 april 1997    

De 
Staatssecretaris van Binnenlandse Zaken, 
J.Kohnstamm    

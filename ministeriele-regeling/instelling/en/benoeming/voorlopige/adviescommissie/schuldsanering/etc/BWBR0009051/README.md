<meta http-equiv='Content-Type' content='text/html; charset=utf-8' />

##Instelling en benoeming voorlopige adviescommissie schuldsanering natuurlijke personen

De Minister van Justitie,  
handelend in overeenstemming met het gevoelen van de ministerraad;
Besluit:    

### Artikel  1  

Er is een voorlopige commissie van advies schuldsanering natuurlijke personen.  

### Artikel  2  

De voorlopige commissie van advies schuldsanering natuurlijke personen heeft tot taak de minister van Justitie en de raden voor rechtsbijstand te adviseren inzake de voorgenomen invoering van het wetsvoorstel tot [wijziging van de Faillissementswet in verband met de sanering van schulden van natuurlijke personen](../../../../../../../../../wet/wet/schuldsaneringsregeling/natuurlijke/personen/BWBR0009730/README.md).  

### Artikel  3  

In de voorlopige commissie van advies hebben zitting: 

a. als voorzitter: prof. mr. N. J. H. Huls, voorzitter, hoogleraar recht en techniek aan de Technische Universiteit Delft;  

b. als leden: 

mr. J. C. van Apeldoorn, advocaat te Amsterdam;  

J. W. van Beek, bedrijfsdirecteur van de Nationale Woningraad;  

drs. J. M. van Eden, bestuurslid van de raad voor rechtsbijstand Amsterdam;  

mr. F. van Nieuwstad, onderdirecteur bijzondere kredieten ABN/AMRO;  

W. M. Pietersen, directeur van de Intergemeentelijke Kredietbank Enschede;  

mw. mr. H. D. L. M. Schruer, advocaat te Rotterdam;  

mw. G. W. M. van Viegen, wethouder gemeente Haarlem;  

mr. J. W. M. Tromp, rechter arrondissementsrechtbank Arnhem;  

mr. A. R. van der Winkel, vice-president arrondissementsrechtbank Almelo;    

c. als secretaris: drs. H. von den Hoff, beleidsmedewerker bij de raad voor rechtsbijstand ’s-Hertogenbosch;  

d. als adviserend lid: 

mr. P. J. M. van den Biggelaar, directeur van de raad voor rechtsbijstand ’s-Hertogenbosch tevens projectleider invoering Wet schuldsanering natuurlijke personen;  

mr. G. H. Lankhorst, wetgevingsjurist bij de directie wetgeving van het ministerie van justitie.      

### Artikel  4  

De voorlopige commissie van advies kan zich laten bijstaan door externe deskundigen.  

### Artikel  5  

Op de voorlopige commissie is het [Vacatiegeldenbesluit 1988](../../../../../../../../../AMvB/vacatiegeldenbesluit/1988/BWBR0004317/README.md) (stb. 1988, 205) van toepassing.  

### Artikel  6  

De voorlopige commissie van advies beëindigt haar werkzaamheden uiterlijk 3 maanden na invoering van de Wet schuldsanering natuurlijke personen.  
Dit besluit zal worden gepubliceerd in de Staatscourant.   

’s-Gravenhage 
26 november 1997    

De 
Minister voornoemd, 
W.Sorgdrager    

<meta http-equiv='Content-Type' content='text/html; charset=utf-8' />

##Verlengbaarheidsbesluit GSM-vergunningen 2013

De Minister van Economische Zaken, Landbouw en Innovatie,  
Gelet op [artikel 1 van het Besluit continuïteit mobiele telecommunicatiedienstverlening](../../../../../AMvB/besluit/continuïteit/mobiele/telecommunicatiedienstverlening/BWBR0031844/README.md);
Besluit:    

### Artikel  1  

In dit besluit wordt verstaan onder: 

a.  *transitie:* het door een vergunninghouder staken van het gebruik van de frequentieruimte genoemd in een vergunning genoemd in kolom 1 van tabel 1 zoals deze luidt op het moment van inwerkingtreding van dit besluit;  

b.  *gecombineerde vergunning:* een vergunning voor het gebruik van frequentieruimte in zowel de 900 MHz-band als de 1800 MHz-band.   

### Artikel  2  

1.  Om te voorkomen dat de transitie niet kan worden uitgevoerd zonder dat daarbij de continuïteit van dienstverlening in gevaar kan komen zijn de vergunningen, genoemd in kolom 1 van tabel 1, op aanvraag verlengbaar.   
2.  Alle vergunningen, bedoeld in het eerste lid, waarvoor verlenging is aangevraagd, zijn verlengbaar met dezelfde termijn, die: 

a. niet eerder eindigt dan 25 mei 2013 en niet later dan 24 maanden na de dag waarop de mededeling, bedoeld in [artikel 42 van de Regeling aanvraag- en veilingprocedure vergunningen 800, 900 en 1800 MHz](../../../../../ministeriele-regeling/regeling/aanvraag-/en/veilingprocedure/vergunningen/800/900/en/1800/mhz/BWBR0031069/README.md), is gedaan, en  

b. naar het oordeel van de Minister redelijkerwijs nodig is om de transities van alle aanvragers te voltooien zonder dat de continuïteit van dienstverlening daarbij in gevaar komt.     
3.  Indien dat de continuïteit van dienstverlening naar het oordeel van de Minister niet in gevaar brengt, kan de Minister een verlengingsduur per frequentieband hanteren. In dat geval wordt bij de toepassing van het tweede lid ‘alle vergunningen’ gelezen als ‘alle vergunningen voor zover die zien op frequentieruimte binnen een bepaalde frequentieband’ en worden in onderdeel b uitsluitend transities binnen dezelfde frequentieband in beschouwing genomen.   
4.  Indien toepassing gegeven wordt aan het derde lid wordt in gecombineerde vergunningen een verschillende verlengingstermijn toegekend voor het gebruik van frequentieruimte in de 900 MHz-band enerzijds, en gebruik van frequentieruimte in de 1800 MHz-band anderzijds.   
5.  Mits dat de de continuïteit van dienstverlening naar het oordeel van de Minister niet in gevaar kan brengen, verlengt de Minister de looptijd van een vergunning of een deel daarvan, in afwijking van het tweede en derde lid, tot en met 25 mei 2013, indien dat er toe leidt dat een op de veiling als bedoeld in de [Regeling aanvraag- en veilingprocedure vergunningen 800, 900 en 1800 MHz](../../../../../ministeriele-regeling/regeling/aanvraag-/en/veilingprocedure/vergunningen/800/900/en/1800/mhz/BWBR0031069/README.md) verworven vergunning als bedoeld in artikel 2 van genoemde regeling voor het gebruik van frequentieruimte op aanvraag eerder in gebruik kan worden genomen. In dat geval wordt op grond van een doelmatig frequentiegebruik bepaald welke vergunning of deel daarvan overeenkomstig de eerste volzin tot en met 25 mei 2013 verlengd wordt.  Tabel 1 Verlengbare vergunningen  

| Kenmerk beschikking  | Vergunninghouder  |
|:---|:---|
| HDTP/95/5446/HP  | Vodafone Libertel B.V.  |
| HDTP/95/5447/HP  | KPN B.V.  |
| [HDTP/98/595/DCS 136 U](../../../../../ministeriele-regeling/regeling/verlening/vergunning/voor/dcs/1800/gecombineerd/met/gsm/aan/etc/BWBR0009414/README.md), met uitzondering van de frequentie 1755 tot 1755,1 MHz gepaard met 1850 tot 1850,1 MHz  | T-Mobile Netherlands B.V.  |
| [HDTP/98/596/DCS 137 U](../../../../../ministeriele-regeling/verlening/vergunning/dcs/1800/gecombineerd/met/gsm/aan/telfort/holding/etc/BWBR0009417/README.md)  | T-Mobile Netherlands B.V.  |
| [HDTP/98/599/DCS 140 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009424/README.md)  | Vodafone Libertel B.V.  |
| [HDTP/98/600/DCS 141 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009410/README.md)  | KPN B.V.  |
| [HDTP/98/601/DCS 142 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009413/README.md)  | T-Mobile Netherlands B.V.  |
| HDTP/98/602/DCS 143 U  | KPN B.V.   |
| [HDTP/98/603/DCS 144 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009427/README.md)  | KPN B.V.  |
| [HDTP/98/604/DCS 145 U](../../../../../ministeriele-regeling/verlening/vergunning/dcs/1800/aan/tele/danmark/as/(i)/BWBR0009421/README.md)  | T-Mobile Netherlands B.V.  |
| [HDTP/98/605/DCS 146 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009426/README.md)  | KPN B.V.  |
| [HDTP/98/606/DCS 147 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009411/README.md)  | KPN B.V.  |
| [HDTP/98/607/DCS 148 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009422/README.md)  | T-Mobile Netherlands B.V.  |
| [HDTP/98/608/DCS 149 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009420/README.md)  | T-Mobile Netherlands B.V.  |
| [HDTP/98/609/DCS 150 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009416/README.md)  | KPN B.V.  |
| [HDTP/98/610/DCS 151 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009419/README.md)  | T-Mobile Netherlands B.V.  |
| [HDTP/98/611/DCS 152 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009425/README.md)  | KPN B.V.  |
| [HDTP/98/612/DCS 153 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009412/README.md)  | KPN B.V.  |
| [HDTP/98/613/DCS 154 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009415/README.md)  | Vodafone Libertel B.V.  |
| [HDTP/98/614/DCS 155 U](../../../../../ministeriele-regeling/vergunningen/dcs/1800/al/dan/niet/in/combinatie/met/gsm/BWBR0009418/README.md), met uitzondering van de frequenties 1780 MHz tot 1782,1 MHz gepaard met 1875 MHz tot 1877,1 MHz  | T-Mobile Netherlands B.V.  |

### Artikel  3  

####Gewijzigde voorschriften

1.  Wijzigt de Regeling verlening vergunning voor DCS 1800 gecombineerd met GSM aan Federa N.V. en de Verlening vergunning DCS 1800 gecombineerd met GSM aan Telfort Holding N.V.   
2.  Wijzigt de overige vergunningen genoemd in kolom 1 van tabel 1 in artikel 2.  

### Artikel  4  

####Intrekking besluit

Het besluit van de Staatssecretaris van Economische Zaken van 24 januari 2010, nr. ET/IT/10007157 (Staatscourant, 2010, nr. 1375) wordt ingetrokken. 

### Artikel  5  

####Citeertitel

Dit besluit wordt aangehaald als: Verlengbaarheidsbesluit GSM-vergunningen 2013. 
Dit besluit zal met de toelichting in de Staatscourant worden geplaatst.   

’s-Gravenhage 
27 september 2012   

De 
Minister van Economische Zaken, Landbouw en Innovatie, 
M.J.M. Verhagen     

<meta http-equiv='Content-Type' content='text/html; charset=utf-8' />

##Luchthavenregeling ASK Oldebroek

De Minister van Defensie,  
Gelet op [artikel 10.39 van de Wet luchtvaart](../../../../../wet/wet/luchtvaart/BWBR0005555/README.md);
Besluit:    

### Artikel  1  

In deze regeling wordt verstaan onder: 

a.  *militaire helihaven:* een op een militair oefenterrein gelegen militaire luchthaven voor gebruik door helikopters;  

b.  *vliegtuigbeweging:* een start of een landing van een helikopter;  

c.  *hoveren:* het stilhangen van een helikopter op geringe hoogte boven de grond.   

### Artikel  2  

Deze regeling is van toepassing op de militaire helihavens ASK Oldebroek. 

### Artikel  3  

De militaire helihavens zijn gelegen te ASK Oldebroek en bestaan uit vier cirkelvormige gebieden met een straal van 50 meter rondom de coördinaat 52°22’01,43”N 005°51’42,34”E, de coördinaat 52°22’24,00”N 005°54’33,00”E, de coördinaat 52°23'30,00”N 005°55'06,00”E en de coördinaat 52°23’47,09”N 005°52’57,46”E, zoals aangegeven op de in de bijlage bij deze regeling opgenomen kaarten. 

### Artikel  4  

De militaire helihavens staan uitsluitend open voor het landen en opstijgen van helikopters in gebruik bij de Nederlandse of een bondgenootschappelijke krijgsmacht. 

### Artikel  5  

1.  Voor het in artikel 4 bedoelde luchthavenluchtverkeer wordt als grenswaarde voor de geluidbelasting voor de vier gebieden gezamenlijk een maximum van 400 vliegtuigbewegingen per jaar vastgesteld.   
2.  Hoveren vindt plaats in aaneengesloten periodes van maximaal 15 minuten, met een maximum van 180 minuten per dag.  

### Artikel  6  

Het luchthavenluchtverkeer vindt uitsluitend plaats met inachtneming van de in- en uitvliegroutes die zijn aangegeven op de in de bijlage bij deze regeling opgenomen kaarten. 

### Artikel  7  

1.  Geen luchtverkeer vindt plaats voor 06.00 uur en na 22.00 uur.   
2.  Het eerste lid vindt geen toepassing in geval van dringende operationele noodzaak.  

### Artikel  8  

Deze regeling treedt in werking met ingang van 1 november 2010. 

### Artikel  9  

Deze regeling wordt aangehaald als: Luchthavenregeling ASK Oldebroek. 
Deze regeling zal met de toelichting in de Staatscourant worden geplaatst.   

’s-Gravenhage 
6 oktober 2010   

De 
Minister van Defensie, 
E. van Middelkoop    

### Bijlage  

![248814](http://wetten.overheid.nl/Illustration/248814)
Kaart schaal 1:10.000 ligt ter inzage bij de Militaire Luchtvaart Autoriteit te Den Haag. ![248815](http://wetten.overheid.nl/Illustration/248815)
Kaart schaal 1:10.000 ligt ter inzage bij de Militaire Luchtvaart Autoriteit te Den Haag.![248816](http://wetten.overheid.nl/Illustration/248816)
Kaart schaal 1:10.000 ligt ter inzage bij de Militaire Luchtvaart Autoriteit te Den Haag. ![248818](http://wetten.overheid.nl/Illustration/248818)
Kaart schaal 1:10.000 ligt ter inzage bij de Militaire Luchtvaart Autoriteit te Den Haag.

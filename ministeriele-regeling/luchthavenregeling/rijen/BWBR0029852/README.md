<meta http-equiv='Content-Type' content='text/html; charset=utf-8' />

##Luchthavenregeling Rijen

De Minister van Defensie,  
Gelet op [artikel 10.39 van de Wet luchtvaart](../../../../wet/wet/luchtvaart/BWBR0005555/README.md);
Besluit:    

### Artikel  1  

In deze regeling wordt verstaan onder: 

a. *militaire helihaven:* een op een militair terrein gelegen militaire luchthaven voor gebruik door helikopters;  

b. *vliegtuigbeweging:* een start of een landing van een helikopter.    

### Artikel  2  

Deze regeling is van toepassing op de militaire helihaven Rijen.  

### Artikel  3  

De militaire helihaven is gelegen te Rijen en bestaat uit een cirkelvormig gebied met een straal van 50 meter rondom de coördinaat 51°35'05,83"N 004°54'07,96"E, zoals aangegeven op de in de bijlage bij deze regeling opgenomen kaart.  

### Artikel  4  

De militaire helihaven staat uitsluitend open voor het landen en opstijgen van helikopters in gebruik bij de Nederlandse of een bondgenootschappelijke krijgsmacht.  

### Artikel  5  

Voor het in artikel 4 bedoelde luchthavenluchtverkeer wordt als grenswaarde voor de geluidbelasting een maximum van 100 vliegtuigbewegingen per jaar vastgesteld.  

### Artikel  6  

Het luchthavenluchtverkeer vindt uitsluitend plaats met inachtneming van de in- en uitvliegroutes die zijn aangegeven op de in de bijlage bij deze regeling opgenomen kaart.  

### Artikel  7  

1.  Geen luchtverkeer vindt plaats voor 06.00 uur en na 22.00 uur.   
2.  Het eerste lid vindt geen toepassing in geval van dringende operationele noodzaak.   

### Artikel  8  

Deze regeling treedt in werking met ingang van 1 november 2010.  

### Artikel  9  

Deze regeling wordt aangehaald als: Luchthavenregeling Rijen.  
Deze regeling zal met de toelichting in de Staatscourant worden geplaatst.   

’s-Gravenhage 
6 oktober 2010   

De 
Minister van Defensie,
E. vanMiddelkoop  

### Bijlage  

![248810](http://wetten.overheid.nl/Illustration/248810)
Kaart schaal 1:10.000 ligt ter inzage bij de Militaire Luchtvaart Autoriteit te Den Haag. 

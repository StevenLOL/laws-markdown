<meta http-equiv='Content-Type' content='text/html; charset=utf-8' />

##Begrip militaire beloning

De minister van Binnenlandse Zaken en de minister van Financiën  
Gelet op de [artikelen 18, vijfde lid van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), 26, [vijfde lid](../../../../../AMvB/ambtenarenreglement/staten-generaal/BWBR0003229/README.md) van het [Ambtenarenreglement Staten-Generaal](../../../../../AMvB/ambtenarenreglement/staten-generaal/BWBR0003229/README.md) en 16, vijfde lid van het Arbeidsovereenkomstenbesluit;
Besluiten:    

### Artikel  1  

Voor de toepassing van de [artikelen 18 van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), 26 van het [Ambtenarenreglement Staten-Generaal](../../../../../AMvB/ambtenarenreglement/staten-generaal/BWBR0003229/README.md) en 16 van het Arbeidsovereenkomstenbesluit wordt verstaan onder militaire beloning: 

A. Wat het personeel van de Koninklijke Marine betreft: de bezoldiging volgens de schaal of de tabel, behorende bij het Besluit herziening bezoldiging militairen zeemacht 1954, in voorkomende gevallen vermeerderd met: 

1. de vakantie-uitkering;  

2. de brevettoelagen bedoeld in artikel 56 van de Bezoldigingsregeling militairen zeemacht 1947;  

3. het bedrag bedoeld in artikel 3, derde lid, van het Besluit herziening bezoldiging militairen zeemacht 1954;  

4. de vliegtoelage of garantievliegtoelage, bedoeld in de Regeling vliegtoelagen zeemacht 1986.    

B. Wat het personeel van de Koninklijke Landmacht en de Koninklijke Luchtmacht betreft: de wedde, dan wel de wedde eerste oefening bedoeld in artikel 2 van de Regeling inkomsten militairen land- en luchtmacht 1969, in voorkomende gevallen vermeerderd met: 

1. de vakantie-uitkering;  

2. de toelage voor bewakingsdiensten, bedoeld in artikel 63, onder c van de Regeling inkomsten militairen land- en luchtmacht 1969;  

3. de vliegtoelage of garantievliegtoelage, bedoeld in de artikelen 47, 48 of 80 van de Regeling inkomsten militairen land- en luchtmacht 1969.      

### Artikel  2  

De beschikking van de staatssecretaris van Binnenlandse Zaken van 7 november 1967, Directie O.P., Hoofdafdeling O.P.X., Afdeling A.J.Z. en de minister van Financiën van 24 januari 1968, Generale Thesaurie Dienst der Rijksbegroting, Inspectie der Rijksfinanciën (Stcrt. 1968, 3) wordt ingetrokken.  

### Artikel  3  

Dit besluit treedt in werking met ingang van de dag na de datum van plaatsing in de Staatscourant.  

De 
Minister van Binnenlandse Zaken, 

Voor deze,  

De 
directeur-generaal Management en Personeelsbeleid, 

H. A. P. M. Pont.   

De 
Minister van Financiën, 

Voor deze,  

De 
directeur-generaal van de rijksbegroting, 

J. K. T. Postma      

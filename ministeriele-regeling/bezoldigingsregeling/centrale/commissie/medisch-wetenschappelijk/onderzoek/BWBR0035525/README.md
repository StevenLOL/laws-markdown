<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 1 september 2014, houdende regels met met betrekking tot de bezoldiging van de voorzitter en leden van de commissie bedoeld in artikel 14 van de Wet medisch-wetenschappelijk onderzoek met mensen (Bezoldigingsregeling centrale commissie medisch-wetenschappelijk onderzoek)

De Minister van Volksgezondheid, Welzijn en Sport,  
Gelet op artikel 14, tweede lid, van de Kaderwet zelfstandige bestuursorganen;
Besluit:    

### Artikel  1  

In deze regeling wordt verstaan onder de centrale commissie: de centrale commissie, bedoeld in artikel 14 van de Wet medisch-wetenschappelijk onderzoek met mensen. 

### Artikel  2  

De bezoldiging van de voorzitter van de centrale commissie wordt vastgesteld volgens het maximum salarisnummer, behorend bij schaal 18 van bijlage B van het Bezoldigingsbesluit Burgerlijke Rijksambtenaren 1984, rekening houdend met een arbeidsduur van gemiddeld 24 uren per week. 

### Artikel  3  

De bezoldiging van de leden van de centrale commissie wordt vastgesteld volgens het maximum salarisnummer, behorend bij schaal 18 van bijlage B van het Bezoldigingsbesluit Burgerlijke Rijksambtenaren 1984, rekening houdend met een arbeidsduur van gemiddeld 4 uren per week. 

### Artikel  4  

De plaatsvervangende leden van de centrale commissie ontvangen een schadeloosstelling per vergadering van € 235. 

### Artikel  5  

De voorzitter, de leden en de plaatsvervangende leden van de centrale commissie hebben recht op een vergoeding van reis- en verblijfskosten overeenkomstig het Reisbesluit binnenland en het Reisbesluit buitenland. 

### Artikel  6  

Deze regeling treedt in werking met ingang van de eerste dag na de dagtekening van de Staatscourant waarin zij wordt geplaatst en werkt terug tot en met 1 juli 2011. 

### Artikel  7  

Deze regeling wordt aangehaald als: Bezoldigingsregeling centrale commissie medisch-wetenschappelijk onderzoek. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

<meta http-equiv='Content-Type' content='text/html; charset=utf-8' />

##Onderlinge regeling inzake toedeling bijzondere AOV-categorie opvolging Sociale Verzekeringsbank Nederlandse Antillen

De landen Curaçao, Sint Maarten en Nederland, namens deze: De minister van Gezondheid, Milieu en Natuur van Curaçao, De minister van Volksgezondheid, Sociale Ontwikkeling en Arbeid van Sint Maarten, De minister van Sociale Zaken en Werkgelegenheid van Nederland,  
Hierna gezamenlijk te noemen: ‘Partijen’;

Partijen nemen in overweging:

* dat met het [Rijksbesluit opvolging Sociale Verzekeringsbank Nederlandse Antillen](../../../../../../../../../../rijksKB/rijksbesluit/opvolging/sociale/verzekeringsbank/nederlandse/antillen/BWBR0028600/README.md) is beoogd een sluitende toedeling van verzekerden en gerechtigden van de Sociale Verzekeringsbank Nederlandse Antillen tot stand te brengen;  

* dat is gebleken dat een categorie aanspraken van gerechtigden en verzekerden algemene ouderdomsverzekering alsnog binnen het bereik van het [Rijksbesluit opvolging Sociale Verzekeringsbank Nederlandse Antillen](../../../../../../../../../../rijksKB/rijksbesluit/opvolging/sociale/verzekeringsbank/nederlandse/antillen/BWBR0028600/README.md) moet worden gebracht;  

* dat het wenselijk is dat de benaderingswijze ter zake van de rechten van deze categorie gerechtigden en verzekerden op korte termijn eenduidig en helder toepassing vindt;  

* dat het wenselijk is hieromtrent en over de financiële verrekening van de met de toe te delen aanspraken gemoeide lasten, afspraken neer te leggen in een regeling als bedoeld in [artikel 38, eerste lid, van het Statuut voor het Koninkrijk der Nederlanden](../../../../../../../../../../rijkswet/statuut/voor/het/koninkrijk/der/nederlanden/BWBR0002154/README.md);     Komen het volgende overeen:    

### Artikel  1  

####Begripsbepaling regeling

In deze regeling wordt verstaan onder tijdstip van transitie: het tijdstip waarop [artikel I, derde lid, van de Rijkswet wijziging Statuut in verband met de opheffing van de Nederlandse Antillen](../../../../../../../../../../rijkswet/rijkswet/wijziging/statuut/in/verband/met/de/opheffing/van/de/nederlandse/etc/BWBR0028249/README.md) in werking is getreden. 

### Artikel  2  

####Toedeling bijzondere categorie uitkeringsgerechtigden AOV

1.  Partijen spreken uit te bevorderen dat [artikel 2, derde en vierde lid van het Rijksbesluit opvolging Sociale Verzekeringsbank Nederlandse Antillen](../../../../../../../../../../rijksKB/rijksbesluit/opvolging/sociale/verzekeringsbank/nederlandse/antillen/BWBR0028600/README.md), onder vernummering van het bestaande vierde lid van dat artikel, tot vijfde lid, met terugwerkende kracht tot het tijdstip van transitie komen te luiden als volgt: 

3. Indien de uitkeringsgerechtigde, bedoeld in het tweede lid, onderdeel a, het recht op uitkering geheel of gedeeltelijk heeft opgebouwd buiten Curaçao, Sint Maarten, Bonaire, Sint Eustatius of Saba, doch niet op Aruba vóór 1 januari 1986, wordt de met dat opgebouwde recht vergelijkbare aanspraak verkregen jegens het land binnen wiens grondgebied betrokkene laatstelijk woonachtig was onmiddellijk voorafgaand aan de periode van opbouw buiten Curaçao, Sint Maarten, Bonaire, Sint Eustatius of Saba.  

4. Indien de uitkeringsgerechtigde, bedoeld in het tweede lid, onderdeel a, het recht op uitkering geheel of gedeeltelijk heeft opgebouwd op Aruba vóór 1 januari 1986, wordt de met dat op Aruba opgebouwde recht vergelijkbare aanspraak verkregen jegens het land Curaçao.     
2.  Partijen dragen er zorg voor dat bij de onder hun verantwoordelijkheid plaatsvindende uitvoering reeds per het tijdstip van transitie overeenkomstig het eerste lid wordt gehandeld.  

### Artikel  3  

####Toedeling bijzondere categorie aanspraken verzekerden

1.  Partijen spreken uit te bevorderen dat [artikel 3, derde lid van het Rijksbesluit opvolging Sociale Verzekeringsbank Nederlandse Antillen](../../../../../../../../../../rijksKB/rijksbesluit/opvolging/sociale/verzekeringsbank/nederlandse/antillen/BWBR0028600/README.md), met terugwerkende kracht tot het tijdstip van transitie komt te luiden als volgt: 

3. Voor de toepassing van het tweede lid worden, voor zover de opbouw van aanspraken heeft plaatsgevonden buiten Curaçao, Sint Maarten, Bonaire, Sint Eustatius of Saba, doch niet op Aruba vóór 1 januari 1986, de desbetreffende aanspraken toegedeeld jegens het land binnen wiens grondgebied betrokkene laatstelijk woonachtig was onmiddellijk voorafgaand aan de periode van opbouw buiten Curaçao, Sint Maarten, Bonaire, Sint Eustatius of Saba. Voor zover de opbouw van aanspraken heeft plaatsgevonden op Aruba vóór 1 januari 1986, worden de desbetreffende aanspraken toegedeeld jegens het land Curaçao.     
2.  Partijen dragen er zorg voor dat bij de onder hun verantwoordelijkheid plaatsvindende uitvoering reeds per het tijdstip van transitie overeenkomstig het eerste lid wordt gehandeld.  

### Artikel  4  

####Financiële verrekening lasten uit hoofde van deze onderlinge regeling

1.  De in verband met de toepassing van de artikelen 2, eerste lid en 3, eerste lid, voor rekening van het land Curaçao komende lasten worden in mindering gebracht op het uit hoofde van de [Onderlinge regeling boedelscheiding Sociale Verzekeringsbank Nederlandse Antillen](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) te verdelen vermogen van de Sociale Verzekeringsbank van de Nederlandse Antillen. Het bedrag ter grootte van deze lasten komt in afwijking van [artikel 5 van die onderlinge regeling](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) rechtstreeks toe aan het land Curaçao.   
2.  De hoogte van het in het eerste lid bedoelde bedrag wordt vastgesteld op basis van een door de Sociale Verzekeringsbank van Curaçao te maken raming van lasten, welke de instemming heeft van de vertegenwoordigers in het overleg, bedoeld in artikel 9 van de Onderling regeling boedelscheiding Sociale Verzekeringsbank Nederlandse Antillen, en welke door de Stichting Overheids Accountants Bureau zal worden getoetst.   
3.  [Artikel 5, zesde lid, van de Onderlinge regeling boedelscheiding Sociale Verzekeringsbank Nederlandse Antillen](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) is van overeenkomstige toepassing op de raming en op de toetsing door de Stichting Overheids Accountants Bureau als bedoeld in het tweede lid.   
4.  Indien overeenstemming met betrekking tot de raming uitblijft, vindt het tweede lid geen toepassing. Alsdan worden de voor rekening van Curaçao komende lasten gecompenseerd op basis van jaarlijkse verrekening van de werkelijke kosten, aan partijen toe te rekenen overeenkomstig de uit de toepassing van [artikel 5, eerste lid, van de Onderling regeling boedelscheiding Sociale Verzekeringsbank Nederlandse Antillen](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) volgende verdeelsleutel.  

### Artikel  5  

####Gelijkstellingsbepaling

Indien het land Curaçao de bevoegdheid ter zake van de uitvoering van de Landsverordening Algemene Ouderdomsverzekering (P.B. 1960, no. 83) dan wel een hiermee naar aard en strekking overeenkomende voorziening, rechtstreeks opdraagt aan een daartoe aangewezen uitvoeringsorganisatie met rechtspersoonlijkheid van dat land, treedt die uitvoeringsorganisatie voor de toepassing van deze regeling in de plaats van dat land. 

### Artikel  6  

####Van overeenkomstige toepassing Onderlinge regeling boedelscheiding Sociale Verzekeringsbank Nederlandse Antillen

De [artikelen 2](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md), [3](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md), [9](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md), [10](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md), [11](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) en [12 van de Onderling regeling boedelscheiding Sociale Verzekeringsbank Nederlandse Antillen](../../../../../../../../../../ministeriele-regeling/onderlinge/regeling/boedelscheiding/sociale/verzekeringsbank/nederlandse/etc/BWBR0028982/README.md) zijn van overeenkomstige toepassing. 

### Artikel  7  

####Inwerkingtreding en citeertitel

1.  Deze overeenkomst treedt in werking met ingang van de dag na dagtekening van de Staatscourant waarin deze wordt geplaatst en werkt terug tot en met 10 oktober 2010.   
2.  Deze overeenkomst kan worden aangehaald als ‘Onderlinge regeling toedeling bijzondere AOV-categorie opvolging Sociale Verzekeringsbank Nederlandse Antillen’ en wordt geplaatst in de Nederlandse Staatscourant, de Curaçaosche Courant en de Landscourant Sint Maarten.  

Aldus overeengekomen en ondertekend, 

Voor Willemstad, Curaçao: De 
minister van Gezondheid, Milieu en Natuur, 
J. Constancia   

Voor Philipsburg, Sint Maarten: De 
minister van Volksgezondheid, Sociale Ontwikkeling en Arbeid, 
S. Wescott-Williams   

Voor Den Haag: De 
minister van Sociale Zaken en Werkgelegenheid, 
H.G.J. Kamp     

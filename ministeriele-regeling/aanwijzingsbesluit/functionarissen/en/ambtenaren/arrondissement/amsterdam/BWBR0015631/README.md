<meta http-equiv='Content-Type' content='text/html; charset=utf-8' />

##Beschikking van de Minister van Justitie van 25 september 2003, kenmerk 5247167/503, houdende aanwijzing van functionarissen en ambtenaren in het arrondissement Amsterdam voor de uitvoering van de dienst bij de gerechten en het transport van personen die rechtens van hun vrijheid zijn beroofd

De Minister van Justitie,  
Gelet op [artikel 124, vijfde lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md) en [artikel 9, zesde lid, van de Politiewet 1993](../../../../../../../../wet/politiewet/1993/BWBR0006299/README.md);
Besluit:    

### Artikel  1  

De functionaris, werkzaam bij de dienst Bewaking, Beveiliging en Vervoer in het arrondissement Amsterdam, is bevoegd tot het verrichten van de volgende werkzaamheden: 

a. de dienst bij de gerechten als bedoeld in [artikel 124, vijfde lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md);  

b. de werkzaamheden als bedoeld in de [artikelen 373](../../../../../../../../wet/wet/van/15/januari/1921/BWBR0001903/README.md), [391](../../../../../../../../wet/wet/van/15/januari/1921/BWBR0001903/README.md), [541, tweede lid](../../../../../../../../wet/wet/van/15/januari/1921/BWBR0001903/README.md), [556, eerste lid](../../../../../../../../wet/wet/van/15/januari/1921/BWBR0001903/README.md), en [587, tweede lid van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md) met betrekking tot personen die zich in de gerechtsgebouwen in het arrondissement Amsterdam bevinden.    

### Artikel  2  

De ambtenaar, werkzaam bij de dienst Bewaking, Beveiliging en Vervoer in het arrondissement Amsterdam, is bevoegd tot het verrichten van het vervoer van rechtens van hun vrijheid beroofde personen als bedoeld in [artikel 9, zesde lid, van de Politiewet 1993](../../../../../../../../wet/politiewet/1993/BWBR0006299/README.md).  

### Artikel  3  

De regeling van 11 september 1995, kenmerk 514603/595/NE, wordt ingetrokken.  

### Artikel  4  

Deze regeling treedt in werking met ingang van 1 oktober 2003.  
Deze regeling zal met de toelichting in de Staatscourant worden geplaatst.   

Den Haag 
25 september 2003    

De 
Minister van Justitie 

namens deze:hoofd Bureau Juridische en Beleidsondersteunende Aangelegenheden, 
H.Ph.Mayer    

<meta http-equiv='Content-Type' content='text/html; charset=utf-8' />

##Besluit van de Minister van Veiligheid en Justitie van 29 oktober 2013, houdende de aanwijzing van de leden van de commissie Evaluatie Politiewet 2012 (Aanwijzingsbesluit leden commissie Evaluatie Politiewet 2012)

De Minister van Veiligheid en Justitie,  
Gelet op [artikel 4 van de Regeling instelling commissie Evaluatie Politiewet 2012](../../../../../../../../ministeriele-regeling/regeling/instelling/commissie/evaluatie/politiewet/2012/BWBR0034062/README.md), op [artikel 2 van de Wet vergoedingen adviescolleges en commissies](../../../../../../../../wet/wet/vergoedingen/adviescolleges/en/commissies/BWBR0024775/README.md) en op [artikel 2 van het Besluit vergoedingen adviescolleges en commissies](../../../../../../../../AMvB/besluit/vergoedingen/adviescolleges/en/commissies/BWBR0025279/README.md);
Besluit:    

### Artikel  1  

####Begripsbepalingen

Voor de toepassing van dit besluit wordt verstaan onder: 

a.  *commissie:* commissie Evaluatie Politiewet 2012, bedoeld in [artikel 2, van de Regeling instelling commissie Evaluatie Politiewet 2012](../../../../../../../../ministeriele-regeling/regeling/instelling/commissie/evaluatie/politiewet/2012/BWBR0034062/README.md);  

b.  *ministerie:* ministerie van Veiligheid en Justitie.   

### Artikel  2  

####Leden

Tot leden van de commissie worden benoemd: Prof. dr. A.H.G. Rinnooy Kan, tevens voorzitter Mr. P.J. Gortzak Prof. dr. P. ’t Hart Drs. W.J. Kuijken Prof. dr. F.L. Leeuw Prof. dr. S. van Thiel Generaal b.d. P. J. M. van Uhm 

### Artikel  3  

####Vergoeding

1.  Aan de leden wordt een vergoeding per vergadering toegekend volgens de regels van de [Wet vergoedingen adviescolleges en commissies](../../../../../../../../wet/wet/vergoedingen/adviescolleges/en/commissies/BWBR0024775/README.md) en het [Besluit vergoedingen adviescolleges en commissies](../../../../../../../../AMvB/besluit/vergoedingen/adviescolleges/en/commissies/BWBR0025279/README.md). De vergoeding per vergadering bedraagt voor elk lid 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  De voorzitter ontvangt daarenboven per vergadering een toeslag van 30% van de vergoeding, bedoeld in het eerste lid.   
3.  Twee of meer vergaderingen op dezelfde dag worden als één vergadering aangemerkt.   
4.  De leden kunnen afzien van de vergoeding zoals bedoeld in het eerste lid.  

### Artikel  4  

####Inwerkingtreding

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.   
2.  Dit besluit vervalt met het opheffen van de commissie Evaluatie Politiewet 2012.  

### Artikel  5  

####Citeertitel

Dit besluit wordt aangehaald als: Aanwijzingsbesluit leden commissie Evaluatie Politiewet 2012. 
Dit besluit zal met de toelichting in de Staatscourant worden geplaatst.  

De 
Minister van Veiligheid en Justitie, 
I.W. Opstelten     

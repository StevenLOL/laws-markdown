<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport en de Staatssecretaris van Veiligheid en Justitie van 12 december 2014, kenmerk 700430-130986-WJZ, houdende aanwijzing van toezichthoudende ambtenaren, bedoeld in artikel 9.2, eerste lid, en artikel 9.4, eerste lid, van de Jeugdwet en artikel 4.3.1, eerste lid, van de Wet maatschappelijke ondersteuning 2015 (Aanwijzingsbesluit toezichthoudende ambtenaren Jeugdwet en Wmo 2015)

De Minister van Volksgezondheid, Welzijn en Sport en de Staatssecretaris van Veiligheid en Justitie,  
Gelet op de artikelen 9.2, eerste lid en zesde lid, 9.4, eerste lid, van de Jeugdwet en 4.3.1, eerste lid, van de Wet maatschappelijke ondersteuning 2015;
Besluiten:    

### Artikel  1  
Treedt in werking per 01-01-2015 

Met het toezicht, bedoeld in artikel 9.2, eerste lid, van de Jeugdwet, zijn belast de ambtenaren van de Inspectie Jeugdzorg, de Inspectie voor de Gezondheidszorg en de Inspectie Veiligheid en Justitie. 

### Artikel  2  
Treedt in werking per 01-01-2015 

Met het toezicht, bedoeld in artikel 9.4, eerste lid, van de Jeugdwet, zijn belast de ambtenaren van de Inspectie Jeugdzorg en de Inspectie Veiligheid en Justitie. 

### Artikel  3  
Treedt in werking per 01-01-2015 

Met het toezicht, bedoeld in artikel 4.3.1, eerste lid, van de Wet maatschappelijke ondersteuning 2015, zijn belast de ambtenaren van de Inspectie Jeugdzorg en de Inspectie voor de Gezondheidszorg. 

### Artikel  4  
Treedt in werking per 01-01-2015 

Indien een organisatie als bedoeld in artikel 9.2, zesde lid, van de Jeugdwet een systeem van tuchtrecht heeft georganiseerd, zijn de met toezicht belaste ambtenaren, bedoeld in artikel 1, bevoegd in het kader van dat systeem een tuchtklacht in te dienen. 

### Artikel  5  
Treedt in werking per 01-01-2015 

Dit besluit treedt in werking met ingang van 1 januari 2015. 

### Artikel  6  
Treedt in werking per 01-01-2015 

Dit besluit wordt aangehaald als: Aanwijzingsbesluit toezichthoudende ambtenaren Jeugdwet en Wmo 2015. 
Dit besluit zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers   

De 
Staatssecretaris van Veiligheid en Justitie, 
F. Teeven     

<meta http-equiv='Content-Type' content='text/html; charset=utf-8' />

##Besluit van de Minister van Veiligheid en Justitie van 13 december 2012, nr. 330727, houdende de aanwijzing van merk en type van wapens, munitie, draagmiddelen en uitrusting van de politie (Aanwijzingsbesluit bewapening en uitrusting politie)

De Minister van Veiligheid en Justitie,  
Gelet op de [artikelen 15, eerste en tweede lid](../../../../../../../AMvB/besluit/bewapening/en/uitrusting/politie/BWBR0032136/README.md), en [16, eerste lid, van het Besluit bewapening en uitrusting politie](../../../../../../../AMvB/besluit/bewapening/en/uitrusting/politie/BWBR0032136/README.md);
Besluit:    

### Artikel  1  

In dit besluit wordt verstaan onder Besluit: het [Besluit bewapening en uitrusting politie](../../../../../../../AMvB/besluit/bewapening/en/uitrusting/politie/BWBR0032136/README.md).  

### Artikel  2  

1.  Als pistool, bedoeld in [artikel 1, onder b, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md) wordt aangewezen: 

a. het semi-automatisch pistool van het merk Walther, type P5, kaliber 9 millimeter maal 19 millimeter;  

b. het semi-automatisch pistool van het merk Walther, type P99Q, kaliber 9 millimeter maal 19 millimeter;  

c. het semi-automatisch pistool, merk Glock, type 17, kaliber 9 millimeter maal 19 millimeter;     
2.  Uitsluitend de ambtenaar die behoort tot een aanhoudings- en ondersteuningseenheid is bewapend met het pistool, bedoeld in het eerste lid, onder c.   
3.  Als semi-automatisch schoudervuurwapen, bedoeld in [artikel 1, onder c, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md), wordt aangewezen het semi-automatisch vuurwapen, merk Heckler & Koch, type MP5, kaliber 9 millimeter maal 19 millimeter.   
4.  Als automatisch schoudervuurwapen, bedoeld in [artikel 1, onder d, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md) wordt aangewezen: 

a. het automatisch vuurwapen, merk Heckler & Koch, type MP5, kaliber 9 millimeter maal 19 millimeter;  

b. het automatisch vuurwapen, merk Heckler & Koch, type MP5K, kaliber 9 millimeter maal 19 millimeter.     

### Artikel  3  

Het pistool, het semi-automatisch vuurwapen en het automatisch vuurwapen, bedoeld in artikel 1, worden geladen met: 

a. munitie van het merk RUAG Ammotec GmbH, type Action, model NP, kaliber 9 millimeter maal 19 millimeter, of  

b. munitie van het merk RUAG Ammotec GmbH, type Action, model Effect, kaliber 9 millimeter maal 19 millimeter.    

### Artikel  4  

1.  Als granaatwerper, bedoeld in [artikel 1, onder e, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md) wordt aangewezen de traangasgranaatwerper, merk Heckler & Koch, type MZP-1 A1, kaliber 40mm.   
2.  Als CS-traangasgranaten, bedoeld in de [artikelen 11](../../../../../../../AMvB/besluit/bewapening/en/uitrusting/politie/BWBR0032136/README.md), [12](../../../../../../../AMvB/besluit/bewapening/en/uitrusting/politie/BWBR0032136/README.md) en [13 van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md) wordt aangewezen de CS traangasgranaten van het merk: 

a. Pyrotechnik Silberhütte (Rheinmetall), type Traangasgranaat Buiten (40 mm)RP 743-15 CS;  

b. Nico Pyrotechnik (Rheinmetall), type Traangasgranaat Barricadebrekend LE(40 mm binnen);  

c. Pyrotechnik Silberhütte (Rheinmetall), type Traangashandgranaat Groot 15 CS;  

d. Nico Pyrotechnik (Rheinmetall), type Traangashandgranaat Klein 2.4 CS.     

### Artikel  5  

1.  Als repeteervuurwapen, bedoeld in [artikel 1, onder f, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md), wordt aangewezen het repeteervuurwapen, merk Mossberg, type 590 A1, kaliber 12.   
2.  Het repeteervuurwapen, bedoeld in het eerste lid, wordt geladen met: 

a. munitie van het merk Defence Technology, type 23 DS, kaliber 12, of  

b. munitie van het merk ALS Technologies, type Triton 1212T.     

### Artikel  6  

Als pepperspray, bedoeld in [artikel 1, onder g, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md) wordt aangewezen: 

a. de spuitbus met Oleoresin Capsicum (OC) van het merk Defense Technology, type MK-3 of van het merk Sabre, type MK-3;  

b. de spuitbus met Oleoresin Capsicum (OC), van het merk Sabre, type MK-6, bedoeld om niet zichtbaar te worden gedragen.    

### Artikel  7  

1.  Als draagmiddel, bedoeld in [artikel 15, tweede lid, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md), voor het zichtbaar dragen van het pistool merk Walther, type P5 wordt aangewezen de holster van het merk Safariland, type 6280-87-61-2 voor rechtshandigen en type 6280-87-62-2 voor linkshandigen.   
2.  Als draagmiddel, bedoeld in [artikel 15, tweede lid, van het Besluit](../../../../../../../AMvB/besluit/bewapening/en/uitrusting/politie/BWBR0032136/README.md), voor het verdekt dragen van het pistool merk Walther, type P5, worden aangewezen voor gebruik door politieambtenaren die optreden in burgerkleding: 

a. de holster van het merk 5.11 Tactical, ten behoeve van het pistool van het merk Walther, type P5, in combinatie met het modulair draagsysteem van het merk 5.11 Tactical;  

b. de holster van het merk Blade Tech, type belt holster (molded loop) voor het pistool merk Walther, type P5;  

c. de holster van het merk De Buffel, type Yaqui.     

### Artikel  8  

1.  Als stroomstootwapen, bedoeld in [artikel 13, onder g, van het Besluit bewapening en uitrusting politie](../../../../../../../AMvB/besluit/bewapening/en/uitrusting/politie/BWBR0032136/README.md) wordt goedgekeurd: 

a. het stroomstootwapen van het merk Taser, type X26;  

b. het stroomstootwapen van het merk Taser, type X2.     
2.  Het stroomstootwapen, bedoeld in het eerste lid, onder a, wordt geladen met: 

a. cartridges van het merk Taser, type 21’, of  

b. cartridges van het merk Taser, type 25’ XP.     
3.  Het stroomstootwapen, bedoeld in het eerste lid, onder b, wordt geladen met cartridges van het merk Taser, type 25’ smart cartridge.   

### Artikel  9  

Dit besluit treedt in werking met ingang van 1 januari 2013.  
Dit besluit zal met de toelichting in de Staatscourant worden geplaatst.  

De 
Minister van Veiligheid en Justitie,
I.W.Opstelten   

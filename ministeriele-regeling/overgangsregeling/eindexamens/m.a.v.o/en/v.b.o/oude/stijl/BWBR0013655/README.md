<meta http-equiv='Content-Type' content='text/html; charset=utf-8' />

##Overgangsregeling eindexamens m.a.v.o. en v.b.o. oude stijl

De staatssecretaris van onderwijs, cultuur en wetenschappen,  
Gelet op: artikel XIX, onderdeel B, van de Wet van 25 mei 1998, Stb. 337 en [artikel 9, vijfde lid, van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../../AMvB/eindexamenbesluit/vo/BWBR0004593/README.md)
Besluit      
### Paragraaf  1 

####Bezemexamens mavo en vbo oude stijl

Vervallen per 01-08-2004 

### Paragraaf  2 

####Vrijstelling v.b.o. en m.a.v.o. naar theoretische leerweg v.m.b.o.

### Artikel  7  

####Definitiebepaling

In deze paragraaf wordt verstaan onder: 

kandidaat: kandidaat voor het eindexamen voorbereidend middelbaar beroepsonderwijs in de theoretisch leerweg die een opleiding volgt als bedoeld in [artikel 7.3.1, eerste lid, onder a, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) of die staatsexamen aflegt.   

### Artikel  8  

####Vrijstelling op grond van m.a.v.o.-eindexamen oude stijl

1.  Een kandidaat is, naast de vrijstelling, bedoeld in [artikel 9, eerste lid, onder a, van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../../AMvB/eindexamenbesluit/vo/BWBR0004593/README.md) vrijgesteld van het afleggen van eindexamen in een vak, indien: 

a.   de kandidaat in een voorafgaand schooljaar eindexamen heeft afgelegd voor het desbetreffende vak in het voorbereidend beroepsonderwijs of het middelbaar algemeen voorbereidend onderwijs volgens een C- of D-programma volgens de bij of krachtens de [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) geldende voorschriften, zoals luidend vóór 1 augustus 1998, 

b.   de kandidaat een 6 of hoger heeft behaald als eindcijfer voor het desbetreffende vak of, wat betreft een C-programma, een 7 of hoger heeft behaald als eindcijfer voor het desbetreffende vak, en 

c.   de kandidaat het sectorwerkstuk, bedoeld in [artikel 4, vierde lid, van het Eindexamenbesluit v.w.o.- h.a.v.o.-m.a.v.o.-v.b.o.](../../../../../../../../../AMvB/eindexamenbesluit/vo/BWBR0004593/README.md) genoegzaam voltooit.    
2.  Het eerste lid is uitsluitend van toepassing, indien na het jaar waarin het eindcijfer of de beoordeling is vastgesteld, nog geen 10 jaren zijn verstreken.   
3.  [Artikel 40, eerste lid, van het Besluit staatsexamens vwo-havo-mavo 2000](../../../../../../../../../AMvB/staatsexamenbesluit/vo/BWBR0011538/README.md) is van overeenkomstige toepassing.   
4.  Vrijstelling vindt plaats overeenkomstig de bijlage van deze regeling.  

### Paragraaf  3 

####Slotbepalingen

### Artikel  9  

####Bekendmaking

Deze regeling wordt met toelichting in Uitleg OCenW-Regelingen geplaatst. Van deze bekendmaking zal mededeling worden gedaan in de Staatscourant. 

### Artikel  10  

####Inwerkingtreding

1.  Deze regeling treedt in werking met ingang van de derde dag na de datum van uitgifte van Uitleg OCenW-Regelingen, waarin deze regeling is geplaatst, met dien verstande dat paragraaf 2 in werking treedt met ingang van 1 augustus 2002.   
2.  Paragraaf 1 vervalt op 1 augustus 2004.   
3.  De paragrafen 2 en 3 vervallen op 1 augustus 2014.  

### Artikel  12  

####Citeertitel

Deze regeling wordt aangehaald als: Overgangsregeling eindexamens m.a.v.o. en v.b.o. oude stijl. 

De 
staatssecretaris van  onderwijs, cultuur en wetenschappen,
drs. K.Y.I.J. Adelmund    

###Bijlage 

|*Vrijstelling vbo/mavo naar leerwegen vmbo* | *vak theoretische leerweg, gemengde leerweg of* *kaderberoepsgerichte leerweg vmbo*  | *vak mavo of vbo (zie voorwaarden* *hierboven)*  |
|---|---|---|
| Nederlandse taal | Nederlandse taal |
| Franse taal | Franse taal |
| Duitse taal | Duitse taal  |
| Engelse taal | Engelse taal  |
| Friese taal | Friese taal  |
| geschiedenis en staatsinrichting | geschiedenis en staatsinrichting  |
| Aardrijkskunde | aardrijkskunde  |
| Wiskunde | wiskunde  |
| natuur - en scheikunde I | natuurkunde |
| natuur - en scheikunde II | scheikunde  |
| Biologie | biologie  |
| Economie | economie  |
| kunstvakken II muziek | muziek  |
| kunstvakken II beeldende vakken-tekenen | tekenen  |
| kunstvakken II beeldende vakken-handvaardigheid/handenarbeid | handvaardigheid I (handenarbeid)  |
| kunstvakken II beeldende vakken-handvaardigheid/textiele werkvormen  | handvaardigheid II (textiele werkvormen)  |
| kunstvakken II beeldende vakken-audiovisuele vormgeving | -  |
| kunstvakken II beeldende vakken-film | -  |
| kunstvakken II beeldende vakken-fotografie | -  |
| kunstvakken II dans | -  |
| kunstvakken II drama | -  |
| Spaanse taal | Spaanse taal |
| Turkse taal | Turkse taal  |
| Arabische taal | Arabische taal  |
| Maatschappijleer (gemeenschappelijk deel) | maatschappijleer  |
| Maatschappijleer II | maatschappijleer  |


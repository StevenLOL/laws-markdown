<meta http-equiv='Content-Type' content='text/html; charset=utf-8' />

##Instellingsbeschikking Overleg Plan van Scholen

De staatssecretaris van onderwijs, cultuur en wetenschappen,  
Handelende in overeenstemming met de minister van landbouw, natuurbeheer en visserij,
Besluit:    

### Artikel  1  

####Begripsbepalingen

In deze beschikking wordt verstaan onder: 

voortgezet onderwijs: het voorbereidend wetenschappelijk onderwijs, het hoger algemeen voortgezet onderwijs, het middelbaar algemeen voortgezet onderwijs, het voorbereidend beroepsonderwijs en het praktijkonderwijs;  

directie Voortgezet Onderwijs: de directie Voortgezet Onderwijs van het Ministerie van Onderwijs, Cultuur en Wetenschappen;  

*DUO:* Dienst Uitvoering Onderwijs.    

### Artikel  2  

####Instelling Overleg Plan van Scholen

1.  Er is een overleg tussen de DUO en besturenorganisaties over uitvoeringsaangelegenheden met betrekking tot de voorzieningenplanning van het voortgezet onderwijs, verder te noemen: het Overleg Plan van Scholen. In dit overleg komen de volgende onderwerpen aan de orde: 

aanvragen voor plaatsing op het Plan van Scholen als bedoeld in [artikel 65 van de Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md),  

aanvragen voor omzetting, splitsing, verplaatsing en nevenvestiging als bedoeld in [artikel 75 van de Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md),  

aanvragen voor omzetting speciaal voortgezet onderwijs in praktijkonderwijs of leerwegondersteunend onderwijs, alsmede voor omzetting leerwegondersteunend onderwijs (ex ivbo) in praktijkonderwijs, alsmede voor samenvoeging en nevenvestiging als bedoeld in de [artikelen II](../../../../../../../wet/wijzigingswet/wet/op/het/voortgezet/onderwijs/enz./(regeling/leerwegen/etc/BWBR0009638/README.md), [V](../../../../../../../wet/wijzigingswet/wet/op/het/voortgezet/onderwijs/enz./(regeling/leerwegen/etc/BWBR0009638/README.md) en [VIII van de Wet van 25 mei 1998 (Stbl. 1998, 337)](../../../../../../../wet/wijzigingswet/wet/op/het/voortgezet/onderwijs/enz./(regeling/leerwegen/etc/BWBR0009638/README.md),  

aanvragen voor intrasectorale programma's vmbo als bedoeld in de [artikelen 10b, lid 9](../../../../../../../wet/wet/op/het/voortgezet/onderwijs/BWBR0002399/README.md), en [10d, lid 9, van de Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md),  

aanvragen voor het verzorgen van onderdelen vbo door een andere school voor vbo als bedoeld in de [artikelen 10 b, lid 10, onder d](../../../../../../../wet/wet/op/het/voortgezet/onderwijs/BWBR0002399/README.md) en [10 d, lid 10, onder d van de Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md).     
2.  In het Overleg Plan van Scholen wordt voorts overleg gevoerd over: 

operationalisering van toetsingskaders met de beoordelingscriteria voor de in het eerste lid genoemde aanvragen,  

planningstechnische consequenties van herschikkingsoperaties.     

### Artikel  3  

####Samenstelling Overleg Plan van Scholen

1.  Het Overleg Plan van Scholen bestaat uit een vertegenwoordiger van: 

a. de DUO;  

b. Vereniging Besturenraad Protestants Christelijk Onderwijs (BPCO);  

c. Katholieke Bond Voortgezet Onderwijs (KBVO);  

d. Vereniging Verenigde Bijzondere Scholen voor onderwijs op algemene grondslag (VBS);  

e. Vereniging van Openbaar en Algemeen Toegankelijke Scholen (VOS/ABB).     
2.  De directie Voortgezet Onderwijs en de directie Wetenschap en Kennisoverdracht van het Ministerie van Landbouw, Natuurbeheer en Visserij nemen deel aan het Overleg Plan van Scholen.   
3.  Het Interprovinciaal Overleg (IPO) is toehoorder.   

### Artikel  4  

####Voorzitter en Secretariaat

1.  De vertegenwoordiger van de DUO is voorzitter van het Overleg Plan van Scholen.   
2.  De DUO draagt zorg voor het ambtelijk secretariaat van het Overleg Plan van Scholen.   

### Artikel  5  

####Werkwijze

1.  Het Overleg Plan van Scholen wordt in beginsel eenmaal per maand gevoerd.   
2.  De DUO beslist over de agenda van het Overleg Plan van Scholen. Voorstellen voor de agenda worden ingediend bij het secretariaat van het Overleg Plan van Scholen.   
3.  Behoudens spoedeisende gevallen worden de stukken ten minste tien werkdagen tevoren toegezonden aan de deelnemers van het Overleg Plan van Scholen.   

### Artikel  6  

####Bekendmaking

Deze beschikking wordt geplaatst in het blad Uitleg van het Ministerie van Onderwijs, Cultuur en Wetenschappen.  

### Artikel  7  

####Inwerkingtreding

Deze beschikking treedt in werking met ingang van 1 april 1999.  

### Artikel  8  

####Citeertitel

Deze beschikking wordt aangehaald als: Instellingsbeschikking Overleg Plan van Scholen.  

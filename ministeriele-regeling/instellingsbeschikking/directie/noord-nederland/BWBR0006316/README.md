<meta http-equiv='Content-Type' content='text/html; charset=utf-8' />

##Instellingsbeschikking Directie Noord-Nederland

De Minister van Verkeer en Waterstaat, Op voordracht van de directeur-generaal van de Rijkswaterstaat;  
gelet op [artikel 8 van het Organiek Besluit Rijkswaterstaat](../../../../../AMvB/organiek/besluit/rijkswaterstaat/BWBR0002743/README.md) van 14 januari 1971, Stb. 42;

Overwegende, dat

het takenpakket van de directies Groningen, Friesland en Drenthe van de Rijkswaterstaat door het afstoten van taken naar lagere overheden van niet tot de hoofdinfrastructuur behorende wegen en vaarwegen afneemt,  

voor het beheer van de rijkshoofdinfrastructuur, de grote Wateren en de kust een voldoend hoog deskundigheidsniveau vereist is,  

met samenvoeging van de drie directies efficiencyverhoging en bundeling van deskundigheid bereikt wordt, die leidt tot een kwaliteitsvergroting van de te leveren produkten en diensten,     Besluit:      
1.  Met ingang van 1 januari 1994 wordt ingesteld de directie Noord-Nederland met vestigingsplaats Leeuwarden.   
2.  Per gelijke datum treedt de directie Noord-Nederland in de rechten en plichten van de directies Groningen, Friesland en Drenthe, die worden opgeheven.   
3.  De taak van de directie Noord-Nederland is die van een regionale dienst van de Rijkswaterstaat bedoeld in [artikel 2, eerste lid, onderdeel b, van het Instellingsbesluit directoraat-generaal Rijkswaterstaat](../../../../../ministeriele-regeling/instellingsbesluit/directoraat-generaal/rijkswaterstaat/BWBR0026953/README.md).   
4.  Dit besluit zal in de Nederlandse Staatscourant worden geplaatst en een afschrift zal aan de Algemene Rekenkamer worden gezonden.      

's-Gravenhage 
15 december 1993    

De 
Minister van Verkeer en Waterstaat, 
J. R. H.Maij-Weggen    

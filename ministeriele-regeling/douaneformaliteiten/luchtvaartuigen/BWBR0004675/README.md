<meta http-equiv='Content-Type' content='text/html; charset=utf-8' />

##Douaneformaliteiten luchtvaartuigen

De staatssecretaris van Financiën,  Besluit:    

### Artikel  1  

1.  Het hoofd van de Belastingdienst/Douane district Hoofddorp is gemachtigd tot het afdoen en ondertekenen van de beslissingen, bedoeld in [artikel 3, tweede lid, van de Regeling Toezicht Luchtvaart](../../../../AMvB/regeling/toezicht/luchtvaart/BWBR0002309/README.md) (Stb. 1959, 67).   
2.  De in het eerste lid, bedoelde machtiging betreft beslissingen voor zover deze betrekking hebben op het verlenen van vrijstelling betreffende het vervullen van de douaneformaliteiten voordat de inschrijving in het Nederlandse luchtvaartregister heeft plaatsgevonden.  

### Artikel  2  

Het hoofd van de Belastingdienst/Douane district Hoofddorp is gemachtigd de in artikel 1 gegeven bevoegdheid, al dan niet geclausuleerd, te doen uitoefenen door onder hem werkzaam zijnde functionarissen. 

### Artikel  3  

De ondertekening van de in artikel 1 bedoelde beslissingen luidt: De staatssecretaris van Financiën,  namens deze, Het hoofd van de Belastingdienst/Douane district Hoofddorp, 

### Artikel  4  

De ondertekening van de in artikel 2 bedoelde beslissingen luidt: De staatssecretaris van Financiën,  namens deze, Het hoofd van de Belastingdienst/Douane district Hoofddorp, loco 

### Artikel  5  

1.  Deze regeling treedt in werking met ingang van 1 januari 1990. Indien de Staatscourant waarin deze regeling wordt geplaatst wordt uitgegeven na 31 december 1989, treedt zij in werking met ingang van de tweede dag na de datum van de Staatscourant waarin zij wordt geplaatst en werkt terug tot en met 1 januari 1990.   
2.  Deze regeling wordt bekendgemaakt in de Staatscourant. Afschrift van dit besluit wordt gezonden aan de minister van Verkeer en Waterstaat en aan belanghebbende.  

's-Gravenhage 
22 december 1989    

De 
staatssecretaris van Financiën, 

namens deze:  

De 
directeur-generaal der belastingen, 
C. Boersma     

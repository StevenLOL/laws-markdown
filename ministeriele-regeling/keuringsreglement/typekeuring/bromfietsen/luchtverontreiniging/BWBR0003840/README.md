<meta http-equiv='Content-Type' content='text/html; charset=utf-8' />

##Keuringsreglement typekeuring bromfietsen luchtverontreiniging

De minister van Volkshuisvesting, Ruimtelijke Ordening en Milieubeheer, en de staatssecretaris van Verkeer en Waterstaat,  
Gelet op [artikel 8 van het Besluit typekeuring bromfietsen luchtverontreiniging](../../../../../../AMvB/besluit/typekeuring/bromfietsen/luchtverontreiniging/BWBR0003722/README.md) (Stb. 1984, 525);
Besluiten:    

### Artikel  1  

1.  Bij de aanvraag om een keuring als bedoeld in [artikel 2, eerste lid, van het Besluit typekeuring bromfietsen luchtverontreiniging](../../../../../../AMvB/besluit/typekeuring/bromfietsen/luchtverontreiniging/BWBR0003722/README.md) dienen met betrekking tot het in de aanvraag vermelde type te worden verstrekt: 

a. een volledig ingevuld formulier overeenkomstig Annex 1 van het Reglement nr. 47 behorende bij de Overeenkomst betreffende het aannemen van eenvormige goedkeuringsvoorwaarden en de wederzijdse erkenning van goedkeuring van uitrustingsstukken en onderdelen van motorrijtuigen (Trb. 1959, 83); 

b. tekeningen overeenkomstig bovenvermelde Annex 1; 

c. diagrammen overeenkomstig bovenvermelde Annex 1; 

d. een foto van de bromfiets.    
2.  De in het eerste lid bedoelde bescheiden dienen in tweevoud te worden ingediend.  

### Artikel  2  

1.  Op het voor de keuring vastgestelde tijdstip dient een bromfiets, behorende tot het in de aanvraag vermelde type, voorhanden te zijn.   
2.  De uitvoering van de in Reglement 47 aangegeven proeven vangt niet aan alvorens vaststaat dat de ter keuring aangeboden bromfiets met de daarbij behorende uitrustingsstuken behoort tot het in de aanvraag vermelde type.  

### Artikel  3  

De ter keuring aangeboden bromfiets met de daarbij behorende uitrustingsstukken dient in bedrijfsvaardige staat te verkeren. 

### Artikel  4  

1.  De voor de keuring verschuldigde vergoeding bedraagt â‚¬ 1 452,10, welk bedrag dient te worden gestort op postgironummer 507505 ten name van de Rijksdienst voor het Wegverkeer te 's-Gravenhage.   
2.  Eventuele extra kosten die aan de beproevingen zijn verbonden, dienen rechtstreeks met het beproevingslaboratorium te worden verrekend.  

### Artikel  5  

Deze regeling wordt in de Nederlandse Staatscourant bekend gemaakt en treedt in werking de dag na plaatsing in de Nederlandse Staatscourant. 

's-Gravenhage 
3 september 1985    

De 
minister van Volkshuisvesting, Ruimtelijke Ordening en Milieubeheer, 
P.Winsemius   

De 
staatssecretaris van Verkeer en Waterstaat, 
J. F. Scherpenhuizen      

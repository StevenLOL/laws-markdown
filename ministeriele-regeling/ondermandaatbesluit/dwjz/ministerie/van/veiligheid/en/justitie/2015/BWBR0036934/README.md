<meta http-equiv='Content-Type' content='text/html; charset=utf-8' />

##Besluit van de directeur Wetgeving en Juridische Zaken van het Ministerie van Veiligheid en Justitie van 12Â augustus 2015, nr.Â 674378, houdende verlening van ondermandaat aan het hoofd van de sector Juridische Zaken, tevens Juridisch Adviseur van het Ministerie van Veiligheid en Justitie (Ondermandaatbesluit DWJZ Ministerie van Veiligheid en Justitie 2015)

De directeur Wetgeving en Juridische Zaken van het Ministerie van Veiligheid en Justitie,  
Gelet op artikel 3 van de Mandaatregeling Ministerie van Veiligheid en Justitie 2011 en de mandaatbesluiten van de hoofden van de clusters bedoeld in artikel 2 van het Organisatiebesluit Ministerie van Veiligheid en Justitie 2015;
Besluit:    

### Artikel  1  

1.  Van het aan de directeur Wetgeving en Juridische Zaken door de hoofden van de clusters bedoeld in artikel 2 van het Organisatiebesluit Ministerie van Veiligheid en Justitie 2015 verleende ondermandaat ten aanzien van de aangelegenheden bedoeld in artikel 5, tweede lid, onderdeel a, van het Organisatiebesluit Ministerie van Veiligheid en Justitie 2015, wordt ondermandaat verleend aan het hoofd van de sector Juridische Zaken, tevens Juridisch Adviseur van het Ministerie van Veiligheid en Justitie.   
2.  Van het aan de directeur Wetgeving en Juridische Zaken door de hoofden van de clusters bedoeld in artikel 2, onder a en b, van het Organisatiebesluit Ministerie van Veiligheid en Justitie 2015 verleende ondermandaat ten aanzien van verzoeken op grond van de Wet bescherming persoonsgegevens, verzoeken op grond van de Wet openbaarheid van bestuur, klachten, subsidiebesluiten, beleidsregels en Nationale ombudsmanprocedures wordt ondermandaat verleend aan het hoofd van de sector Juridische Zaken, tevens Juridisch Adviseur van het Ministerie van Veiligheid en Justitie.   
3.  Van het aan de directeur Wetgeving en Juridische Zaken door het hoofd van het cluster bedoeld in artikel 2, onder a, van het Organisatiebesluit Ministerie van Veiligheid en Justitie 2015 verleende ondermandaat wordt ten aanzien van de aangelegenheid, bedoeld in artikel 5, tweede lid, onderdeel g, van het Organisatiebesluit Ministerie van Veiligheid en Justitie 2015 ondermandaat verleend aan het hoofd van de sector Juridische Zaken, tevens Juridisch Adviseur van het Ministerie van Veiligheid en Justitie.  

### Artikel  2  

De Ondermandaatregeling DWJZ Ministerie van Veiligheid en Justitie 2013 wordt ingetrokken. 

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 

### Artikel  4  

Dit besluit wordt aangehaald als: Ondermandaatbesluit DWJZ Ministerie van Veiligheid en Justitie 2015. 
Dit besluit zal met de toelichting in de Staatscourant worden geplaatst.  

De directeur Wetgeving en Juridische Zaken van het Ministerie van Veiligheid en Justitie, 
A.G. van Dijk     

<meta http-equiv='Content-Type' content='text/html; charset=utf-8' />

##Overzicht taken stafafdeling CWZ

De Minister van Binnenlandse Zaken,  Besluit:    

### Artikel  1  

Er is een Stafafdeling Constitutionele Zaken, Wetgeving en Internationale Aangelegenheden, welke rechtstreeks ressorteert onder de Secretaris-Generaal.  

### Artikel  2  

De stafafdeling bestaat uit: 

de chef van de stafafdeling;  

de plaatsvervangend chef van de stafafdeling;  

de juridisch adviseur van het ministerie;  

beleidsvelden waarin een zoveel mogelijk samenhangend geheel aan constitutionele zaken en onderwerpen van wetgeving wordt behandeld;  

de coördinator internationale aangelegenheden;  

de sector managementondersteuning, publikaties en onderzoek;  

het secretariaat.    

### Artikel  3  

De taak van de stafafdeling bestaat uit: 

I. ten aanzien van constitutionele zaken 

het behandelen van en adviseren over constitutionele vraagstukken en het ontwikkelen van beleid ter zake;  

het verrichten van werkzaamheden ter herziening van de [Grondwet](../../../../../../wet/grondwet/BWBR0001840/README.md);  

het voorbereiden van of medewerken aan de voorbereiding van wetgeving en bestuurshandelingen die strekken tot uitvoering van de [Grondwet](../../../../../../wet/grondwet/BWBR0001840/README.md) of waarbij constitutionele aspecten in het geding zijn;  

het toetsen van (in voorbereiding zijnde) wetgeving een bestuurshandelingen aan de [Grondwet](../../../../../../wet/grondwet/BWBR0001840/README.md);  

het medewerken aan de voorbereiding van de totstandkoming en van de goedkeuring van internationale verdragen die constitutionele aangelegenheden raken en het toetsen van (in voorbereiding zijnde) wetgeving - waaronder de [Grondwet](../../../../../../wet/grondwet/BWBR0001840/README.md) - en bestuursbeslissingen aan deze verdragen;    

II. ten aanzien van de Hoge Colleges van Staat, de rechtsbescherming en het kiesrecht 

het behandelen van en adviseren over de wetgeving betrekking hebbende op de Hoge colleges van Staat, met uitzondering van de regelgeving betreffende de financiële rechtspositie van de leden der Staten-Generaal;  

het behandelen van en adviseren over de wetgeving betrekking hebbende op rechtsbescherming in ruime zin, met inbegrip van de wetgeving betreffende de Nationale ombudsman;  

het behandelen van en adviseren over de wetgeving betrekking hebbende op het kiesrecht en de uitvoering van deze wetgeving;    

III. ten aanzien van de overige onder het ministerie ressorterende wetgeving 

het mede-behandelen van en mede-adviseren over alle aangelegenheden inzake de totstandkoming van de departementale wetgeving in formele zin, met uitzondering van de begrotingswetgeving;  

het vervullen van een primaire rol voor het wetgevingsaspect bij door de minister, na overleg met de betrokken diensthoofden, aangewezen wetgevingsprojecten;  

de eindtoetsing naar de vorm van de overige regelgeving van het ministerie;    

IV. Iten aanzien van andere juridische aangelegenheden 

het op verzoek van de departementsleiding of van departementsonderdelen behandelen van of meewerken aan aangelegenheden, niet zijnde wetgeving, met juridische aspecten;  

het behandelen van civielrechtelijke kwesties;  

het toetsen van door de departemensleiding aangewezen (categorieën van) juridische (beleids)stukken (bijvoorbeeld instellings- en organisatiebeschikkingen) op eenheid van presentatie en op consistentie;  

de coördinatie van de behandeling van juridische aangelegenheden die verschillende departementsonderdelen betreffen en niet één onderdeel in het bijzonder aangaan;    

V. ten aanzien van de internationale zaken 

het behandelen van en adviseren over Europese en internationale aangelegenheden van het departement, voorzover zij niet een ander departementsonderdeel in het bijzonder aangaan;  

de coördinatie van de behandeling van Europese en internationale aangelegenheden van het departement.      

### Artikel  4  

Voorts heeft de stafafdeling tot taak de opstelling en bijstelling van een wetgevingsprogramma voor het ministerie en van een overzicht van de wetgevingsprojecten; het initiëren van voortgangsbesprekingen met de departementsleiding over het totale wetgevingsprogramma.  

### Artikel  5  

Bij de uitoefening van haar in artikel 3, onder III genoemde taken voert de stafafdeling regelmatig overleg met de directeuren-generaal over de inschakeling van de departementale wetgevingscapaciteit bij wetgevingsprojecten.  

### Artikel  6  

De beschikking van 17 maart 1988, nr. CW88/N38 betreffende de instelling van de Stafafdeling Constitutionele Zaken en Wetgeving, wordt ingetrokken.  

### Artikel  7  

Deze beschikking treedt in werking met ingang van 1 juni 1996. Afschrift van deze beschikking, die in de Nederlandse Staatscourant zal worden geplaatst, zal worden gezonden aan de Algemene Rekenkamer en aan: 

de directeuren-generaal, chefs van de directies, staf- en hoofdafdelingen, diensten, inspecties en rechtstreeks onder de secretaris-generaal ressorterende bureaus;  

de Inspecties der Rijksfinanciën van het Ministerie van Financiën;  

het bureau Staatsalmanak;  

de voorzitter van de Eerste Kamer der Staten-Generaal;  

de voorzitter van de Tweede Kamer der Staten-Generaal;  

de vice-president van de Raad van State;  

de voorzitter van de Kiesraad;  

de Nationale Ombudsman;  

alle ministers;  

de directeur van het Kabinet der Koning;  

de Kanselarij der Nederlandse Orden;  

de hoofden van de centrale afdelingen wetgeving der ministeries.    

’s-Gravenhage 
23 mei 1996    

De 
Minister van Binnenlandse Zaken, 
H. F.Dijkstal    

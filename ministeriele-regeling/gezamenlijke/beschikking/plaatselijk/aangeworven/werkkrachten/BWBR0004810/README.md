<meta http-equiv='Content-Type' content='text/html; charset=utf-8' />

##Gezamenlijke beschikking plaatselijk aangeworven werkkrachten

De Staatssecretaris van Financiën van Nederland, de Minister van Financiën van de Nederlandse Antillen en de Minister van Financiën van Aruba,  
Gelet op [artikel 17, derde lid, letter b, van de Belastingregeling voor het Koninkrijk](../../../../../../../rijkswet/belastingregeling/voor/het/koninkrijk/BWBR0002464/README.md) (Stb. 1964, 425; Publicatieblad 1964, nr. 178);
Besluiten:    

### Artikel  1  

Het [eerste en tweede lid van artikel 17 van de Belastingregeling voor het Koninkrijk](../../../../../../../rijkswet/belastingregeling/voor/het/koninkrijk/BWBR0002464/README.md) zijn niet van toepassing ten aanzien van inkomsten uit het verrichten, of het vroeger verricht zijn, van niet-zelfstandige arbeid, welke worden betaald ten laste van een van de landen, van een publiekrechtelijke rechtspersoon van een van de landen, of ten laste van een fonds van dat land of van die rechtspersoon, genoten door personen die; 

woonachtig zijn in een van de andere landen, en  

hun arbeid verrichten, of hebben verricht, in dat andere land, en  

niet uitsluitend voor het verrichten van die arbeid inwoner van dat land werden.    

### Artikel  2  

Deze beschikking treedt in werking op de dag van haar afkondiging en vindt toepassing met ingang van 1 juli 1990.  

### Artikel  3  

Deze beschikking kan worden aangehaald als: Gezamenlijke beschikking plaatselijk aangeworven werkkrachten.  

's-Gravenhage 
28 juni 1990    

De 
Staatssecretaris van Financiën van Nederland, 
M. J. J. vanAmelsvoort 

Willemstad, 26 juni 1990. De 
Minister van Financiën van de Nederlandse Antillen, 
G. dePaula jr. 

Oranjestad, 25 juni 1990. De 
Minister van Financiën van Aruba, 
G. P.Trinidad    

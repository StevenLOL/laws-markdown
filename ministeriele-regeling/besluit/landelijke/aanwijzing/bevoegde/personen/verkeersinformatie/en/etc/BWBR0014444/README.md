<meta http-equiv='Content-Type' content='text/html; charset=utf-8' />

##Besluit landelijke aanwijzing bevoegde personen verkeersinformatie en verkeersaanwijzingen scheepvaartverkeer

De Minister van Verkeer en Waterstaat,  
Gelet op [artikel 2 van het Besluit verkeersinformatie en verkeersaanwijzingen scheepvaartverkeer](../../../../../../../../../../AMvB/besluit/verkeersinformatie/en/verkeersaanwijzingen/scheepvaartverkeer/BWBR0014384/README.md);
Besluit:    

### Artikel  1  

1.  De volgende categorieën van personen zijn bevoegd tot het geven van verkeersinformatie dan wel verkeersaanwijzingen voor de scheepvaartwegen in het beheer van het Rijk, met uitzondering van de scheepvaartwegen genoemd in [artikel 1, onderdeel c, van het Besluit verkeersinformatie en verkeersaanwijzingen scheepvaartverkeer](../../../../../../../../../../AMvB/besluit/verkeersinformatie/en/verkeersaanwijzingen/scheepvaartverkeer/BWBR0014384/README.md): 

a. tot het geven van zowel verkeersinformatie als verkeersaanwijzingen op een verkeerscentrale of op een verkeerspost in een verkeersbegeleidend systeem: 

1º. de centrale verkeersdienstleider;  

2º. de verkeersleider;  

3º. de (hoofd/assistent)verkeersleider, uitgezonderd de assistent verkeersleider te Scheveningen;    

b. tot het geven van verkeersinformatie op een verkeerscentrale of op een verkeerspost in een verkeersbegeleidend systeem: de verkeersdienstmedewerker C en D;  

c. tot het geven van zowel verkeersinformatie als verkeersaanwijzingen vanaf een andere locatie dan een verkeerscentrale of een verkeerspost in een verkeersbegeleidend systeem: 

1º. de (adjunct/rayon)hoofden scheepvaartdienst;  

2º. de (assistent)rivier-, kanaal-, en meermeester;  

3º. de (adjunct)havenmeester;  

4º. de (assistent)gezagvoerder;  

5º. de (adjunct)hoofden dienstkring;  

6º. de al dan niet mobiel (hoofd)sluismeester;  

7º. het hoofd verkeersdienst;  

8º. de al dan niet mobiel (assistent) verkeersleider;  

9º. de brugwachter;  

10º. de (nautisch)opzichter;  

11º. het hoofd en de medewerker nautische zaken, die met goed gevolg de nautische opleiding Nautop II of Nautop III hebben gevolgd of een opleiding die daarmee is gelijkgesteld.       

### Artikel  2  

De in artikel 1 bedoelde personen geven verkeersinformatie dan wel verkeersaanwijzingen binnen het kader van een door of vanwege het bevoegde gezag vastgestelde taakomschrijving.  

### Artikel  3  

Bevoegd tot het geven van verkeersinformatie en verkeersaanwijzingen, vanaf een andere locatie dan een verkeerscentrale of een verkeerspost in een verkeersbegeleidend systeem, zijn: de certificaatloodsen, bedoeld in artikel 1, onderdeel a, van het Besluit certificaatloodsen, die in het bezit zijn van het door de minister van Verkeer en Waterstaat afgegeven certificaat `VTS-supplement for Certified Northsea Pilots'.  

### Artikel  4  

De bevoegdheid, bedoeld in artikel 3, is beperkt tot het Nederlandse gedeelte van de territoriale zee, geldt niet in de aanloopgebieden, bedoeld in [artikel 2, onderdeel d, van het Scheepvaartreglement territoriale zee](../../../../../../../../../../AMvB/scheepvaartreglement/territoriale/zee/BWBR0007914/README.md) en wordt alleen uitgeoefend wanneer daar door de directeur Kustwacht opdracht toe wordt gegeven, waarbij diens instructies worden opgevolgd.  

### Artikel  5  

De beschikkingen van 14 oktober 1992, nr. S/J 31.822/91 (Stcrt. 243), en 13 augustus 1997, nr. [DGG/J-97006051](../../../../../../../../../../ministeriele-regeling/aanwijzing/personen/bevoegd/tot/het/geven/van/verkeersinformatie/etc/BWBR0008862/README.md) (Stcrt. 158), houdende aanwijzing van categorieën van personen als zijnde bevoegd tot het geven van verkeersinformatie dan wel verkeersaanwijzingen, worden ingetrokken.  

### Artikel  6  

Dit besluit treedt in werking op het tijdstip waarop het [Besluit verkeersinformatie en verkeersaanwijzingen scheepvaartverkeer](../../../../../../../../../../AMvB/besluit/verkeersinformatie/en/verkeersaanwijzingen/scheepvaartverkeer/BWBR0014384/README.md) in werking treedt.  

### Artikel  7  

Dit besluit wordt aangehaald als: Besluit landelijke aanwijzing bevoegde personen verkeersinformatie en verkeersaanwijzingen scheepvaartverkeer.  
Dit besluit zal met de toelichting in de Staatscourant worden geplaatst.   

De 
Minister van verkeer en Waterstaat, 
Roelf H. deBoer    

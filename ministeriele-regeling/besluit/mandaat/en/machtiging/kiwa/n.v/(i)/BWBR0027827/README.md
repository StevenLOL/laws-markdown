<meta http-equiv='Content-Type' content='text/html; charset=utf-8' />

##Besluit mandaat en machtiging Kiwa N.V. (I)

De Minister van Verkeer en Waterstaat,  
Gelet op de artikelen 10:3 en 10:4, eerste lid, van de Algemene wet bestuursrecht;

Gezien de overeenkomsten tussen de Staat der Nederlanden en Kiwa N.V. d.d. 10 juli 2009 en 27 mei 2010;
Besluit:    

### Artikel  1  

In dit besluit wordt verstaan onder: 

a.  *de minister:* de Minister van Verkeer en Waterstaat;  

b.  *de staatssecretaris:* De Staatssecretaris van Verkeer en Waterstaat;  

c.  *mandaat:* de bevoegdheid om in naam van de minister, onderscheidenlijk de staatssecretaris, besluiten te nemen;  

d.  *volmacht:* de bevoegdheid om in naam van de minister, onderscheidenlijk de staatssecretaris, rechtshandelingen te verrichten;  

e.  *machtiging:* de bevoegdheid om in naam van de minister, onderscheidenlijk de staatssecretaris, handelingen te verrichten die een publiekrechtelijke noch een privaatrechtelijke rechtshandeling zijn;  

f.  *de overeenkomsten:* overeenkomsten overdracht taken van de Inspectie Verkeer en Waterstaat aan Kiwa N.V. aangegaan tussen de Staat der Nederlanden en Kiwa N.V. d.d. 10 juli 2009 en 27 mei 2010.   

### Artikel  2  

De voorzitter van de directie van Kiwa N.V. is gemandateerd om: 

a. besluiten te nemen ten aanzien van de in de bijlage A1a, bij dit besluit genoemde bevoegdheden;  

b. de in onderdeel a. genoemde besluiten te schorsen of in te trekken als niet meer wordt voldaan aan de voorwaarden die bepalend zijn voor de afgifte van de vergunningen;  

c. de bij de afzonderlijke ministeriële regelingen vastgestelde tarieven te heffen met betrekking tot de in de bijlage A1a, bij dit besluit genoemde bevoegdheden.  

d. besluiten te nemen die een directe relatie hebben met het besluitvormingsproces van hetgeen onder a., b. en c. is bepaald.   

### Artikel  3  

a. De voorzitter van de directie van Kiwa N.V. is gemachtigd om handelingen te verrichten die een directe relatie hebben met de in artikel 2 omschreven bevoegdheden.  

b. In situaties waarin besluiten worden ingetrokken of geschorst op andere gronden dan in artikel 2, onder b, zijn bedoeld, dan is de directeur van Kiwa N.V. gemachtigd om ten aanzien daarvan handelingen te verrichten voorzover de intrekkingen en of schorsingen betrekking hebben op de onderwerpen genoemd in bijlagen A1a.  

c. De voorzitter van de directie van Kiwa N.V. is gemachtigd klachten in behandeling te nemen als bedoeld in Afdeling. 9.1.1. van de Algemene wet bestuursrecht over gedragingen binnen zijn organisatie met betrekking tot de uitoefening van de in dit besluit bedoelde mandaat, volmacht en machtiging.   

### Artikel  4  

De voorzitter van de directie van Kiwa N.V. is gevolmachtigd en gemachtigd datgene te doen nodig om uitvoering te kunnen geven aan hetgeen is bepaald in de op 9 maart 2004 tussen de Staat der Nederlanden en het Groothertogdom Luxemburg gesloten Overeenkomst inzake de gezamenlijke ontwikkeling en productie werkzaamheden ten behoeve van het Digitale Tachograaf Systeem. 

### Artikel  5  

De voorzitter van de directie van Kiwa N.V. neemt bij de uitoefening van het aan hem verleende mandaat, de aan hem verleende machtiging en de aan hem verleende volmacht de instructies van de minister, onderscheidenlijk de staatssecretaris, in acht. 

### Artikel  6  

De voorzitter van de directie van Kiwa N.V. zal ten aanzien van de hem op grond van dit besluit verleende bevoegdheden, ondermandaat, ondervolmacht en ondermachtiging verlenen aan een of meer onder hem ressorterende functionarissen. 

### Artikel  7  

De voorzitter van de directie van Kiwa N.V. voert bij de uitoefening van de aan hem verleende bevoegdheid een ordentelijke en voor de minister transparante administratie. 

### Artikel  8  

1.  Het in een document vastleggen van een besluit of hetgeen op basis van de machtiging danwel volmacht wordt verricht, geschiedt op briefpapier waarop het desbetreffende Rijkslogo en het logo van Kiwa N.V. is geplaatst.   
2.  Een document als bedoeld in het eerste lid, vastgesteld door de voorzitter van de directie van Kiwa N.V., vermeldt aan het slot: ‘DE MINISTER VAN VERKEER EN WATERSTAAT, namens deze,’, ‘De voorzitter van de directie van Kiwa N.V.’ gevolgd door de handtekening en de naam, dan wel DE STAATSSECRETARIS VAN VERKEER EN WATERSTAAT, namens deze,’, ‘De voorzitter van de directie van Kiwa N.V.’ gevolgd door de handtekening en de naam   
3.  Een document als bedoeld in het eerste lid, vastgesteld door een functionaris, bedoeld in artikel 6, vermeldt aan het slot: ‘DE MINISTER VAN VERKEER EN WATERSTAAT, namens deze,’, gevolgd door de functieaanduiding, de handtekening en de naam van de betrokken functionaris, dan wel DE STAATSSECRETARIS VAN VERKEER EN WATERSTAAT, namens deze,’, gevolgd door de functieaanduiding, de handtekening en de naam van de betrokken functionaris,.  

### Artikel  9  

Dit besluit treedt in werking met ingang van datum van publicatie in de Staatscourant en werkt terug tot en met 1 juni 2010. 

### Artikel  10  

Dit besluit wordt aangehaald als: Besluit mandaat en machtiging Kiwa N.V. (I) 
Dit besluit zal in de Staatscourant worden geplaatst.  

De 
Minister van Verkeer en Waterstaat, 
C.M.P.S. Eurlings    

### Bijlage  A1a  

####: Taken namens de Minister van Verkeer en Waterstaat

| Vergunning  | wet- of regelgeving  | artikel  |
|:---|:---|:---|
|*Boordcomputerkaarten* | --- | --- |
|De verlening, afgifte, weigering, schorsing, intrekking en inname van de boordcomputerkaarten  |Bp 2000 |art 83, lid 8, onder d |
|Verzoek om nieuwe geneeskundige verklaring ofwel verklaring omtrent het gedrag. |Bp 2000 |art 82, lid 6 |
|Verlening, afgifte, weigering, schorsing, intrekking en inname tijdelijke chauffeurskaarten en ontheffingen chauffeurskaart |BP 2000 |art 83, lid 9 |
| --- |+Tijdelijke beleidsregel leer-werk-traject | --- |
|Intrekken en schorsen chauffeurspassen |Bp 2000 |art 77, lid 2 (oude recht) jo. wijzigingsbesluit artikel IV van het Besluit van 16 oktober 2009 inzake onder meer de boordcomputer taxi (Stb. 472) |
|  *Taxi*   | --- | --- |
| Verlenen vergunning voor taxivervoer  | Wp 2000  | art 76, lid 1  |
| Wijzigen vergunning voor taxivervoer (samenstelling v.o.f.)  | Wp 2000  | art 76, lid 6  |
| Wijzigen vergunning voor taxivervoer (naam of adres)  | Wp 2000  | art 76, lid 6  |
| Wijzigen bijlage vergunning voor taxivervoer  | Wp 2000  | art 76, lid 6  |
| Vergunningsbewijs voor taxivervoer afgeven en invorderen  | Wp 2000  | art 76, lid 6  |
| --- | Bp 2000  | art 76, lid 6  |
| Ontheffing vakbekwaamheid taxivervoer  | Wp 2000  | art 76, lid 6  |
| --- | Bp 2000  | art 76, lid 6  |
| Overschrijven taxivergunning naar erven of vertegenwoordiger  | Wp 2000  | art 7.3  |
| Verlenen erkenning van EG-beroepskwalificaties  | Bp 2000  | art 28, lid 4  |
| Verzoek om verklaring omtrent gedrag en/of bewijs vakbekwaamheid (tussentijds toetsen van Ondernemersvergunning)  | Bp 2000  | art 30  |
| Wijzigen, schorsen en intrekken vergunning  | Wp 2000  | art 99, lid 1  |
|  *Bus*   | --- | --- |
| Communautaire vergunning voor busvervoer  | Wp 2000  | art 5  |
| Bp 2000  | art 91  |
| Verordening (EG) 1073/2009  | art 3bis, lid 2  |
| Wijzigen communautaire vergunning busvervoer  | Wp 2000  | art 6, lid 3  |
| Bp 2000  | art 91  |
| Verordening (EG) 1073/2009  | art 3bis, lid 2  |
| Verstrekken vergunningbewijzen van een communautaire vergunning of vergunning voor internationaal vervoer  | Wp 2000  | art 5a, lid 3  |
| Bp 2000  | art 17  |
| Verordening (EG) 1073/2009  | art 3bis lid 2  |
| Ontheffing vakbekwaamheid openbaar vervoer en besloten busvervoer  | Wp 2000  | art 9, lid 2  |
| Bp 2000  | art 29, lid 2  |
| Vergunning geregeld vervoer  | Bp 2000  | art 91  |
| --- | Verordening (EG) 1073/2009  | art 7 lid 1  |
| Wijzigen vergunning geregeld vervoer  | Bp 2000  | art 91  |
| --- | Verordening (EG) 1073/2009  | art 7 lid 1  |
| Wijzigen naam onderaannemer  | Bp 2000  | art 91  |
| --- | Verordening (EG) 1073/2009  | art 7, lid 1  |
| Vergunning pendelvervoer  | Bp 2000 i.c.m. Bilaterale overeenk.  | art 91  |
| Transito vergunning  | Bp 2000 i.c.m. Bilaterale overeenk.  | art 91  |
| Attest eigen vervoer binnen de EU  | Bp 2000  | art 91  |
| Vergunning ongeregeld vervoer met bussen  | Bp 2000  | art 91  |
| Document (Wit-)Rusland  | Bp 2000 i.c.m. Bilatere overeenk.  | art 91  |
| Instemming EU vergunning geregeld vervoer  | Bp 2000  | art 91  |
| Verordening (EG) 1073/2009  | art 7, lid 1  |
| Instemming EU geregeld transitovervoer  | Bp 2000  | art 91  |
| --- | Verordening (EG) 1073/2009  | art 7, lid 2  |
| Reisbladenboeken  | Verordening (EG) 1073/2009  | art 11, lid 4  |
| --- | BP 2000 i.c.m. Bilatere overeenk.  | art 91, lid 2  |
| Intrekken en schorsen vergunning  | Wp 2000  | art 99, lid 1  |
|*Kaarten DT* | --- | --- |
|Kaarten DT verlening en intrekking |Regeling tachograafkaarten |artt 2,3,4,5,7 en 9. |
|  *Goederenvervoer over de weg*   | --- | --- |
| Aanwijzingsbeschikkingen uitzendbureau’s  | Regeling wegvervoer goederen  | art 14  |
| Verklaring ter beschikkingstelling (archiveren en ter beschikking stellen)  | Wet wegvervoer goederen  | art 2.11, lid 4  |
| Verklaring dienstbetrekking (archiveren en ter beschikking stellen)  | Wet wegvervoer goederen  | art 2.11, lid 5  |
| Regeling wegvervoer goederen  | art 13  |
| Ontheffingen  | Wet wegvervoer goederen  | art 2.11, lid 4  |
|  *Binnenvaart*   | --- | --- |
| Rijnvaartverklaring  | Binnenvaartbesluit  | art 3, lid 1  |
| --- | Verordening (EEG) nr 2919 van de Raad van 17 okt 1985  | --- |
| Wijziging Rijnvaartverklaring  | Binnenvaartbesluit  | art 3, lid 2  |
| --- | Verordening (EEG) nr 2919 van de Raad van 17 okt 1985  | --- |
| Intrekken Rijnvaartverklaring  | Binnenvaartbesluit  | art 3, lid 3  |
| Certificaat exploitatie Rijnvaartverklaring  | Verordening (EEG) nr 2919 van de Raad van 17 okt 1985  Binnenvaartregeling  | Hoofdstuk 8  |
| --- | art 8.2, lid 2 (nb geen basisbevoegdheid tot afgifte  |
| Gewaarmerkt afschrift Rijnvaartverklaring  | Binnenvaartregeling  | art 1.4, lid 2  |
| --- | Verordening (EEG) nr 2919 van de Raad van 17 okt 1985  | --- |
| Bewijs van toelating  | Binnenvaartbesluit  | art 4, lid 1  |
| Intrekken Bewijs van toelating  | Binnenvaartbesluit  | art 4, lid 2  |
| Ontheffing vakbekwaamheidseis  | Binnenvaartregeling  | art 2.6  |
| Ontheffing vaartijden en bemanningssterkte  | Binnenvaartwet  | art 22, lid 5  |
|  *Zeevaart en Visserij*   | --- | --- |
| Afgifte vaarbevoegdheidsbewijs  | Wet zeevarenden  | art 20, lid 1  |
| Afgifte bekwaamheidsbewijs voor het dienstdoen op tankers  | Wet zeevarenden  | art 20, lid 2  |
| Intrekken vaarbevoegdheidsbewijs  | Wet zeevarenden  | art 24  |
| Intrekken bekwaamheidsbewijs voor het dienstdoen op tankers  | Wet zeevarenden  | art 24  |
| Erkenning vaarbevoegdheidsbewijs handelsvaart en zeilvaart of bekwaamheidsbewijs voor het dienstdoen op tankers uit derde land  | Besluit zeevarenden handelsvaart en zeilvaart  | art 9  |
| Erkenning vaarbevoegdheidsbewijs handelsvaart en zeilvaart of bekwaamheidsbewijs voor het dienstdoen op tankers uit andere lidstaat EU, EER, Zwitserland  | Wet zeevarenden  | art 22a, leden 1 en 2  |
| Erkenning vaarbevoegdheidsbewijs of bekwaamheidsbewijs zeevisvaart uit derde land  | Besluit zeevisvaartbemanning  | art 22  |
| Erkenning vaarbevoegdheidsbewijs of bekwaamheidsbewijs zeevisvaart uit andere lidstaat EU, EER, Zwitserland  | Algemene wet erkenning EG-beroepskwalificaties  | art 5  |
| --- | Regeling erkenning EG-beroepskwalificaties zeevisserij  | art. 4 en 5  |
| Afgifte bewijs van aanvraag om erkenning vaarbevoegdheidsbewijs  | Wet zeevarenden  | art 18 lid 4  |
| Afgifte ontheffing verplichting in het bezit te zijn van een geldig vaarbevoegdheidsbewijs handelsvaart en zeilvaart  | Wet zeevarenden  Besluit zeevarenden handelsvaart en zeilvaart  | art 25  art 3 leden 2 en 3  |
| Intrekken ontheffing verplichting in het bezit te zijn van een geldig vaarbevoegdheidsbewijs handelsvaart en zeilvaart  | Besluit zeevarenden handelsvaart en zeilvaart  | art 3 lid 5  |
| Afgifte ontheffing verplichting in het bezit te zijn van een geldig vaarbevoegdheidsbewijs zeevisvaart  | Wet zeevarenden  Besluit zeevisvaartbemanning  | art 25  art 3 leden 2 en 3  |
| Afgifte monsterboekje handelsvaart en zeilvaart  | Besluit zeevarenden handelsvaart en zeilvaart  | art 97  |
| Afgifte monsterboekje zeevisvaart  | Besluit zeevisvaartbemanning  | art 53  |
| Afgifte certificaat uitvoering beveiligingstaken  | Regeling zeevarenden  | art 11.1  |
| Afgifte certificaat bewustwording scheepsbeveiliging  | Regeling zeevarenden  | art 11.1  |
| Afgifte ontheffing verplichting in het bezit te zijn van het bekwaamheidsbewijs scheepskok  | Besluit zeevarenden handelsvaart en zeilvaart  | art 3 lid 5  |


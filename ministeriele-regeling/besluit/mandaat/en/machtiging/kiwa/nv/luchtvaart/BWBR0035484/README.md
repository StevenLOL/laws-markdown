<meta http-equiv='Content-Type' content='text/html; charset=utf-8' />

##Besluit van de Staatssecretaris van Infrastructuur en Milieu van 16 augustus 2014, nr. A-0-14-0044.001, houdende verlening mandaat en machtiging Kiwa N.V. (luchtvaart)

De Staatssecretaris van Infrastructuur en Milieu,  
Gelet op de artikelen10:3 en 10:4, eerste lid, van de Algemene wet bestuursrecht;

Gelet op de Bekendmaking aanwijzing bevoegde autoriteit EASA 2014;

Gezien de overeenkomsten tussen de Staat der Nederlandsen en Kiwa N.V.,
Besluit:    

### Artikel  1  

In dit besluit wordt verstaan onder: 

a.  *de minister:* de Minister van Infrastructuur en Milieu;  

b.  *de Staatssecretaris:* de Staatssecretaris van Infrastructuur en Milieu;  

c.  *mandaat:* de bevoegdheid om in naam van de Minister, onderscheidenlijk Staatssecretaris, bestuursrechtelijke besluiten te nemen;  

d.  *machtiging;* de bevoegdheid om, in naam van de Minister, onderscheidenlijk Staatssecretaris, handelingen te verrichten die een publiekrechtelijke noch een privaatrechtelijke rechtshandeling zijn;  

f.  *overeenkomst:* Overeenkomst overdracht van taken van de toenmalige Inspectie Verkeer en Waterstaat, thans de Inspectie Leefomgeving en Transport, aan Kiwa N.V., aangegaan tussen de Staat der Nederlanden en Kiwa N.V.   

### Artikel  2  

De voorzitter van de directie van Kiwa N.V. wordt mandaat verleend om 

a. besluiten te nemen ten aanzien van de in de bijlage genoemde bevoegdheden;  

b. de in onderdeel a. genoemde besluiten te schorsen of in te trekken als niet meer wordt voldaan aan de voorwaarden die bepalend zijn voor de afgifte van de desbetreffende vergunningen;  

c. de bij de ministeriele regeling vastgelegd tarieven te heffen met betrekking tot de in de bijlage genoemde bevoegdheden; en,  

d. besluiten te nemen die een directe relatie te hebben met het besluitvormingsproces van hetgeen onder a., b. en c. is bepaald.   

### Artikel  3  

a. De voorzitter van de directie van Kiwa N.V. is gemachtigd om handelingen te verrichten die een directe relatie hebben met de in artikel 2 omschreven bevoegdheden.  

b. In situaties waarin besluiten worden ingetrokken of geschorst op andere gronden dan in artikel 2, onder b, zijn bedoeld, dan is de directeur van Kiwa N.V. gemachtigd om ten aanzien daarvan handelingen te verrichten voorzover de intrekking en of schorsingen betrekking hebben op de onderwerpen genoemd in de bijlage.  

c. De voorzitter van de directie van Kiwa N.V. is gemachtigd klachten in behandeling te nemen als bedoeld in Afdeling 9.1.1. van de Algemene wet bestuursrecht over gedragingen binnen zijn organisatie met betrekking tot de uitoefening van de in dit besluit bedoelde mandaat en machtiging.   

### Artikel  4  

De voorzitter van de directie van Kiwa N.V. neemt bij de uitoefening van het aan hem verleende mandaat en de aan hem verleende machtiging de instructies van de Minister, onderscheidenlijk de Staatssecretaris, in acht. 

### Artikel  5  

a. De voorzitter van de directie van Kiwa N.V. is bevoegd ten aanzien van de hem op grond van dit besluit verleende bevoegdheden, ondermandaat en ondermachtiging te verlenen aan een of meer onder hem ressorterende functionarissen.  

b. Als de voorzitter van de directie van Kiwa N.V. gebruik maakt van de onder a. bedoelde bevoegdheid, zal hij dit publiceren in de Staatscourant.   

### Artikel  6  

De voorzitter van de directie van Kiwa N.V. voert bij de uitoefening van de aan hem verleende bevoegdheid een ordentelijke en voor de Minister transparante administratie. 

### Artikel  7  

1.  Het in een document vastleggen van een besluit of hetgeen op basis van de machtiging wordt verricht, geschiedt op briefpapier waarop het desbetreffende Rijkslogo en het logo van Kiwa N.V. is geplaatst.   
2.  Een document als bedoeld in het eerste lid, vastgesteld door de voorzitter van de directie van Kiwa N.V., vermeldt aan het slot: ‘DE MINISTER VAN INFRASTRUCTUUR EN MILIEU, namens deze, De voorzitter van de directie van Kiwa N.V.,’ gevolgd door de handtekening en naam, dan wel ‘DE STAATSSECRETARIS VAN INFRASTRUCTUUR EN MILIEU, namens deze, De voorzitter van de directie van Kiwa N.V.,’ gevolgd door de handtekening en naam,   
3.  Een document als bedoeld in het eerste lid, vastgesteld door een functionaris, bedoeld in artikel 5, vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding, de handtekening en de naam van de betrokken functionaris, dan wel ‘DE STAATSSECRETARIS VAN INFRASTRUCTUUR EN MILIEU, namens deze,’ gevolgd door de functieaanduiding, de handtekening en de naam van de betrokken functionaris  

### Artikel  8  

Dit besluit treedt inwerking met ingang van de dag na de dagtekening van de Staatscourant waarin zij wordt geplaatst. 

### Artikel  9  

Dit besluit wordt aangehaald als: Besluit mandaat en machtiging Kiwa N.V. (luchtvaart) 
Dit besluit zal met de bijlage in de Staatscourant worden geplaatst.  

De 
Staatssecretaris van Infrastructuur en Milieu, namens deze, De inspecteur Generaal Leefomgeving en Transport,
J. Thunnissen    

### Bijlage  

####bij het Besluit bevoegdheidverlening inspecteur Generaal Leefomgeving en Transport

| Bevoegdheden verkeersleiders  |--- |--- |
|:---|:---|:---|
| Initiële afgifte bewijs van bevoegdheid leerling-luchtverkeersleider  | Wet luchtvaart  | art 2.2 of 2.8a  |
| Besluit bewijzen van bevoegdheid voor de luchtvaart  | art 17 en 18  |
| Initiële afgifte bewijs van bevoegdheid luchtverkeersleider  | Wet luchtvaart  | art 2.2 en 2.8a  |
| Besluit bewijzen van bevoegdheid voor de luchtvaart  | art 17 en 18  |
| Verlengen/wijzigen/vernieuwen/wederafgifte bewijs van bevoegdheid leerlingluchtverkeersleider  | Wet luchtvaart  | art 2.3  |
| Besluit bewijzen van bevoegdheid voor de luchtvaart  | art 24  |
| Vernieuwen/wijzigen/wederafgifte bewijs van bevoegdheid verkeersleider  | Wet luchtvaart  | art 2.3  |
| Besluit bewijzen van bevoegdheid voor de luchtvaart  | art 24  |
| Initiële afgifte bewijs van bevoegdheid vluchtinformatieverstrekker  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 17 en 18  |
| Wijzigen, vernieuwen, wederafgifte bewijs van bevoegdheid vluchtinformatieverstrekker  | Wet luchtvaart  | art 2.3  |
| Besluit bewijzen van bevoegdheid voor de luchtvaart  | art 24  |
| Initiële afgifte bewijs van bevoegdheid luchthaveninformatieverstrekker  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 17 en 18  |
| Wijzigen, vernieuwen, wederafgifte bewijs van bevoegdheid luchthaveninformatie-verstrekker  | Wet luchtvaart  | art 2.3  |
| Besluit bewijzen van bevoegdheid voor de luchtvaart  | art 24  |
| Schorsen van de bovenstaande bewijzen van bevoegdheid en bevoegdverklaringen  | Wet luchtvaart  | art 2.5  |
| Opleggen van examenverplichting na schorsing van de bovenstaande bewijzen van bevoegdheid en bevoegdverklaringen  | Besluit bewijzen van bevoegdheid voor de luchtvaart  | art 36  |
| Intrekken van de bovenstaande bewijzen van bevoegdheid en bevoegdverklaringen  | Wet luchtvaart  | art 2.6  |
| Bevoegdheden vliegend personeel  | --- | --- |
| Bewijs van bevoegdheid vliegers ATPL, CPL, CFEL, MPL  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 2  |
| Bewijs van bevoegdheid vliegers RPL, PPL en CPL-FB  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 2  |
| Verlengen, wijzigen of vernieuwen bewijs van bevoegdheid en bevoegdverklaringen  | Wet luchtvaart  | art 2.3  |
| Bewijs van gelijkstelling en erkenning, uitgezonderd m.b.t. medische verklaringen  | Wet luchtvaart  | art 2.7 en 2.8  |
| Conversie JAA bewijs van bevoegdheid  | Besluit bewijzen van bevoegdheid voor de luchtvaart  | artt. 38 t/m 41  |
| Bevoegdverklaring instructeur (afgifte/verlengen/vernieuwen)  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 3  |
| Bevoegdverklaring LPE  | Wet luchtvaart  | art 2.2  |
| --- | Besluit bewijzen van bevoegdheid voor de luchtvaart  | art 3  |
| Algemene bevoegdverklaring (afgifte/verlengen/vernieuwen)  | Wet luchtvaart  | art 2.2  |
| Besluit bewijzen van bevoegdheid voor de luchtvaart  | art 3  |
| Bevoegdverklaring algemeen/bijzonder (nultarief)  | --- | --- |
| Ontheffing van de bovenstaande bewijzen van bevoegdheid en bevoegdverklaringen  | Wet luchtvaart  | art 2.1 lid 4  |
| Schorsen van de bovenstaande bewijzen van bevoegdheid en bevoegdverklaringen  | Wet luchtvaart  | art 2.5  |
| Opleggen van examenverplichting na schorsing van de bovenstaande bewijzen van bevoegdheid en bevoegdverklaringen  | Besluit bewijzen van bevoegdheid voor de luchtvaart  | art 36  |
| Intrekken van de bovenstaande bewijzen van bevoegdheid en bevoegdverklaringen  | Wet luchtvaart  | art 2.6  |
| Bevoegdheden technisch personeel  | --- | --- |
| Afgifte AML  | Wet luchtvaart  | art 3.30  |
| --- | Besluit bewijzen van bevoegdheid voor de luchtvaart  | art 2  |
| Afgifte Part-66 AML  | Wet luchtvaart  | art 3.30  |
| --- | Besluit bewijzen van bevoegdheid voor de luchtvaart  | art 2  |
| Afgifte AML (motor)ZVT  | Wet luchtvaart  | art 3.30  |
| --- | Besluit bewijzen van bevoegdheid voor de luchtvaart  | art 2  |
| Afgifte bijzondere bevoegdverklaring AML  | Wet luchtvaart  | art 3.30  |
| --- | Besluit bewijzen van bevoegdheid voor de luchtvaart  | art 2 en 5  |
| Afgifte bevoegdverklaring Part-66 AML  | Wet luchtvaart  | art 3.30  |
| --- | Besluit bewijzen van bevoegdheid voor de luchtvaart  | art 2 en 5  |
| Verlengen bijzondere bevoegdverklaring AML  | Regeling bijzondere bevoegdverklaringen AML en Part-66-AML  | art 6  |
| Vernieuwen/wederafgifte AML  | Wet luchtvaart  | art 2.3, lid 6  |
| Verlengen bijzondere bevoegdverklaring AML (motor) ZVT  | Regeling bijzondere bevoegdverklaringen AML en Part-66-AML  | art 6  |
| Schorsen en intrekken van de bovenstaande bevoegdheden  | Wet luchtvaart  | art 2.5 en 2.6  |
| Besluit bewijzen van bevoegdheid voor de luchtvaart  | art 36  |
| --- | art 10 en 11  |
| Praktijkexamens  | --- | --- |
| Praktijkexamens (toedeling ipex)  | Wet luchtvaart  | art 2.2  |
| --- | Examenreglement  | art 15  |
| Praktijkexamens (toedeling Minister)  | Wet luchtvaart  | art 2.2  |
| --- | Examenreglement  | art 15  |


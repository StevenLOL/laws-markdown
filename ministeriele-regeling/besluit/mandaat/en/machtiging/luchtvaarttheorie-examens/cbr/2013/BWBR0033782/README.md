<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu, van 20 augustus 2013, nr. IENM/BSK-2013/82563, houdende vaststelling van het mandaat en machtiging luchtvaarttheorie-examens af te nemen door het CBR (Besluit mandaat en machtiging luchtvaarttheorie-examens CBR 2013)

De Staatssecretaris van Infrastructuur en Milieu,  
Gelet op de [artikelen 10:3, eerste lid](../../../../../../../../../wet/algemene/wet/bestuursrecht/BWBR0005537/README.md) en [10:4, eerste lid, van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md);

Gezien de instemming van de gemandateerde blijkens de brief van 5 juli 2013, kenmerk CDS20130198/MHI/IFE, van de algemeen directeur van het Centraal Bureau Rijvaardigheidsbewijzen;
Besluit:    

### Artikel  1  

In dit besluit wordt verstaan onder: 

*Minister:* Minister van Infrastructuur en Milieu;  

*CBR:* Centraal Bureau Rijvaardigheidsbewijzen;   

### Artikel  2  

1.  Aan de algemeen directeur van het CBR wordt mandaat verleend tot het nemen van besluiten ter uitvoering van de [artikelen 9](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md), [11](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md) en [12 van het Examenreglement voor luchtvarenden 2004](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md).   
2.  De algemeen directeur genoemd in het eerste lid wordt tevens gemachtigd tot het verrichten van andere handelingen ter uitvoering van de in het eerste lid genoemde artikelen.  

### Artikel  3  

1.  Een besluit als bedoeld in [artikel 9 van het Examenreglement voor luchtvarenden 2004](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md), wordt ondertekend met: ‘DE STAATSSECRETARIS VAN INFRASTRUCTUUR EN MILIEU, namens deze, de algemeen directeur van het Centraal Bureau Rijvaardigheidsbewijzen’, gevolgd door de handtekening en naam van de betrokken functionaris en door de tekst: ‘Indien u het niet eens bent met deze beslissing kunt u hiertegen, op grond van de [Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md), binnen zes weken na de datum waarop deze beslissing is verzonden schriftelijk bezwaar aantekenen. Het bezwaarschrift moet worden ondertekend en moet ten minste bevatten: 

– uw naam en adres;  

– de dagtekening;  

– een omschrijving van het besluit waartegen het bezwaar is gericht;  

– de gronden van het bezwaar.   Het bezwaarschrift kunt u richten aan: Inspectie Leefomgeving en Transport Toezicht Beheereenheid unit Juridische Zaken Postbus 10700 2501 HS DEN HAAG’.   
2.  Een resultaatbrief als bedoeld in [artikel 11 van het Examenreglement voor luchtvarenden 2004](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md) wordt ondertekend met: ‘DE STAATSSECRETARIS VAN INFRASTRUCTUUR EN MILIEU, namens deze, de algemeen directeur van het Centraal Bureau Rijvaardigheidsbewijzen’, gevolgd door de handtekening en naam van de betrokken functionaris en door de tekst: ‘Indien u het niet eens bent met deze beslissing kunt u binnen 14 dagen na de datum waarop u deze resultaatbrief heeft ontvangen schriftelijk om herziening vragen. Het verzoek moet worden ondertekend en moet ten minste bevatten: 

– uw naam en adres;  

– de dagtekening;  

– een omschrijving van het examen waarop het verzoek is gericht;  

– de gronden van het verzoek.   Het verzoek om herziening kunt u richten aan: CBR, divisie CCV Afdeling Luchtvaartexamens Postbus 1023 2280 CA Rijswijk ZH’.   
3.  Een beslissing op het herzieningsverzoek als bedoeld in [artikel 12, vierde lid, van het Examenreglement voor luchtvarenden 2004](../../../../../../../../../ministeriele-regeling/examenreglement/voor/luchtvarenden/2004/BWBR0017237/README.md) wordt ondertekend met: ‘DE STAATSSECRETARIS VAN INFRASTRUCTUUR EN MILIEU, namens deze, de algemeen directeur van het Centraal Bureau Rijvaardigheidsbewijzen’, gevolgd door de handtekening en naam van de betrokken functionaris.  

### Artikel  4  

Het [Besluit mandaat en machtiging luchtvaarttheorie-examens CBR](../../../../../../../../../ministeriele-regeling/besluit/mandaat/en/machtiging/luchtvaarttheorie-examens/cbr/BWBR0023071/README.md) wordt ingetrokken. 

### Artikel  5  

Dit besluit treedt in werking met ingang van de eerste dag na de datum van publicatie in de Staatscourant en werkt terug tot en met 1 januari 2013. 

### Artikel  6  

Dit besluit wordt aangehaald als: Besluit mandaat en machtiging luchtvaarttheorie-examens CBR 2013. 
Dit besluit zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
W.J. Mansveld     

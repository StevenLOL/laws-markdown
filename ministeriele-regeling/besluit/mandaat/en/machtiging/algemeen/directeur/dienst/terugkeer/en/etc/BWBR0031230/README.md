<meta http-equiv='Content-Type' content='text/html; charset=utf-8' />

##Besluit van de Staatssecretaris van Buitenlandse Zaken 18 januari 2012, nr. DJZ/BR/1273-2011, tot het verlenen van mandaat en machtiging aan de algemeen directeur van de Dienst Terugkeer en Vertrek van het Ministerie van Binnenlandse Zaken en Koninkrijksrelaties met betrekking tot subsidieverlening voor projecten voor de vrijwillige, duurzame terugkeer en herintegratie van ex-asielzoekers

De Staatssecretaris van Buitenlandse Zaken,  
Gelet op [afdeling 10.1.1 van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Aan de algemeen directeur van de Dienst Terugkeer en Vertrek van het Ministerie van Binnenlandse Zaken en Koninkrijksrelaties wordt mandaat verleend om namens de Staatssecretaris van Buitenlandse Zaken: 

a. besluiten te nemen inzake subsidieverlening op grond van [artikel 2.5 van de Subsidieregeling Ministerie van Buitenlandse Zaken 2006](../../../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md), met inachtneming van de daartoe vastgestelde [beleidsregels](../../../../../../../../../../../../ministeriele-regeling/besluit/vaststelling/beleidsregels/subsidieplafond/subsidiëring/ministerie/etc/BWBR0030792/README.md); <sup> 1  Besluit van de Staatssecretaris van Buitenlandse Zaken van 17 november 2011, nr. DCM/MO-188/11, tot vaststelling van beleidsregels alsmede een subsidieplafond voor subsidiëring op grond van de Subsidieregeling Ministerie van Buitenlandse Zaken 2006 (Beleidsregels en subsidieplafond Migratie en Ontwikkelingsprogramma 2012), Staatscourant 2011 nr. 22649.  </sup>  

b. te beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

De algemeen directeur van de Dienst Terugkeer en Vertrek van het Ministerie van Binnenlandse Zaken en Koninkrijksrelaties wordt gemachtigd tot het verrichten van alle benodigde werkzaamheden ter voorbereiding van de besluiten, bedoeld in artikel 1.  

### Artikel  3  

De algemeen directeur van de Dienst Terugkeer en Vertrek van het Ministerie van Binnenlandse Zaken en Koninkrijksrelaties kan met betrekking tot zijn bevoegdheden, bedoeld in de artikelen 1 en 2, ondermandaat en machtiging verlenen aan één of meer onder hem ressorterende functionarissen.  

### Artikel  4  

Dit besluit treedt in werking met ingang van de dag na dagtekening van de Staatscourant waarin het wordt geplaatst.  
Dit besluit zal in de Staatscourant worden geplaatst.  

De 
Staatssecretaris van Buitenlandse Zaken,namens deze: de 
Secretaris-Generaal van het Ministerie van Buitenlandse Zaken,
E.Kronenburg   

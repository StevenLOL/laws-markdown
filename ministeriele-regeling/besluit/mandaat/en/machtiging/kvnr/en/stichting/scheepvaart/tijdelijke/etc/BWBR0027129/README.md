<meta http-equiv='Content-Type' content='text/html; charset=utf-8' />

##Besluit van de Staatssecretaris van Verkeer en Waterstaat, van 20 januari 2010, nr. CEND/HDJZ-2010/20 sector SCH, tot verlening van mandaat en machtiging aan de directeur van het Bureau van de Koninklijke Vereniging van Nederlandse Reders voor de uitvoering van de Tijdelijke subsidieregeling kennismakingsstages in de zeescheepvaart en waterbouw (Besluit mandaat en machtiging KVNR en Stichting Scheepvaart Tijdelijke subsidieregeling kennismakingsstages scheepvaart)

De Staatssecretaris van Verkeer en Waterstaat,  
Gelet op [artikel 10:4, tweede lid, van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md) jo [artikel 6 van de Tijdelijke subsidieregeling kennismakingsstages scheepvaart](../../../../../../../../../../../../ministeriele-regeling/tijdelijke/subsidieregeling/kennismakingsstages/scheepvaart/BWBR0026836/README.md);
Besluit:    

### Artikel  1  

In dit besluit wordt verstaan onder: 

*KVNR:* Koninklijke Vereniging van Nederlandse Reders te Rotterdam;  

*O&O-fonds:* Opleidings- en Onderwijsfonds van de Stichting Scheepvaart;  

*Staatssecretaris:* Staatssecretaris van Verkeer en Waterstaat;  

*Stichting Scheepvaart:* Stichting Scheepvaart te Amsterdam.    

### Artikel  2  

1.  Aan de directeur van het Bureau van de KVNR wordt mandaat verleend om namens de Staatssecretaris besluiten te nemen in het kader van de uitvoering van de Tijdelijke subsidieregeling kennismakingsstages scheepvaart.   
2.  De directeur van het Bureau van de KVNR kan van het in het eerste lid aan hem verleende mandaat ondermandaat verlenen aan één of meerdere onder hem ressorterende medewerkers of aan de directeur van de Stichting Scheepvaart.   
3.  De directeur van de Stichting Scheepvaart kan, van het aan hem krachtens het tweede lid verleende ondermandaat, ondermandaat verlenen aan medewerkers van het O&O-fonds.   
4.  Aan de directeur van het bureau van de KVNR wordt tevens een machtiging verleend om ter voorbereiding van de in het eerste lid bedoelde besluiten alle benodigde werkzaamheden te verrichten.   
5.  De directeur van het bureau van de KVNR kan de in het derde lid aan hem verleende machtiging verlenen aan een of meerdere onder hem ressorterende medewerkers of aan de directeur van de Stichting Scheepvaart.   
6.  De directeur van de Stichting Scheepvaart kan de aan hem krachtens het vijfde lid verleende machtiging verlenen aan medewerkers van het O&O-fonds.   

### Artikel  3  

1.  Aan de directeur van het Bureau van de KVNR wordt mandaat verleend om in het kader van de [Tijdelijke subsidieregeling kennismakingsstages scheepvaart](../../../../../../../../../../../../ministeriele-regeling/tijdelijke/subsidieregeling/kennismakingsstages/scheepvaart/BWBR0026836/README.md) namens de Staatssecretaris beslissingen op bezwaar te nemen, voor zover het besluit waartegen het bezwaar zich richt niet door hem in mandaat is genomen.   
2.  De directeur van het Bureau van de KVNR kan van het in het eerste lid aan hem verleende mandaat ondermandaat verlenen aan een of meerdere onder hem ressorterende medewerkers of aan de directeur van de Stichting Scheepvaart, voor zover het besluit waartegen het bezwaar zich richt niet door dezelfde persoon is genomen.   
3.  De directeur van de Stichting Scheepvaart kan, van het aan hem krachtens het tweede lid verleende ondermandaat, ondermandaat verlenen aan medewerkers van het O&O-fonds.   
4.  Aan de directeur van het Bureau van de KVNR wordt tevens een machtiging verleend om ter voorbereiding van de in het eerste lid bedoelde besluiten alle benodigde werkzaamheden te verrichten.   
5.  De directeur van het Bureau van de KVNR kan de in het vierde lid aan hem verleende machtiging verlenen aan een of meerdere onder hem ressorterende medewerkers of aan de directeur van de Stichting Scheepvaart.   
6.  De directeur van de Stichting Scheepvaart kan de aan hem krachtens het vijfde lid verleende machtiging verlenen aan medewerkers van het O&O-fonds.   

### Artikel  4  

De in de artikelen 2 en 3 bedoelde mandatarissen oefenen de bij dit besluit verleende bevoegdheden uit met inachtneming van de als bijlage bij dit besluit opgenomen algemene instructie.  

### Artikel  5  

1.  Het document waarin een besluit of handeling, genomen respectievelijk verricht op grond van dit besluit, wordt vastgelegd, bevat in ieder geval een verwijzing naar de [Tijdelijke subsidieregeling kennismakingsstages scheepvaart](../../../../../../../../../../../../ministeriele-regeling/tijdelijke/subsidieregeling/kennismakingsstages/scheepvaart/BWBR0026836/README.md).   
2.  Een document als bedoeld in het eerste lid van dit artikel vermeldt aan het slot: ‘DE STAATSSECRETARIS VAN VERKEER EN WATERSTAAT, namens deze,’ gevolgd door de functieaanduiding, de naam en de handtekening van de betrokkene.   

### Artikel  5  

1.  Dit besluit treedt in werking met ingang van de eerste dag na de datum van uitgifte van de Staatscourant waarin het wordt geplaatst en werkt terug tot en met 1 januari 2010.   
2.  Dit besluit vervalt vijf jaar na het tijdstip van inwerkingtreding, met dien verstande dat het van toepassing blijft op voordien gevolgde stages of aangevraagde maritieme stages en subsidies.   

### Artikel  6  

Dit besluit wordt aangehaald als: Besluit mandaat en machtiging KVNR en Stichting Scheepvaart Tijdelijke subsidieregeling kennismakingsstages scheepvaart.  
Het besluit zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa  

### Bijlage  

####als bedoeld in artikel 4 

####Algemene instructie

1. De in de artikelen 2 en 3 bedoelde mandatarissen verzenden op verzoek een afschrift van de subsidieaanvraag, van het op een subsidieaanvraag genomen besluit, van een daartegen gericht bezwaarschrift en van een op het bezwaarschrift genomen besluit aan de Staatssecretaris van Verkeer en Waterstaat.  

2. De in artikel 2 bedoelde mandatarissen onderzoeken ten aanzien van ieder besluit tot subsidieverlening of er omstandigheden zijn op grond waarvan het besluit moet worden ingetrokken of gewijzigd.  

3. De in de artikelen 2 en 3 bedoelde medewerkers treden halfjaarlijks in overleg met de ambtenaren van de directie Maritieme Zaken van het Directoraat-Generaal Luchtvaart en Maritieme Zaken van het Ministerie van Verkeer en Waterstaat over hun uitvoering van de Tijdelijke subsidieregeling kennismakingsstages scheepvaart.  

4. De in de artikelen 2 en 3 bedoelde mandatarissen richten hun administratie zodanig in, dat daarin alle van belang zijnde vastleggingen en bewijsstukken ten behoeve van het besluitvormings-, uitvoerings-, controle- en verantwoordingsproces zijn opgenomen. Zij verschaffen de Staatssecretaris van Verkeer en Waterstaat desgevraagd alle inlichtingen die betrekking hebben op de uitoefening van de bij dit besluit verleende bevoegdheden.  

5. De in de artikelen 2 en 3 bedoelde mandatarissen signaleren tijdig problemen die zijn gerezen in het kader van de uitvoering van de Tijdelijke subsidieregeling kennismakingsstages scheepvaart en melden deze tijdig aan het hoofd van de directie Maritieme Zaken van het Directoraat-Generaal Luchtvaart en Maritieme Zaken van het Ministerie van Verkeer en Waterstaat.    


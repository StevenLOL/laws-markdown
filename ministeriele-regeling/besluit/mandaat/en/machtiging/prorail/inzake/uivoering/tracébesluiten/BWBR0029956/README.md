<meta http-equiv='Content-Type' content='text/html; charset=utf-8' />

##Besluit mandaat en machtiging ProRail inzake uivoering tracébesluiten

De Minister van Infrastructuur en Milieu,  
Gelet op de [artikelen 10:3](../../../../../../../../../../wet/algemene/wet/bestuursrecht/BWBR0005537/README.md), [10:4](../../../../../../../../../../wet/algemene/wet/bestuursrecht/BWBR0005537/README.md), [10:5, tweede lid](../../../../../../../../../../wet/algemene/wet/bestuursrecht/BWBR0005537/README.md), en [10:6 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);

Gezien de schriftelijke instemming van de Directeur Projecten van ProRail B.V.;

Gezien de schriftelijke instemming van de Manager Grondverwerving en Juridische Zaken van ProRail B.V.;
Besluit:     
### §  1  

####Algemene bepalingen

### Artikel  1  

In dit besluit wordt verstaan onder: 

*Directeur Projecten:* Directeur Projecten van ProRail;  

*Manager GJZ:* Manager Grondverwerving en Juridische Zaken van ProRail;  

*minister:* Minister van Infrastructuur en Milieu;  

*ProRail:* ProRail B.V., gevestigd te Utrecht;  

*projectmanager:* bij ProRail werkzame manager die verantwoordelijk is voor de realisering van het in zijn functieaanduiding genoemde tracébesluit;  

*tracébesluit:* een besluit op grond van de [Tracéwet](../../../../../../../../../../wet/tracéwet/BWBR0006147/README.md) tot aanleg of wijziging van een landelijke spoorweg als bedoeld in [artikel 1, eerste lid, onder d, van die wet](../../../../../../../../../../wet/tracéwet/BWBR0006147/README.md), met uitzondering van het Tracébesluit Betuweroute en het Tracébesluit HSL-Zuid.   

### §  2  

####Mandaat en machtiging coördinatie vergunningprocedures

### Artikel  2  

Aan de Manager GJZ wordt mandaat en machtiging verleend om namens de minister de bevoegdheden uit te oefenen en de taken uit te voeren, zoals deze aan de minister op grond van [artikel 20, tweede tot en met vierde lid, en tiende lid, van de Tracéwet](../../../../../../../../../../wet/tracéwet/BWBR0006147/README.md) zijn toegekend. 

### Artikel  3  

1.  De Manager GJZ kan van het hem in artikel 2 verleende mandaat ondermandaat verlenen en de in dat artikel bedoelde machtiging doorgeven aan een of meer onder hem ressorterende medewerkers, met uitzondering van de bevoegdheden, bedoeld in [artikel 20, vierde lid, onderdelen a en d, van de Tracéwet](../../../../../../../../../../wet/tracéwet/BWBR0006147/README.md).   
2.  Van de verlening van ondermandaat en van het doorgeven van machtiging doet de Manager GJZ schriftelijk mededeling aan de minister.  

### Artikel  4  

Bij de uitoefening van het mandaat en de machtiging neemt de Manager GJZ of, indien toepassing is gegeven aan artikel 3, de betreffende medewerker, de in de bijlage bij dit besluit opgenomen algemene instructie en de door de minister per geval gegeven instructie in acht. 

### §  3  

####Mandaat en machtiging schadevergoeding

### Artikel  5  

Aan de projectmanager wordt mandaat verleend om namens de minister te beslissen op een verzoek om schadevergoeding als bedoeld in [artikel 20d, eerste lid, van de Tracéwet](../../../../../../../../../../wet/tracéwet/BWBR0006147/README.md) en machtiging verleend om ter voorbereiding van die beslissing de benodigde handelingen te verrichten. De projectmanager geeft daarbij toepassing aan de [Regeling nadeelcompensatie Verkeer en Waterstaat 1999](../../../../../../../../../../ministeriele-regeling/regeling/nadeelcompensatie/verkeer/en/waterstaat/1999/BWBR0010692/README.md). 

### Artikel  6  

Aan de projectmanager wordt mandaat verleend om namens de minister een beslissing te nemen over de verschuldigdheid en de hoogte van de dwangsom bij niet tijdig beslissen op verzoeken als bedoeld in artikel 5 en machtiging verleend om ter voorbereiding van die eerstgenoemde beslissing de benodigde handelingen te verrichten. 

### Artikel  7  

1.  De projectmanager kan van het mandaat, bedoeld in de artikelen 5 en 6, ondermandaat verlenen en de machtiging, bedoeld in die artikelen, doorgeven aan een plaatsvervanger.   
2.  Van de verlening van ondermandaat en van het doorgeven van de machtiging doet de projectmanager schriftelijk mededeling aan de minister.  

### Artikel  8  

Bij de uitoefening van het mandaat en de machtiging neemt de projectmanager of, indien toepassing is gegeven aan artikel 7, zijn plaatsvervanger, de in de bijlage bij dit besluit opgenomen algemene instructie in acht. 

### Artikel  9  

Aan de Directeur Projecten wordt mandaat verleend om namens de minister te beslissen op een bezwaar tegen een beslissing als bedoeld in artikel 5 en machtiging verleend om ter voorbereiding van die beslissing de benodigde handelingen te verrichten. 

### Artikel  10  

Aan de Directeur Projecten wordt mandaat verleend om namens de minister een beslissing te nemen over de verschuldigdheid en de hoogte van de dwangsom bij niet tijdig beslissen op bezwaar als bedoeld in artikel 9 en machtiging verleend om ter voorbereiding van die eerstgenoemde beslissing de benodigde handelingen te verrichten. 

### Artikel  11  

1.  De Directeur Projecten kan van het mandaat, bedoeld in de artikelen 9 en 10, ondermandaat verlenen aan een plaatsvervanger, niet zijnde de projectmanager of diens plaatsvervanger, en de machtiging, bedoeld in die artikelen, doorgeven aan de Manager GJZ of een onder die manager ressorterende medewerker.   
2.  Van de verlening van ondermandaat en van het doorgeven van de machtiging doet de Directeur Projecten schriftelijk mededeling aan de minister.  

### Artikel  12  

Bij de uitoefening van mandaat en machtiging nemen de Directeur Projecten en, indien toepassing is gegeven aan het bepaalde in artikel 11, eerste lid, zijn plaatsvervanger, de Manager GJZ of de onder die manager ressorterende medewerker, de in de bijlage bij dit besluit opgenomen algemene instructie in acht. 

### Artikel  13  

1.  Aan de Manager GJZ wordt machtiging verleend de minister te vertegenwoordigen in de procedure bij de bestuursrechter naar aanleiding van een door belanghebbende ingesteld beroep tegen een beslissing als bedoeld in artikel 5 of artikel 9 of naar aanleiding van een door een belanghebbende ingesteld hoger beroep tegen de uitspraak van de rechtbank en alle daartoe benodigde handelingen te verrichten.   
2.  Aan de Manager GJZ wordt machtiging verleend om namens de minister hoger beroep in te stellen tegen een uitspraak van de rechtbank inzake een beroep tegen een beslissing als bedoeld in het eerste lid.  

### Artikel  14  

1.  De Manager GJZ kan de machtiging, bedoeld in het artikel 13, eerste lid, doorgeven aan een of meer onder hem ressorterende medewerkers.   
2.  Van het doorgeven van de machtiging doet de Manager GJZ mededeling aan de minister.  

### Artikel  15  

Bij de uitoefening van mandaat en machtiging nemen de Manager GJZ en, indien toepassing is gegeven aan het bepaalde in artikel 14, eerste lid, die medewerker, de in de bijlage bij dit besluit opgenomen algemene instructie in acht. 

### §  4  

####Slotbepalingen

### Artikel  16  

De volgende besluiten worden ingetrokken: 

a.het [Besluit mandaat en machtiging projectuitvoering en nadeelcompensatie Hanzelijn en Sloelijn](../../../../../../../../../../ministeriele-regeling/besluit/mandaat/en/machtiging/projectuitvoering/hanzelijn/en/sloelijn/BWBR0018393/README.md);

b.het [Besluit mandaat en machtiging projectuitvoering ‘Sporen in Utrecht’ en ‘Sporen in Arnhem’](../../../../../../../../../../ministeriele-regeling/besluit/mandaat/en/machtiging/projectuitvoering/sporen/in/utrecht/en/etc/BWBR0026106/README.md);

c.het [Besluit mandaat en machtiging Nadeelcompensatie ‘Sporen in Arnhem’ en ‘Sporen in Utrecht](../../../../../../../../../../ministeriele-regeling/besluit/mandaat/en/machtiging/nadeelcompensatie/‘sporen/in/arnhem'/en/etc/BWBR0026431/README.md)’;

d.het [Besluit projectuitvoering SAAL](../../../../../../../../../../ministeriele-regeling/besluit/mandaat/en/machtiging/projectuitvoering/saal/BWBR0027887/README.md); en

e.het [Besluit mandaat en machtiging projectuitvoering Vrije Spoorkruising Amersfoort-West](../../../../../../../../../../ministeriele-regeling/besluit/mandaat/en/machtiging/projectuitvoering/vrije/spoorkruising/etc/BWBR0029586/README.md).

### Artikel  17  

Dit besluit treedt in werking met ingang van de dag na dagtekening van de Staatscourant waarin het wordt geplaatst. 

### Artikel  18  

Dit besluit kan worden aangehaald als: ‘Besluit mandaat en machtiging ProRail inzake uitvoering tracébesluiten’. 
Dit besluit zal met toelichting in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen-Maas Geesteranus    

### Bijlage  

####Algemene instructie uitoefening mandaat en machtiging uitvoering tracébesluiten

### Paragraaf  1  

####Coördinatie vergunningprocedures

1. Bij het Besluit mandaat en machtiging ProRail inzake uitvoering tracébesluiten (verder: Besluit) worden aan de Manager Grondverwerving en Juridische Zaken van ProRail (hierna: de Manager GJZ) de navolgende bevoegdheden en taken in mandaat en machtiging verleend: 

a. De bevordering van de gecoördineerde voorbereiding van besluiten. Daaronder wordt hier onder meer verstaan het inventariseren en analyseren van alle benodigde vergunningen, hun onderlinge samenhang en de benodigde afstemming daartussen, de clustering van vergunningen en het daartoe samenstellen, beleggen en voeren van (voor)overleg met de aanvrager en de betrokken bestuursorganen:  

b. Het met het oog op de gecoördineerde voorbereiding van besluiten vorderen van medewerking van de betrokken bestuursorganen. In geval die medewerking niet wordt verleend, stelt de Manager GJZ de minister tijdig daarvan op de hoogte;  

c. De toepassing van [artikel 20, vierde lid, van de Tracéwet](../../../../../../../../../../wet/tracéwet/BWBR0006147/README.md) op de voorbereiding van de besluiten die benodigd zijn voor de uitvoering van een tracébesluit. Onder deze activiteiten worden onder meer begrepen: het in goed overleg met de betrokken bestuursorganen bepalen binnen welke termijn de ontwerpbesluiten door de betrokken bestuursorganen aan de minister moeten worden toegezonden, dan wel binnen welke termijn de besluiten door deze bestuursorganen moeten worden genomen, (het toezien op) de publicatie en verzending van de ontwerpbesluiten, de mededeling en de terinzagelegging daarvan, het – indien doelmatig – houden van een (gecombineerde) hoorzitting, het maken van een verslag, en het houden van een zienswijzenoverleg;  

d. De bekendmaking van besluiten met het oog op de uitvoering van een tracébesluit.    

2. In voorkomende gevallen informeert de Manager GJZ de minister tijdig over het nemen van mogelijk beleids- en bestuurlijk-juridisch gevoelige beslissingen en stelt hij de minister in de gelegenheid hem aanwijzingen te geven. Zonodig treedt de Manager GJZ met de minister in overleg.  

3. Het overleg als bedoeld in onderdeel 2 vindt in ieder geval plaats in die gevallen, waar in de Manager GJZ geen overeenstemming heeft kunnen bereiken met het betrokken vergunningverlenende bestuursorgaan over de bepaling van de termijn, waarbinnen de ontwerpbesluiten door dat bestuursorgaan aan ProRail moeten worden toegezonden, dan wel waarbinnen de besluiten door dat bestuursorgaan moeten worden genomen ([artikel 20, vierde lid, onderdelen a en d, van de Tracéwet](../../../../../../../../../../wet/tracéwet/BWBR0006147/README.md)).  

4. De Manager GJZ en de onder hem ressorterende werknemers voeren bij de uitoefening van het (onder)mandaat en de (doorgegeven) machtiging een ordentelijke en voor de minister transparante administratie. De Manager GJZ verschaft de minister desgevraagd alle inlichtingen die betrekking hebben op de uitoefening van het bij het Besluit verleende mandaat en machtiging.  

5. De Manager GJZ en de onder hem ressorterende medewerkers zijn niet rechtstreeks betrokken bij, noch verantwoordelijk voor het aanvragen van vergunningen door (functionarissen van andere dienstonderdelen van) ProRail, die nodig zijn voor de uitvoering van een tracébesluit.  

6. De Manager GJZ en de onder hem ressorterende medewerkers laten zich bij de uitoefening van hun mandaat en machtiging niet alleen leiden door het belang van de aanvrager van de vergunningen, maar wegen zorgvuldig dit belang af tegen de belangen van de betrokken bestuursorganen.  

7. Het in een document vastleggen van een beslissing of handeling, genomen respectievelijk verricht op grond van de artikelen 2 en 3, dient te geschieden op briefpapier van ProRail met het briefhoofd ‘COÖRDINATOR VERGUNNINGEN’ gevolgd door de naam van het project.  

8. Een document als bedoeld in onderdeel 7, vastgesteld door de Manager GJZ, vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding ‘De Manager Grondverwerving en Juridische Zaken van ProRail B.V.’, zijn handtekening en zijn naam.  

9. Een document als bedoeld in onderdeel 7, vastgesteld door een onder de Manager GJZ ressorterende medewerker als bedoeld in artikel 3 van het Besluit vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding, de handtekening en de naam van de medewerker.   

### Paragraaf  2  

####Schadevergoeding

1. Het in een document vastleggen van een beslissing of handeling, genomen respectievelijk verricht op grond van de artikelen 5, 6, 9, 10 en 13 geschiedt op briefpapier van ProRail.  

2. Een document als bedoeld in onderdeel 1, vastgesteld door de projectmanager van ProRail, vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding ‘De Projectmanager’, de naam van desbetreffend project van ProRail, zijn handtekening en zijn naam.  

3. Een document als bedoeld in onderdeel 1, vastgesteld door de Directeur Projecten van ProRail, vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding ‘De Directeur Projecten van ProRail B.V.’, zijn handtekening en zijn naam.  

4. Een document als bedoeld in onderdeel 1, vastgesteld door de Manager GJZ, vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding ‘De Manager Grondverwerving en Juridische Zaken van ProRail B.V.’, zijn handtekening en zijn naam.  

5. Een document als bedoeld in onderdeel 1, vastgesteld door degenen aan wie ondermandaat is verleend door de projectmanager of de Directeur Projecten of machtiging is doorgegeven door de projectmanager, de Directeur Projecten of de Manager GJZ vermeldt aan het slot: ‘DE MINISTER VAN INFRASTRUCTUUR EN MILIEU, namens deze,’ gevolgd door de functieaanduiding, de handtekening en de naam van de plaatsvervanger of medewerker.  

6. De Directeur Projecten beslist niet op bezwaar dan nadat ter zake advies is uitgebracht door een commissie bestaande uit: 

a. twee vertegenwoordigers van ProRail B.V., waarvan één tevens handelend als voorzitter;  

b. twee vertegenwoordigers van Rijkswaterstaat.    

7. Gemandateerden en gemachtigden voeren bij de uitoefening van hun mandaat een ordentelijke en voor de minister transparante administratie en verschaffen de minister desgevraagd alle inlichtingen die betrekking hebben op de uitoefening van het bij het Besluit verleende mandaat en machtiging. Het archief bevat ten minste afschriften van ieder genomen besluit en van de verslagen van hoorzittingen van de bezwaarcommissie.  

8. Gemandateerden en gemachtigden verstrekken desgevraagd alle inlichtingen omtrent de behandeling van de verzoeken, de behandeling van de bezwaar- en de beroepschriften en de redenen om tegen een uitspraak van de rechtbank hoger beroep in te stellen.  

9. Gemandateerden en gemachtigden informeren de minister over zaken van principiële aard dan wel met buitengewone consequenties of een grote precedentwerking.   


<meta http-equiv='Content-Type' content='text/html; charset=utf-8' />

##Besluit mandaat en machtiging scheepvaartinspecteurs Rijksdienst Caribisch Nederland

De Minister van Infrastructuur en Milieu,  
Gelet op [artikel 10:4, eerste en vierde lid, van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) en het besluit van de Ministerraad van 3 juli 2009;
Besluit:    

### Artikel  1  

In dit besluit wordt verstaan onder *‘Rijksdienst Caribisch Nederland’* het organisatieonderdeel van het Ministerie van Binnenlandse Zaken en Koninkrijksrelaties, bedoeld in het [Organisatie- en mandaatbesluit BZK-BES](../../../../../../../../../../ministeriele-regeling-BES/organisatie-/en/mandaatbesluit/bzk-bes/BWBR0028832/README.md). 

### Artikel  2  

1.  Aan de scheepvaartinspecteurs, werkzaam bij de Rijksdienst Caribisch Nederland, wordt mandaat verleend om besluiten te nemen in het kader van de uitvoering van de [Meetbrievenwet](../../../../../../../../../../wet/meetbrievenwet/1981/BWBR0003378/README.md) en de [Wet voorkoming verontreiniging door schepen](../../../../../../../../../../wet/wet/voorkoming/verontreiniging/door/schepen/BWBR0003642/README.md).   
2.  Aan de ambtenaren, bedoeld in het eerste lid, wordt tevens machtiging verleend om ter voorbereiding van de in het eerste lid bedoelde besluiten alle benodigde werkzaamheden te verrichten.  

### Artikel  3  

1.  Het document waarin een besluit of handeling, genomen respectievelijk verricht op grond van dit besluit, wordt vastgelegd, bevat in ieder geval een verwijzing naar de wet- en regelgeving waarop het besluit betrekking heeft.   
2.  Een document als bedoeld in het eerste lid van dit artikel vermeldt aan het slot: ‘DE MINISTER VAN INFRASTRUCTUUR EN MILIEU, namens deze, de scheepvaartinspecteur Rijksdienst Caribisch Nederland’ gevolgd door de naam en de handtekening van de functionaris.  

### Artikel  4  

Dit besluit treedt in werking met ingang van de eerste dag na de dagtekening van de Staatscourant waarin het wordt geplaatst. 

### Artikel  5  

Dit besluit wordt aangehaald als: Besluit mandaat en machtiging scheepvaartinspecteurs Rijksdienst Caribisch Nederland. 
Dit besluit zal in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen-Maas Geesteranus     

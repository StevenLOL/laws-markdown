<meta http-equiv='Content-Type' content='text/html; charset=utf-8' />

##Besluit mandaat Rijksbouwmeester

De Minister van Volkshuisvesting, Ruimtelijke Ordening en Milieubeheer,  
Gelet op [artikel 10:3 van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In dit besluit wordt verstaan onder: 

a. mandaat: bevoegdheid om in naam van de minister besluiten te nemen;  

b. minister: Minister van Volkshuisvesting, Ruimtelijke Ordening en Milieubeheer;  

c. Rijksbouwmeester: Rijksbouwmeester, bedoeld in [artikel 13 van het Besluit Rijksgebouwendienst 1999](../../../../../KB/besluit/rijksgebouwendienst/1999/BWBR0009888/README.md);  

d. wet: [Wet op de architectentitel](../../../../../wet/wet/op/de/architectentitel/BWBR0004189/README.md).    

### Artikel  2  

Aan de Rijksbouwmeester wordt mandaat verleend tot het nemen van besluiten met betrekking tot: 

a. het verlenen van ontheffing wegens ‘uitzonderlijke bekwaamheid’, bedoeld in [artikel 9, eerste lid, onder g, van de wet](../../../../../wet/wet/op/de/architectentitel/BWBR0004189/README.md);  

b. de aanwijzing van diploma’s, bedoeld in [artikel 9, eerste lid, onder j, van de wet](../../../../../wet/wet/op/de/architectentitel/BWBR0004189/README.md).    

### Artikel  3  

Een document waarmee op grond van dit mandaat een besluit wordt vastgelegd vermeldt aan het slot: ‘De Minister van Volkshuisvesting, Ruimtelijke Ordening en Milieubeheer, voor deze: de Rijksbouwmeester,’.  

### Artikel  4  

1.  Dit besluit wordt aangehaald als: Besluit mandaat Rijksbouwmeester.   
2.  Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.   
Dit besluit zal in de Staatscourant worden geplaatst.   

Den Haag 
11 mei 2005    

De 
Minister van Volkshuisvesting, Ruimtelijke Ordening en Milieubeheer, 
S.M.Dekker    

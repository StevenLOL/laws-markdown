<meta http-equiv='Content-Type' content='text/html; charset=utf-8' />

##Besluit van de directeur-generaal van Rijkswaterstaat van 6 november 2013, met kenmerk RWS-2013/56241, houdende verlening van mandaat, volmacht en machtiging aan de directeuren Productie en Bedrijfsvoering project Schiphol-Amsterdam-Almere (SAA) (Besluit mandaat, volmacht en machtiging directeuren SAA)

De directeur-generaal Rijkswaterstaat,  
Gelet op [artikel 23, tweede lid, onderdeel b, van het Organisatie- en mandaatbesluit Infrastructuur en Milieu 2012](../../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md) en [artikel 2, tweede en derde lid, van het Instellingsbesluit directoraat-generaal Rijkswaterstaat 2013](../../../../../../../../../ministeriele-regeling/instellingsbesluit/directoraat-generaal/rijkswaterstaat/BWBR0026953/README.md);
Besluit:    

### Artikel  1  

####: Functie

1.  Er is een directeur Productie project Schiphol-Amsterdam-Almere (SAA).   
2.  Er is een directeur Bedrijfsvoering project Schiphol-Amsterdam-Almere (SAA).   
3.  De in het eerste en tweede lid genoemde directeuren ressorteren onder de hoofdingenieur-directeur van RWS Grote Projecten en Onderhoud.  

### Artikel  2  

####: Bevoegdheden

De aan de directeur-generaal verleende bevoegdheden worden, met inachtneming van de [artikelen 3](../../../../../../../../../ministeriele-regeling/besluit/mandaat/volmacht/en/machtiging/rijkswaterstaat/2013/BWBR0034184/README.md) en [12 van het Besluit mandaat, volmacht en machtiging Rijkswaterstaat 2013](../../../../../../../../../ministeriele-regeling/besluit/mandaat/volmacht/en/machtiging/rijkswaterstaat/2013/BWBR0034184/README.md), eveneens gemandateerd aan de directeur Productie project Schiphol-Amsterdam-Almere (SAA) en aan de directeur Bedrijfsvoering project Schiphol-Amsterdam-Almere (SAA). 

### Artikel  3  

####: Verlening volmacht en machtiging

De aan de directeur-generaal verleende volmacht en machtiging worden, met inachtneming van de [artikelen 3](../../../../../../../../../ministeriele-regeling/besluit/mandaat/volmacht/en/machtiging/rijkswaterstaat/2013/BWBR0034184/README.md) en [12 van het Besluit mandaat, volmacht en machtiging Rijkswaterstaat 2013](../../../../../../../../../ministeriele-regeling/besluit/mandaat/volmacht/en/machtiging/rijkswaterstaat/2013/BWBR0034184/README.md), eveneens verleend aan de directeur Productie project Schiphol-Amsterdam Almere (SAA) en de directeur Bedrijfsvoering project Amsterdam-Schiphol-Almere (SAA). 

### Artikel  4  

####: Grensbedrag

Het mandaat, de volmacht en machtiging verleend aan de directeur Productie project Schiphol-Amsterdam-Almere (SAA) en de directeur Bedrijfsvoering project Schiphol-Amsterdam-Almere (SAA), voor verplichtingen welke financiële gevolgen hebben of kunnen hebben, is beperkt tot een grensbedrag van € 5.000.000 exclusief BTW. 

### Artikel  5  

####: Instructies

De bepalingen van het [Besluit mandaat, volmacht en machtiging RWS 2013](../../../../../../../../../ministeriele-regeling/besluit/mandaat/volmacht/en/machtiging/rijkswaterstaat/2013/BWBR0034184/README.md) en de daarbij gegeven instructies zijn van overeenkomstige toepassing. 

### Artikel  6  

####: Inwerkingtreding

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 september 2012. Dit besluit vervalt bij oplevering van het project Schiphol-Amsterdam-Almere (SAA). 

### Artikel  7  

####: Citeertitel

Dit besluit wordt aangehaald als: Besluit mandaat, volmacht en machtiging directeuren SAA. 
Dit besluit zal met de toelichting in de Staatscourant worden geplaatst.   

’s-Gravenhage 
6 november 2013   

De directeur-generaal Rijkswaterstaat, 
J.H. Dronkers     

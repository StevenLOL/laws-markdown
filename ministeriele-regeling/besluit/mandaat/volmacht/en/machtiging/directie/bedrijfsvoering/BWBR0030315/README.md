<meta http-equiv='Content-Type' content='text/html; charset=utf-8' />

##Besluit van de directeur Bedrijfsvoering van 12 juli 2011, nr. 3599532, houdende mandaat, volmacht en machtiging aan de functionarissen binnen de Directie Bedrijfsvoering van het Ministerie van Algemene Zaken

De directeur Bedrijfsvoering,  
Gelet op de [artikelen 7](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md) en [10 van het Besluit mandaat, volmacht en machtiging Algemene Zaken](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md);
Besluit:    

### Artikel  1  

1.  De directeur Bedrijfsvoering verleent de aan hem krachtens de [artikelen 7](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md) en [9 van het Besluit mandaat, volmacht en machtiging Algemene Zaken](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md) verleende bevoegdheden aan een rechtstreeks onder hem ressorterende unitmanager door middel van een schriftelijke aanwijzing.   
2.  De krachtens lid 1 aangewezen functionaris maakt van de in het eerste lid aan hem verleende bevoegdheden uitsluitend gebruik: 

a. bij afwezigheid van de directeur Bedrijfsvoering;  

b. in andere gevallen voor zover het aangelegenheden betreft die door de directeur Bedrijfsvoering aan hem zijn toevertrouwd.     

### Artikel  2  

De aan de directeur Bedrijfsvoering krachtens [artikel 7](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md) en [9 van het Besluit mandaat, volmacht en machtiging Algemene Zaken](../../../../../../../../../ministeriele-regeling/besluit/mandaat/volmacht/en/machtiging/algemene/zaken/BWBR0030304/README.md) verleende bevoegdheden tot het nemen van beslissingen op het gebied van personeelsbeleid, waaronder inbegrepen aanstelling, schorsing en beloningen worden verleend aan de unitmanager Advies en Ontwikkeling, de unitmanager Kwaliteit, Analyse en Beheer en de unitmanager Uitvoering, en het onder deze unitmanagers ressorterend management.  

### Artikel  3  

1.  De unitmanagers wordt volmacht en machtiging verstrekt tot het verrichten van handelingen waarmede een bedrag is gemoeid dat per geval vijftigduizend euro niet te boven gaat en waarvoor financiële dekking is vanuit het prestatieplan.   
2.  Een functionaris zoals bedoeld in het eerste lid maakt van de aan hem verleende volmacht en machtiging uitsluitend gebruik voor zover het aangelegenheden betreft die behoren tot zijn werkterrein en naar aard en inhoud niet een zodanig gewicht hebben dat deze behoren te worden afgedaan door de directeur Bedrijfsvoering.   
3.  De bevoegdheden worden nader bepaald door en uitgeoefend met inachtneming van: 

a. departementale procedures, richtlijnen en aanwijzingen;  

b. aanvullende procedures en instructies van de directeur Bedrijfsvoering.     

### Artikel  4  

1.  Ondertekening door in voorgaande artikelen genoemde functionarissen van een document krachtens mandaat of volmacht luidt als volgt: DE MINISTER-PRESIDENT, Minister van Algemene Zaken, namens deze, (handtekening) (naam) (functie)   
2.  Het eerste lid is niet van toepassing op digitale besluiten die worden genomen via het P-Direktportaal.   
3.  Het eerste lid is van overeenkomstige toepassing op de ondertekening van een document krachtens machtiging, tenzij uit de aard en inhoud van het document reeds voldoende blijkt dat het namens de minister-president, minister van Algemene Zaken, is opgesteld. In dat geval luidt de ondertekening als volgt: (handtekening) (naam) (functie)   
4.  Een document als bedoeld in het eerste en derde lid wordt opgesteld conform de vastgestelde rijksbrede huisstijl.   

### Artikel  5  

De volgende besluiten worden ingetrokken: 

a. Het [Besluit mandaat, volmacht en machtiging Centrale Afdeling Communicatietechnologie, Informatie- en Documentmanagement 2009](../../../../../../../../../ministeriele-regeling/besluit/mandaat/volmacht/en/machtiging/centrale/afdeling/etc/BWBR0027519/README.md) van 2 maart 2010;  

b. Het [Besluit mandaat, volmacht en machtiging Centrale Afdeling Facilitaire Zaken 2009](../../../../../../../../../ministeriele-regeling/besluit/mandaat/volmacht/en/machtiging/centrale/afdeling/facilitaire/zaken/etc/BWBR0027537/README.md) van 2 maart 2010;  

c. Het [Besluit mandaat, volmacht en machtiging Centrale Afdeling Personeel & Organisatie 2009](../../../../../../../../../ministeriele-regeling/besluit/mandaat/volmacht/en/machtiging/centrale/afdeling/personeel/&/etc/BWBR0027545/README.md) van 2 maart 2010.    

### Artikel  6  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 april 2011.  

### Artikel  7  

Dit besluit kan worden aangehaald als: Besluit mandaat, volmacht en machtiging Directie Bedrijfsvoering.  
Dit besluit zal in de Staatscourant worden geplaatst en in afschrift worden gezonden aan de Algemene Rekenkamer, de secretaris-generaal, de diensthoofden en de in dit besluit genoemde functionarissen.  

De Minister-President,
Minister van Algemene Zaken,namens deze:
C. vanDuijvenvoorden,
Directeur Bedrijfsvoering.   

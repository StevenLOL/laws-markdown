<meta http-equiv='Content-Type' content='text/html; charset=utf-8' />

##Besluit van de Staatssecretaris van Volkshuisvesting, Ruimtelijke Ordening en Milieubeheer en de Minister van Verkeer en Waterstaat van 14 december 2004, nr. LMV2004.126670, Directoraat-Generaal Milieubeheer, Lokale Milieukwaliteit en Verkeer, tot het verlenen van mandaat, volmacht en machtiging ter uitvoering van diverse regelingen met betrekking tot de bescherming en de sanering van de bodem

De Staatssecretaris van Volkshuisvesting, Ruimtelijke Ordening en Milieubeheer en de Minister van Verkeer en Waterstaat,  
De Minister van Verkeer en Waterstaat, voor zover het betreft de besluiten en handelingen, bedoeld in onderdeel B van de bijlage bij dit besluit;

Gelezen de schriftelijke instemming van de algemeen directeur van SenterNovem van 2 december 2004 kenmerk ZJZ0429411;
Besluiten:    

### Artikel  1  

De Algemeen directeur van Agentschap NL wordt mandaat en machtiging verleend tot het nemen van besluiten en het verrichten van handelingen die verband houden met de uitvoering van taken als bedoeld in onderdeel A van de bijlage bij dit besluit.  

### Artikel  2  

De Algemeen directeur van Agentschap NL wordt mandaat en machtiging verleend tot het nemen van besluiten en het verrichten van handelingen die verband houden met de uitvoering van taken als bedoeld in onderdeel B van de bijlage bij dit besluit.  

### Artikel  3  

De Algemeen directeur van Agentschap NL wordt mandaat, volmacht en machtiging verleend tot het nemen van besluiten en het verrichten van handelingen die verband houden met de uitvoering van taken als bedoeld in onderdeel C van de bijlage bij dit besluit.  

### Artikel  4  

De Algemeen directeur van Agentschap NL wordt mandaat en machtiging verleend tot het nemen van besluiten en het verrichten van handelingen die verband houden met de uitvoering van taken als bedoeld in onderdeel D van de bijlage bij dit besluit.  

### Artikel  4a  

De Algemeen directeur van Agentschap NL wordt mandaat en machtiging verleend voor het nemen van besluiten en het verrichten van handelingen die verband houden met de uitvoering van taken als bedoeld in onderdeel E van de bijlage bij dit besluit.  

### Artikel  5  

De Algemeen directeur van Agentschap NL wordt: 

a.  mandaat verleend tot het nemen van besluiten op bezwaar tegen besluiten, bedoeld in de artikelen 1 tot en met 4a, voorzover het besluit waartegen bet bezwaar zich richt niet door hem in mandaat is genomen;  

b.  machtiging verleend tot het verrichten van alle voorbereidende werkzaamheden of handelingen met betrekking tot het nemen van besluiten op bezwaar als bedoeld onder a.    

### Artikel  6  

De Algemeen directeur van Agentschap NL kan met betrekking tot zijn bevoegdheden bedoeld in de artikelen 1 tot en met 5, ondermandaat, volmacht en/of machtiging verlenen aan een of meer onder hem ressorterende functionarissen, voor zover het besluit waartegen het bezwaar zich richt niet door dezelfde functionaris is genomen.  

### Artikel  7  

Indien uitvoering wordt gegeven aan de artikelen 1 tot en met 6, luidt de ondertekening: 

a. Indien wordt gehandeld namens de Minister van Volkshuisvesting, Ruimtelijke Ordening en Milieubeheer: De Minister van Volkshuisvesting, Ruimtelijke Ordening en Milieubeheer, voor deze: gevolgd door de functieaanduiding, de handtekening en de naam van de betrokken functionaris.  

b. Indien mede namens de Staatssecretaris van Verkeer en Waterstaat wordt gehandeld: De Staatssecretaris van Volkshuisvesting, Ruimtelijke Ordening en Milieubeheer mede namens de Staatssecretaris van Verkeer en Waterstaat, voor dezen: gevolgd door de functieaanduiding, de handtekening en de naam van de betrokken functionaris.    

### Artikel  8  

1.  Dit besluit treedt in werking met ingang van 1 januari 2005.   
2.  Zo nodig in afwijking van het eerste lid worden het mandaat en de machtiging, genoemd in artikel 1, voor zover het taken betreft als bedoeld in onderdeel A, onder a, van de bijlage, pas uitgeoefend vanaf het tijdstip waarop artikel VIII van het bij koninklijke boodschap van 15 september 2004 ingediende wetsvoorstel tot wijziging van enkele belastingwetten c.a. (Overige fiscale maatregelen 2005) tot wet is verheven en in werking treedt.   
3.  In afwijking van het eerste lid worden het mandaat en de machtiging, genoemd in artikel 1, voor zover het taken betreft als bedoeld in onderdeel A, onder b, van de bijlage, pas uitgeoefend vanaf het tijdstip waarop de aanduiding ‘Service Centrum Grond’ niet meer voorkomt in het [Besluit stortplaatsen en stortverboden afvalstoffen](../../../../../../../../../AMvB/besluit/stortverbod/afvalstoffen/BWBR0009094/README.md).   
4.  Zo nodig worden in afwijking van het eerste lid het mandaat en de machtiging, genoemd in artikel 4, voor zover het taken betreft als bedoeld in onderdeel D, onder i tot en met l van de bijlage, pas uitgeoefend vanaf het tijdstip waarop de [Regeling uitvoeringskwaliteit bodembeheer](../../../../../../../../../ministeriele-regeling/regeling/uitvoeringskwaliteit/bodembeheer/BWBR0020345/README.md) in werking treedt.   

### Artikel  9  

Dit besluit wordt aangehaald als: Besluit mandaat, volmacht en machtiging Agentschap NL Bodem+.  
Dit besluit zal met de toelichting in de Staatscourant worden geplaatst.   

Den Haag 
14 december 2004    

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel 

De 
Minister van Verkeer en Waterstaat, 
K.M.H.Peijs   

### Bijlage  

#### *Onderdeel A. Het storten van verontreinigde grond en baggerspecie* 

([Wet belastingen op milieugrondslag](../../../../../../../../../wet/wet/belastingen/op/milieugrondslag/BWBR0007168/README.md) en [Besluit stortplaatsen en stortverboden afvalstoffen](../../../../../../../../../AMvB/besluit/stortverbod/afvalstoffen/BWBR0009094/README.md)) 

a. Het afgeven, wijzigen en intrekken van verklaringen houdende een beoordeling van de status van als baggerspecie aangeboden materiaal als bedoeld in [artikel 29](../../../../../../../../../wet/wet/belastingen/op/milieugrondslag/BWBR0007168/README.md) juncto [artikel 22 van de Wet belastingen op milieugrondslag](../../../../../../../../../wet/wet/belastingen/op/milieugrondslag/BWBR0007168/README.md);  

b. Het afgeven, wijzigen en intrekken van verklaringen houdende een beoordeling van de reinigbaarheid van verontreinigde grond als bedoeld in [artikel 2, onder f, van het Besluit stortplaatsen en stortverboden afvalstoffen](../../../../../../../../../AMvB/besluit/stortverbod/afvalstoffen/BWBR0009094/README.md).    

#### *Onderdeel B. Het gebruik van bouwstoffen* 

([Bouwstoffenbesluit bodem- en oppervlaktewaterenbescherming](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md)) 

c. Het aanwijzen van een instituut als bedoeld in [artikel 1, lid 1, onder t, van het Bouwstoffenbesluit bodem- en oppervlaktewaterenbescherming](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md) dat bevoegd is een kwaliteitsverklaring in de zin van het Bouwstoffenbesluit af te geven, alsmede het schorsen of intrekken van een zodanige aanwijzing;  

d. Het aanwijzen van een instantie als bedoeld in [artikel 5, lid 2](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), [artikel 9, leden 1, 4 en 7](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), en [artikel 22, leden 1 en 4, van het Bouwstoffenbesluit bodem- en oppervlaktewaterenbescherming](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), alsmede het schorsen of intrekken van een zodanige aanwijzing;  

e. Het erkennen van een kwaliteitsverklaring als bedoeld in [artikel 5, lid 4](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), [artikel 9, lid 8](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), en [artikel 22, lid 6, van het Bouwstoffenbesluit bodem- en oppervlaktewaterenbescherming](../../../../../../../../../AMvB/bouwstoffenbesluit/bodem-/en/oppervlaktewaterenbescherming/BWBR0007667/README.md), alsmede het schorsen of intrekken van een zodanige aanwijzing.    

#### *Onderdeel C. De bevoegdheid tot verhaal van kosten als bedoeld in artikel 75, eerste en derde lid, Wet bodembescherming* 

f. Het overgaan tot kostenverhaal als bedoeld in [artikel 75 van de Wet bodembescherming](../../../../../../../../../wet/wet/bodembescherming/BWBR0003994/README.md), met uitzondering van situaties waarin Gedeputeerde Staten en Burgemeester en Wethouders gebruik hebben gemaakt van mandaat dat hen is verleend op basis van [artikel 75, zevende lid](../../../../../../../../../wet/wet/bodembescherming/BWBR0003994/README.md);  

h. Het verhaal van kosten met toepassing van [artikel 75, de leden 1, 2, 3 en 6, van de Wet bodembescherming](../../../../../../../../../wet/wet/bodembescherming/BWBR0003994/README.md);  

g. Het treffen van een schikking met betrekking tot de kosten als bedoeld in [artikel 75 van de Wet bodembescherming](../../../../../../../../../wet/wet/bodembescherming/BWBR0003994/README.md), het voeren van onderhandelingen terzake en het treffen van een schikking.    

#### *Onderdeel D. Het verlenen van erkenningen, ontheffingen en het vaststellen van een formulier (Besluit bodemkwaliteit)* 

i. Het verlenen van erkenningen als bedoeld in [artikel 9 van het Besluit bodemkwaliteit](../../../../../../../../../AMvB/besluit/bodemkwaliteit/BWBR0022929/README.md);  

j. Het wijzigen van een erkenning als bedoeld in [artikel 12 van het Besluit bodemkwaliteit](../../../../../../../../../AMvB/besluit/bodemkwaliteit/BWBR0022929/README.md);  

k. Het intrekken en schorsen van een erkenning op grond van [artikel 23, eerste lid, onder a, c en d en tweede lid, onder a, van het Besluit bodemkwaliteit](../../../../../../../../../AMvB/besluit/bodemkwaliteit/BWBR0022929/README.md);  

l. Het verlenen van een ontheffing als bedoeld in [artikel 31, eerste lid, van het Besluit bodemkwaliteit](../../../../../../../../../AMvB/besluit/bodemkwaliteit/BWBR0022929/README.md);  

m. Het vaststellen van een formulier als bedoeld in [artikel 31, derde lid, van het Besluit bodemkwaliteit](../../../../../../../../../AMvB/besluit/bodemkwaliteit/BWBR0022929/README.md).    

#### *Onderdeel E. Besluiten omtrent erkenningen (Paragraaf 6a van het Besluit melden bedrijfsafvalstoffen en gevaarlijke afvalstoffen)* 

n. Het verlenen van een erkenning op grond van [artikel 12b, eerste lid, van het Besluit melden bedrijfsafvalstoffen en gevaarlijke afvalstoffen](../../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);  

o. Het wijzigen van een erkenning op grond van [artikel 12e van het Besluit melden bedrijfsafvalstoffen en gevaarlijke afvalstoffen](../../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);  

p. het intrekken van een erkenning op grond van [artikel 12k, eerste lid, aanhef en onder a, c of d, van het Besluit melden bedrijfsafvalstoffen en gevaarlijke afvalstoffen](../../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);  

q. het schorsen van een erkenning op grond van [artikel 12k, tweede lid, aanhef en onder a, van het Besluit melden bedrijfsafvalstoffen en gevaarlijke afvalstoffen](../../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md).    


<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 17 maart 2014, nr. MinBuZa.2014-106796 , tot verlening van mandaat, volmacht en machtiging aan de directeur-generaal Rijksdienst voor Ondernemend Nederland

De Minister voor Buitenlandse Handel en Ontwikkelingssamenwerking,  
Gelet op [afdeling 10.1.1 van de Algemene wet bestuursrecht](../../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

1.  Aan de directeur-generaal Rijksdienst voor Ondernemend Nederland wordt mandaat, volmacht en machtiging verleend om namens de Minister voor Buitenlandse Handel en Ontwikkelingssamenwerking besluiten te nemen, rechtshandelingen te verrichten en de daartoe benodigde voorbereidingshandelingen te verrichten met het oog op de toepassing van de in de bijlage genoemde besluiten en met inachtneming van de in de bijlage opgenomen bepalingen alsmede met het oog op de toepassing van de [Wet openbaarheid van bestuur](../../../../../../../../../../../wet/wet/openbaarheid/van/bestuur/BWBR0005252/README.md) voor zover samenhangend met de toepassing van de in de bijlage genoemde besluiten.   
2.  De op grond van het eerste lid verleende bevoegdheden strekken zich mede uit tot het nemen van besluiten op bezwaarschriften voorzover het besluit waartegen het bezwaar zich richt niet door de directeur-generaal Rijksdienst voor Ondernemend Nederland in mandaat is genomen, en tot het voeren van beroepsprocedures over de krachtens die bevoegdheden genomen besluiten.  

### Artikel  2  

De directeur-generaal Rijksdienst voor Ondernemend Nederland kan met betrekking tot zijn bevoegdheden, bedoeld in artikel 1, ondermandaat, volmacht en machtiging verlenen aan één of meer onder hem ressorterende functionarissen. 

### Artikel  3  

De bevoegdheden, bedoeld in artikel 1, strekken zich uit tot na afloop van het in de bijlage genoemde tijdvak, voorzover de uitoefening daarvan betrekking heeft op besluiten en handelingen genomen of verricht voor afloop van dat tijdvak. 

### Artikel  4  

Het [Besluit van de minister voor Ontwikkelingssamenwerking van 21 december 2009](../../../../../../../../../../../ministeriele-regeling/besluit/mandaat/volmacht/en/machtiging/algemeen/directeur/agentschap/nl/etc/BWBR0027042/README.md), nr. DJZ/BR/1059-09, tot verlening van mandaat, volmacht en machtiging aan de algemeen directeur van AgentschapNL<sup> 1 Stcrt. 2010, nr. 83 </sup> wordt ingetrokken.  

### Artikel  5  

Dit besluit treedt in werking met ingang van de dag na de dagtekening van de Staatscourant waarin het wordt geplaatst en werkt terug tot en met 1 januari 2014. 
Van dit besluit en de daarbij behorende bijlage wordt mededeling gedaan door plaatsing in de Staatscourant.  

De 
Minister voor Buitenlandse Handel en Ontwikkelingssamenwerking, namens deze: 
de Secretaris-Generaal van het Ministerie van Buitenlandse Zaken, 
R. Jones-Bos.    

### Bijlage  

| Besluit  | Reikwijdte  | Geldig tot  |
|:---|:---|:---|
| [Besluit van de Minister voor Ontwikkelingssamenwerking van 4 december 2006](../../../../../../../../../../../ministeriele-regeling/besluit/vaststelling/beleidsregels/en/subsidieplafond/voor/etc/BWBR0020668/README.md), nr. DAO 0894/06, tot vaststelling van beleidsregels en een subsidieplafond voor subsidieverlening op grond van de Subsidieregeling Ministerie van Buitenlandse Zaken 2006 (Indonesiëfaciliteit) (Stcrt. 2006, nr. 244)  | Besluiten inzake subsidieverstrekking  | 1 januari 2012  |
| [Besluit van de Minister voor Ontwikkelingssamenwerking van 10 september 2008](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0024519/README.md), nr. EFV-016/08, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006 (Fonds Economische Opbouw Uruzgan) (Stcrt. 2008, 185)  | Besluiten inzake subsidieverstrekking  | 1 januari 2014  |
| [Besluit van de Minister voor Ontwikkelingssamenwerking van 14 oktober 2008](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0024636/README.md), nr. DJZ/BR-0934/08, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006 (Daey Ouwens Fonds voor kleinschalige hernieuwbare-energieprojecten) (Stcrt. 2008, nr. 287)  | Besluiten inzake subsidieverstrekking  | 1 juli 2011  |
| [Besluit van de minister voor Ontwikkelingssamenwerking van 19 november 2008](../../../../../../../../../../../ministeriele-regeling/besluit/vaststelling/beleidsregels/en/subsidieplafond/private/sector/etc/BWBR0024751/README.md), nr. DDE-838/2008, tot vaststelling van beleidsregels en een subsidieplafond voor het Private Sector Investeringsprogramma (Stcrt. 2008, 231)  | Besluiten inzake subsidieverstrekking  | 1 januari 2010  |
| [Besluit van de Minister voor Ontwikkelingssamenwerking van 13 februari 2009](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0025433/README.md), nr. DMW/NE-69/09, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006 (Fonds Duurzame Biomassa Mondiaal) (Stcrt. 2009, nr. 48) en het daarmee samenhangende ondersteunende programma waarop het convenant van 21 januari 2009 tussen de Minister voor Ontwikkelingssamenwerking en SenterNovem betrekking heeft  | Besluiten inzake subsidieverstrekking en wat betreft het ondersteunende programma het aangaan van overeenkomsten inzake de toekenning van bijdragen  | 1 juli 2013  |
| [Besluit van de Minister voor Ontwikkelingssamenwerking van 23 februari 2009](../../../../../../../../../../../ministeriele-regeling/besluit/vaststelling/beleidsregels/schenkingen/overheidsorganen/etc/BWBR0025451/README.md), nr. R 649, tot vaststelling van beleidsregels voor het doen van schenkingen aan overheidsorganen in ontwikkelingslanden met het oog op de ontwikkeling, implementatie en exploitatie van publieke infrastructuur (Schenkingsfaciliteit ORIO) (Stcrt. 2009, nr. 47)  | Het aangaan van overeenkomsten inzake toekenning van schenkingsbijdragen  | 1 januari 2014  |
| [Besluit van de Minister voor Ontwikkelingssamenwerking van 27 augustus 2009](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidieverlening/ex/etc/BWBR0026343/README.md), nr. HAN/2009-244, tot vaststelling van beleidsregels en een subsidieplafond voor subsidieverlening op grond van de Subsidieregeling Ministerie van Buitenlandse Zaken 2006 in het kader van de Vietnam Faciliteit (Stcrt 2009, nr. 13269)  | Besluiten inzake subsidieverstrekking  | 1 januari 2013  |
| [Besluit van de staatssecretaris van Buitenlandse Zaken van 13 december 2011](../../../../../../../../../../../ministeriele-regeling/besluit/vaststelling/beleidsregels/en/subsidieplafond/private/sector/etc/BWBR0030870/README.md), nr. DJZ/BR/1506-11, tot vaststelling van beleidsregels en een subsidieplafond voor het Private Sector Investeringsprogramma (PSI 2012) (Stcrt. 2011, nr. 23127)  | Besluiten inzake subsidieverstrekking  | 1 januari 2013  |
| [Besluit van de Staatssecretaris van Buitenlandse Zaken van 21 maart 2012](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0031396/README.md), nr. DJZ/BR/0311-2012, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006, Fonds Duurzaam Water (FDW) (Stcrt. 2012, nr. 6036)   | Besluiten inzake subsidieverstrekking  | 1 januari 2013  |
| [Besluit van de Staatssecretaris van Buitenlandse Zaken van 30 maart 2012](../../../../../../../../../../../ministeriele-regeling/besluit/vaststelling/beleidsregels/voor/het/doen/van/schenkingen/aan/etc/BWBR0031505/README.md), Nr. DDE-41/2012, tot vaststelling van beleidsregels voor het doen van schenkingen aan overheidsorganen in ontwikkelingslanden met het oog op de ontwikkeling, implementatie en exploitatie van publieke infrastructuur (Schenkingsfaciliteit ORIO 2012) (Stcrt. 2012, nr. 8239)  | Het aangaan van overeenkomsten inzake toekenning van schenkingsbijdragen  | 1 januari 2014  |
| [Besluit van de Staatssecretaris van Buitenlandse Zaken van 11 april 2012](../../../../../../../../../../../ministeriele-regeling/besluit/vaststelling/call/for/ideas/ppp/facililteit/duurzaam/ondernemen/en/etc/BWBR0031473/README.md), nr Minbuza-2012.7786, tot vaststelling van beleidsregels voor het deelnemen aan samenwerkingsverbanden op het terrein van voedselzekerheid en private sector ontwikkeling (Call for ideas PPP faciliteit duurzaam ondernemen en voedselzekerheid 2012)(Stcrt. 2012, nr. 18594)  | Besluiten inzake subsidieverstrekking  | 1 juli 2013  |
| [Besluit van de minister voor Buitenlandse Handel en Ontwikkelingssamenwerking van 4 december 2012](../../../../../../../../../../../ministeriele-regeling/besluit/vaststelling/beleidsregels/en/subsidieplafond/private/sector/etc/BWBR0032419/README.md), nr. DDE583/2012, tot vaststelling van beleidsregels en een subsidieplafond voor het Private Sector Investeringsprogramma (Stcrt. 2012, nr. 25805)  | Besluiten inzake subsidieverstrekking  | 1 januari 2014  |
| [Besluit van de minister voor Buitenlandse Handel en Ontwikkelingssamenwerking van 13 juni 2013](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidieregeling/etc/BWBR0033577/README.md), Nr. DDE-315/2013, tot vaststelling van beleidsregels en een subsidieplafond voor subsidieverlening op grond van de Subsidieregeling Ministerie van Buitenlandse Zaken 2006 in het kader van de Transitiefaciliteit (Stcrt. 2013, nr. 16772)  | Besluiten inzake subsidieverstrekking  | 1 januari 2017  |
| [Besluit van de Minister voor Buitenlandse Handel en Ontwikkelingssamenwerking van 26 juli 2013](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0033735/README.md), MinBuza-2013.208245, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006, Ghana WASH Window van het Fonds Duurzaam Water (GWW-FDW) (Stcrt. 2013, nr. 21814)  | Besluiten inzake subsidieverstrekking  | 16 juni 2014  |
| [Regeling van de Staatssecretaris van Economische Zaken van 13 december 2009,](../../../../../../../../../../../ministeriele-regeling/subsidieregeling/internationaal/excelleren/BWBR0026983/README.md) nr. WJZ/9178621, houdende vaststelling van subsidie-instrumenten op het terrein van internationaal excelleren (Subsidieregeling internationaal excelleren) (Stcrt. 2009, nr. 19872)   | Besluiten inzake subsidieverstrekking  | --- |
| [Besluit van de Minister voor Buitenlandse Handel en Ontwikkelingssamenwerking van 13 december 2013](../../../../../../../../../../../ministeriele-regeling/subsidieregeling/internationaal/ondernemen/2014/BWBR0034488/README.md), nr. MinBuZa-2013.34529 inzake subsidieverstrekking voor activiteiten gericht op het versterken van de voorwaarden voor duurzaam internationaal ondernemen van MKB-ondernemers (Subsidieregeling internationaal ondernemen 2014) (Stcrt. 2013, nr. 35841)   | Besluiten inzake subsidieverstrekking  | 1 januari 2018  |
| [Besluit van de minister voor Buitenlandse Handel en Ontwikkelingssamenwerking van 16 december 2013](../../../../../../../../../../../ministeriele-regeling/besluit/vaststelling/beleidsregels/en/subsidieplafond/private/sector/etc/BWBR0034642/README.md), nr. DDE-692/2013, tot vaststelling van beleidsregels en een subsidieplafond voor het Private Sector Investeringsprogramma (Strct. 2014, nr. 136)  | Besluiten inzake subsidieverstrekking  | 1 januari 2015  |
| [Besluit van de Minister voor Buitenlandse Handel en Ontwikkelingssamenwerking van 27 februari 2013](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidieregeling/etc/BWBR0034875/README.md), nr. MinBuza DME/MW/2014.88626, tot vaststelling van beleidsregels en een subsidieplafond op grond van de Subsidieregeling Ministerie van Buitenlandse Zaken 2006 (Tweede call Fonds Duurzaam Water) (Stcrt. 2014, nr. 6294)  | Besluiten inzake subsidieverstrekking  | 1 juli 2014  |
| [Besluit van de Minister voor Buitenlandse Handel en Ontwikkelingssamenwerking van 17 januari 2014](../../../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0034701/README.md), MinBuza-2014.38246, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006 (Tweede openstelling Ghana WASH Window van het Fonds Duurzaam Water) (Stcrt. 2014, nr. 1894)  | Besluiten inzake subsidieverstrekking  | 15 oktober 2014  |


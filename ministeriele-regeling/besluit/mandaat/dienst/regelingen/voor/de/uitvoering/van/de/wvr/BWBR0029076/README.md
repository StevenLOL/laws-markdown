<meta http-equiv='Content-Type' content='text/html; charset=utf-8' />

##Besluit mandaat Dienst Regelingen voor de uitvoering van de Wvr

De Minister van Veiligheid en Justitie,  
In overeenstemming met de Minister van Economische Zaken, Landbouw en Innovatie;
Besluit:    

### Artikel  1  

In dit besluit wordt verstaan onder: 

– *minister:* Minister van Veiligheid en Justitie  

– *Dienst Regelingen:* Dienst Regelingen van het ministerie van Economische Zaken, Landbouw en Innovatie.    

### Artikel  2  

De teammanagers uitvoering van de Dienst Regelingen zijn bevoegd om namens de minister besluiten te nemen en stukken af te doen en te ondertekenen ten aanzien van primaire beslissingen als bedoeld in [artikel 55, tweede tot en met vierde lid, van de Wet Veiligheidsregio’s](../../../../../../../../../../../../wet/wet/veiligheidsregio's/BWBR0027466/README.md).  

### Artikel  3  

1.  De teammanagers Recht en Rechtsbescherming, de manager en plaatsvervangend manager Recht en Rechtsbeschermingen de unitmanagers van de Dienst Regelingen zijn bevoegd om namens de minister besluiten te nemen en stukken af te doen en te ondertekenen met betrekking tot: 

a. bezwaarschriften tegen een primair besluit als bedoeld in artikel 2;  

b. beslissingen tot verdaging van een beslissing op een bezwaarschrift als bedoeld onder a;  

c. beslissingen tot terugvordering van onverschuldigd verstrekte bijdragen;  

d. beslissingen over de verschuldigdheid en de hoogte van de dwangsom bij het niet tijdig nemen van besluiten;  

e. beslissingen tot terugvordering van een dwangsom, bedoeld in onderdeel d, bij onverschuldigde betaling.     
2.  De teammanagers Recht en Rechtsbescherming, de manager en plaatsvervangend manager Recht en Rechtsbeschermingen de unitmanagers van de Dienst Regelingen zijn bevoegd om namens de minister verweerschriften en andere stukken in gedingen die aanhangig zijn bij de bestuursrechter en voortvloeien uit besluiten, genoemd in het eerste lid, in te dienen, om de minister te vertegenwoordigen in gerechtelijke procedures en om juristen werkzaam bij Dienst Regelingen te machtigen om de minister te vertegenwoordigen bij de bestuursrechter inzake beroepen tegen besluiten genomen door de minister.   

### Artikel  4  

De teammanagers uitvoering, de teammanagers Recht en Rechtsbescherming, de manager en plaatsvervangend manager Recht en Rechtsbescherming en de unitmanagers van de Dienst Regelingen zijn bevoegd om namens de minister besluiten te nemen met betrekking tot: 

a. verzoeken tot vergoeding van wettelijke rente in verband met de vertraagde afhandeling van een aanvraag of een bezwaarschrift of de vertraagde uitbetaling van een vastgestelde tegemoetkoming;  

b. verzoeken tot vergoeding van kosten die een indiener in verband met de behandeling van een bezwaarschrift heeft gemaakt.    

### Artikel  5  

De algemeen directeur alsmede de manager en plaatsvervangend manager Recht en Rechtsbescherming van de Dienst Regelingen zijn bevoegd om namens de minister besluiten te nemen en stukken af te doen en te ondertekenen met betrekking tot het instellen van hoger beroep of verzet, het indienen van een verzoek om voorlopige voorziening of een verzoek om opheffing of schorsing van een voorlopige voorziening of het instellen van een andere rechtsmiddel tegen rechterlijke uitspraken in gedingen die voortvloeien uit met toepassing van dit besluit genomen besluiten.  

### Artikel  6  

De ondertekening, bedoeld in de artikelen 2 tot en met 5, luidt: ‘De Minister van Veiligheid en Justitie, voor deze,’ gevolgd door ‘de teammanager uitvoering van de Dienst Regelingen’, onderscheidenlijk ‘de teammanager Recht en Rechtsbescherming van de Dienst Regelingen’, onderscheidenlijk ‘de unitmanager van de Dienst Regelingen’, onderscheidenlijk ‘de algemeen directeur van de Dienst Regelingen’, onderscheidenlijk ‘de manager Recht en Rechtsbescherming van de Dienst Regelingen’, onderscheidenlijk ‘de plaatsvervangend manager Recht en Rechtsbescherming van de Dienst Regelingen’.  

### Artikel  7  

Dit besluit treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 oktober 2010.  

### Artikel  8  

Dit besluit wordt aangehaald als: Besluit mandaat Dienst Regelingen voor de uitvoering van de Wvr.  

### Artikel  9  

Het [Besluit mandaat Dienst Regelingen en aanwijzing toezichthouders uitvoeringsregelingen WTS](../../../../../../../../../../../../ministeriele-regeling/besluit/mandaat/dienst/regelingen/en/aanwijzing/toezichthouders/etc/BWBR0019659/README.md) wordt ingetrokken.  
Dit besluit zal met de toelichting in de Staatscourant worden geplaatst.  

De 
Minister van Veiligheid en Justitie,
I.W.Opstelten   

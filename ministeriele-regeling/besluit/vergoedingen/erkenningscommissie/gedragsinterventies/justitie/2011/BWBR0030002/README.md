<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 19 april 2011, nr. DDS5691198, houdende toekenning van een vaste vergoeding aan de leden van de Erkenningscommissie Gedragsinterventies Justitie (Besluit vergoedingen Erkenningscommissie Gedragsinterventies Justitie 2011)

De Staatssecretaris van Veiligheid en Justitie,  
Gelet op [artikel 2, eerste lid, van de Wet vergoedingen adviescolleges en commissies](../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

In dit besluit wordt verstaan onder de Commissie: de Erkenningscommissie Gedragsinterventies Justitie.  

### Artikel  2  

1.  De voorzitter en de overige leden van de Commissie ontvangen voor hun werkzaamheden een vaste vergoeding per maand.   
2.  De vergoeding van de voorzitter van de Commissie wordt gebaseerd op het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en op een arbeidsduurfactor van 0,1416.   
3.  De vergoeding van de overige leden van de Commissie wordt gebaseerd op het maximum van salarisschaal 17 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en op een arbeidsduurfactor van: 

a. 0,0412 voor leden die werkzaamheden die behoren tot de beoordelingstaak van de Commissie verrichten;  

b. 0,0547 voor leden die, naast de beoordelingstaak, werkzaamheden die behoren tot de communicatietaak van de Commissie verrichten;  

c. 0,0617 voor leden die, naast de beoordelingstaak, werkzaamheden die behoren tot de adviestaak van de Commissie verrichten;  

d. 0,0752 voor leden die, naast de beoordelingstaak, werkzaamheden die behoren tot de communicatietaak en tot de adviestaak van de Commissie verrichten.     

### Artikel  3  

Dit besluit treedt in werking met ingang van de eerste dag na de datum van uitgifte van de Staatscourant waarin het wordt geplaatst en werkt terug tot en met 1 januari 2011.  

### Artikel  4  

Dit besluit wordt aangehaald als: Besluit vergoedingen Erkenningscommissie Gedragsinterventies Justitie 2011.  
Dit besluit zal met de toelichting in de Staatscourant worden geplaatst.  

De 
Staatssecretaris van Veiligheid en Justitie,
F.Teeven   

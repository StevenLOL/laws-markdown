<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken van 1 mei 2015, nr. DGAN-PDJNG/15028662, houdende vaststelling van vergoedingen voor leden, externe deskundigen en voorzitter van de Commissie bedreigde uitheemse dier- en plantensoorten (Besluit vergoedingen Commissie bedreigde uitheemse dier- en plantensoorten)

De Staatssecretaris van Economische Zaken,  
Gelet op artikel 2, eerste lid, van de Wet vergoedingen adviescolleges en commissies;
Besluit:    

### Artikel  1  

1.  Aan de voorzitter van de Commissie bedreigde uitheemse dier- en plantensoorten wordt een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,069.   
2.  Aan het lid van de Commissie bedreigde uitheemse dier- en plantensoorten, niet zijnde de voorzitter, dat structureel de Scientific Review Group en het Planten- en Dierencomité bijwoont, wordt een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,139.   
3.  Aan de leden van de Commissie bedreigde uitheemse dier- en plantensoorten, niet zijnde de voorzitter of het lid, bedoeld in het tweede lid, wordt een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,069.  

### Artikel  2  

1.  Aan de per 1 april 2015 aan de Commissie bedreigde uitheemse dier- en plantensoorten toegevoegde externe deskundigen wordt een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,069.   
2.  In afwijking van het eerste lid wordt voor de externe deskundige, die structureel de Scientific Review Group en het Planten- en Dierencomité bijwoont, een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,139.  

### Artikel  3  

De Vergoedingenregeling leden commissie bedreigde uitheemse dier- en plantensoorten wordt ingetrokken. 

### Artikel  4  

Dit besluit wordt aangehaald als: Besluit vergoedingen Commissie bedreigde uitheemse dier- en plantensoorten. 

### Artikel  5  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 april 2015. 
Dit besluit zal met de toelichting in de Staatscourant worden geplaatst.   

’s-Gravenhage 
1 mei 2015   

De 
Staatssecretaris van Economische Zaken, namens deze, 
M.R.P.M. Camps  
Secretaris-generaal    

<meta http-equiv='Content-Type' content='text/html; charset=utf-8' />

##Besluit vergoeding voorzitters en overige leden van een zestal commissies

De Minister van Binnenlandse Zaken en Koninkrijksrelaties,  
Gelet op [artikel 2 van de Wet vergoedingen adviescolleges en commissies](../../../../../../../../../../../../wet/wet/vergoedingen/adviescolleges/en/commissies/BWBR0024775/README.md);

### Artikel  1  

Aan de voorzitter en de overige leden van de 

* Advies-en Arbitragecommissie (AAC),  

* Adviescommissie Grondrechten en Functie-uitoefening Ambtenaren (AGFA),  

* Commissie van Advies Bezwaren Functiewaardering (CABF),  

* Commissie Integriteit Overheid (CIO),  

* Bezwarencommissie Veiligheidsonderzoeken (BVO),  

* Garantiewetcommissie (GWC) alsmede aan de secretaris van de GWC,   en, in voorkomende gevallen, aan personen die aan de werkzaamheden van een commissie deelnemen wordt een vergoeding per vergadering toegekend overeenkomstig de [Wet vergoedingen adviescolleges en commissies](../../../../../../../../../../../../wet/wet/vergoedingen/adviescolleges/en/commissies/BWBR0024775/README.md), voor zover zij niet op grond van die wet van de toekenning van een vergoeding zijn uitgesloten.  

### Artikel  2  

De vergoeding, genoemd in artikel 1, bedraagt 3% van het maximum van schaal 18, genoemd in [bijlage B van het Bezoldigingsbesluit burgerlijke rijksambtenaren 1984](../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en volgt de algemene salarisontwikkeling van het burgerlijk rijkspersoneel. Aan de voorzitters wordt een vergoeding toegekend ter grootte van 130% van het bedrag, bedoeld in de vorige volzin.  

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 13 februari 2009.  
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, voor deze: de 
directeur-generaal Bestuur en Koninkrijksrelaties, 
A.C. vanEs   

<meta http-equiv='Content-Type' content='text/html; charset=utf-8' />

##Besluit van de Minister van Veiligheid en Justitie van 27 maart 2012, nr. 2012-0000134588, tot toekenning van vacatiegelden aan de postactieve leden van de werkgroep matching (Besluit toekenning vacatiegelden aan de postactieve leden van de werkgroep matching)

De Minister van Veiligheid en Justitie,  
Gelet op [artikel 2 van de Wet vergoedingen adviescolleges en commissies](../../../../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

1.  De postactieve leden van de werkgroep matching, bedoeld in artikel 4, tweede lid, van de Regeling overgang naar een LFNP functie wordt met uitzondering van de voorzitter een vergoeding per vergadering toegekend.   
2.  De vergoeding per vergadering bedraagt 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De leden, bedoeld in het eerste lid, ontvangen een vergoeding van reis- en verblijfkosten op de voet van de regeling voor het personeel werkzaam bij de sector Rijk.   

### Artikel  2  

Dit besluit treedt in werking op 1 april 2012 en werkt terug tot en met 1 maart 2012.  
Dit besluit zal in de Staatscourant worden geplaatst.  

De 
Minister van Veiligheid en Justitie,
I.W.Opstelten   

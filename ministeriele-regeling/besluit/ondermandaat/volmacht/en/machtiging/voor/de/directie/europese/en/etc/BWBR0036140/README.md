<meta http-equiv='Content-Type' content='text/html; charset=utf-8' />

##Besluit van de loco secretaris-generaal van 5 januari 2015, nr. 14209705, houdende verlening van ondermandaat, volmacht en machtiging voor de directie Europese en Internationale Zaken van de dienst loco-secretaris-generaal van het Ministerie van Economische Zaken 2015 (Besluit ondermandaat, volmacht en machtiging voor de directie Europese en Internationale Zaken van de dienst loco-secretaris-generaal van het Ministerie van Economische Zaken 2015)

De loco secretaris-generaal,  
Gelet op artikel 18 van het Besluit mandaat, volmacht en machtiging EZ 2015;
Besluit:     
### §  1  

####Algemene bepalingen

### Artikel  1  

In dit besluit wordt verstaan onder: 

a.  *de loco secretaris-generaal:* de loco secretaris-generaal van het Ministerie van Economische Zaken, tevens de directeur van de directie Algemene Economische Politiek en tevens chief economist van het Ministerie van Economische Zaken;  

b.  *de directeur:* de directeur Europese en Internationale Zaken;  

c.  *de MT-leden:* de leden van het managementteam van de directie Europese en Internationale Zaken van de dienst loco secretaris-generaal;  

d.  *het MT-DEIZ:* het collectief van de onder b en c bedoelde functionarissen;  

e.  *het bedrag:* het bedrag inclusief de verschuldigde omzetbelasting (BTW).   

### §  2  

####Taakverdeling

### Artikel  2  

Aan de loco secretaris-generaal is voorbehouden: het nemen van besluiten, het verrichten van privaatrechtelijke rechtshandelingen en het verrichten van andere handelingen dan een besluit of een privaatrechtelijke rechtshandeling betreffende de volgende aangelegenheden: 

a. onderwerpen waarover binnen het MT-DEIZ geen overeenstemming bestaat;  

b. aangelegenheden: 

1°. ten aanzien waarvan de loco secretaris-generaal in een incidenteel geval mededeling heeft gedaan dat zij door hem zullen worden behandeld, of  

2°. die door een lid van het MT-DEIZ aan de loco secretaris-generaal ter afhandeling worden voorgelegd.     

### Artikel  3  

1.  Aan de directeur wordt ondermandaat, volmacht en machtiging verleend voor aangelegenheden op zijn werkterrein met dien verstande dat het aangaan van financiële verplichtingen een bedrag van € 1.000.000 per verplichting niet te boven gaat.   
2.  Aan de directeur wordt tevens voor de onder hem ressorterende medewerkers ondermandaat, volmacht en machtiging verleend voor: 

a. het verlenen van verlof en kort buitengewoon verlof;  

b. zwangerschaps-, bevallings- en ouderschapsverlof;  

c. het accorderen van P-Direkt aanvragen;  

d. het aangaan van verplichtingen en het afhandelen van verzoeken inzake de opleiding van personeel;  

e. het accorderen van aanvragen voor dienstreizen en het goedkeuren van reiskostendeclaraties binnen en buiten de Europese Unie.    

### Artikel  4  

1.  Aan de MT-leden wordt, ieder voor zich, ondermandaat, volmacht en machtiging verleend voor aangelegenheden op zijn werkterrein met dien verstande dat het aangaan van financiële verplichtingen een bedrag van € 50.000 per verplichting niet te boven gaat.   
2.  Aan de MT-leden wordt tevens, ieder voor zich, voor de onder hen ressorterende medewerkers ondermandaat, volmacht en machtiging verleend voor: 

a. het verlenen van verlof en kort buitengewoon verlof;  

b. zwangerschaps-, bevallings- en ouderschapsverlof;  

c. het accorderen van P-Direkt aanvragen;  

d. het aangaan van verplichtingen en het afhandelen van verzoeken inzake de opleiding van personeel;  

e. het accorderen van aanvragen voor dienstreizen en het goedkeuren van reiskostendeclaraties binnen de Europese Unie.    

### §  3  

####Vervanging

### Artikel  5  

1.  De uit dit besluit voor de directeur voortvloeiende bevoegdheden gaan bij zijn afwezigheid over op zijn plaatsvervanger.   
2.  De uit dit besluit voor een MT-lid voortvloeiende bevoegdheden gaan bij zijn afwezigheid over op een ander MT-lid.  

### §  4  

####Slotbepalingen

### Artikel  6  

Dit besluit treedt in werking met ingang van de eerste dag na uitgifte van de Staatscourant waarin het wordt geplaatst en werkt terug tot en met 1 januari 2015. 

### Artikel  7  

Dit besluit wordt aangehaald als: Besluit ondermandaat, volmacht en machtiging voor de directie Europese en Internationale Zaken van de dienst loco-secretaris-generaal van het Ministerie van Economische Zaken 2015. 
Dit besluit zal in de Staatscourant worden geplaatst.   

’s-Gravenhage 
5 januari 2015   

G. Biessen  
loco secretaris-generaal    

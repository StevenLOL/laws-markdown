<meta http-equiv='Content-Type' content='text/html; charset=utf-8' />

##Besluit van de Minister van Financiën van 13 november 2006, nr. FM 2006-02503 M, tot aanwijzing van staten waarin adequaat toezicht wordt uitgeoefend op banken, beleggingsinstellingen en clearinginstellingen (Besluit aangewezen staten Wft)

De Minister van Financiën,  
Gelet op de [artikelen 2:6, tweede lid](../../../../../../wet/wet/op/het/financieel/toezicht/BWBR0020368/README.md), [2:8, tweede lid](../../../../../../wet/wet/op/het/financieel/toezicht/BWBR0020368/README.md), [2:66, eerste lid](../../../../../../wet/wet/op/het/financieel/toezicht/BWBR0020368/README.md), en [3:2, eerste lid, onderdeel c, onder 2°, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md), [5](../../../../../../AMvB/besluit/markttoegang/financiële/ondernemingen/wft/BWBR0020413/README.md) en [34 van het Besluit Markttoegang financiële ondernemingen Wft](../../../../../../AMvB/besluit/markttoegang/financiële/ondernemingen/wft/BWBR0020413/README.md) en [27, eerste lid, onderdeel a, onder 2°, van het Besluit reikwijdtebepalingen Wft](../../../../../../AMvB/besluit/reikwijdtebepalingen/wft/BWBR0020419/README.md);
Besluit:    

### Artikel  1  

Als staat in de zin van de [artikelen 2:6, tweede lid](../../../../../../wet/wet/op/het/financieel/toezicht/BWBR0020368/README.md), en [2:8, tweede lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) worden aangewezen: Australië, België, Canada, Denemarken, Duitsland, Finland, Frankrijk, Hongarije, Italië, Japan, Portugal, Spanje, het Verenigd Koninkrijk, de Verenigde Staten van Amerika, Zweden en Zwitserland, met dien verstande dat, wanneer in een staat een beleggingsonderneming bevoegd is het bedrijf van clearinginstelling uit te oefenen en uit dien hoofde toezicht wordt uitgeoefend op het uitoefenen van het bedrijf van clearinginstelling door die beleggingsonderneming, de aanwijzing van die staat slechts geldt voor zover de beleggingsonderneming een vergunning heeft die het verrichten van de werkzaamheden, bedoeld in de onderdelen c, d of f in de definitie van verlenen van een beleggingsdienst in [artikel 1:1 van de wet](../../../../../../wet/wet/op/het/financieel/toezicht/BWBR0020368/README.md), omvat.  

### Artikel  2  

1.  Als staat in de zin van [artikel 2:66, eerste lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) worden aangewezen: 

a. Frankrijk;  

b. Guernsey;  

c. Ierland;  

d. Jersey;  

e. Luxemburg;  

f. Malta;  

g. het Verenigd Koninkrijk van Groot Brittannië en Noord-Ierland;  

h. de Verenigde Staten van Amerika, voor zover het betreft het toezicht op beleggingsinstellingen die bij de Securities and Exchange Commission zijn geregistreerd.     
2.  Het eerste lid is niet van toepassing voor zover het betreft het aanbieden van rechten van deelneming in een beleggingsinstelling waaraan in de desbetreffende staat beperkingen zijn gesteld met betrekking tot de personen aan wie rechten van deelneming mogen worden aangeboden.   

### Artikel  3  

Als staat in de zin van [artikel 3:2, eerste lid, onderdeel c, onder 2°, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md) worden aangewezen: Australië, Canada, Japan, de Verenigde Staten van Amerika en Zwitserland.  

### Artikel  4  

Als staat in de zin van [artikel 27, eerste lid, onderdeel a, onder 2°, van het Besluit reikwijdtebepalingen Wft](../../../../../../AMvB/besluit/reikwijdtebepalingen/wft/BWBR0020419/README.md) worden aangewezen: alle lidstaten, Australië, Canada, Japan, de Verenigde Staten van Amerika en Zwitserland.  

### Artikel  5  

Dit besluit wordt aangehaald als: Besluit aangewezen staten Wft.  

### Artikel  6  

Dit besluit treedt in werking met ingang van 1 januari 2007.  
Dit besluit zal met toelichting in de Staatscourant worden geplaatst.  

De 
Minister van Financiën, 
G.Zalm   

<meta http-equiv='Content-Type' content='text/html; charset=utf-8' />

##Besluit toepassing rijkscoördinatieregeling

De Minister van Infrastructuur en Milieu,  
Gelet op [artikel 3.35, eerste tot en met derde lid, van de Wet ruimtelijke ordening](../../wet/wet/ruimtelijke/ordening/BWBR0020449/README.md);
Besluit:    

### Artikel  1  

1.  Voor de maatregelen 

− Dijkverbetering Lek/Alblasserwaard en de Vijfheerenlanden, dijkring 16: Zijpkade–Fort Everdingen (provincie Utrecht, gemeente Vianen).  

− Dijkverbetering Neder-Rijn/Betuwe/Tieler- en Culemborgerwaard, dijkring 43:     
2.  Lekdijk, Fort Everdingen–Ravenswaaij (provincie Gelderland, gemeenten Culemborg en Buren); Neder-Rijndijk, Rijswijk–Opheusden (provincie Gelderland, gemeenten Buren en Neder-Betuwe); Neder-Rijndijk, Arnhem/Malburgen (provincie Gelderland, gemeente Arnhem). wordt of worden een of meer inpassingsplannen als bedoeld in [artikel 3.28 van de Wet ruimtelijke ordening](../../wet/wet/ruimtelijke/ordening/BWBR0020449/README.md) vastgesteld. De voorbereiding en bekendmaking van de in de Bijlage van dit besluit aangeduide besluiten ten behoeve van deze maatregelen wordt gecoördineerd dan wel wordt gecoördineerd met de voorbereiding en de bekendmaking van het in het eerste lid bedoelde inpassingsplan dan wel de inpassingsplannen of uitwerking of wijziging daarvan.   

### Artikel  2  

Voor de maatregelen 

− Zomerbedverlaging Beneden-IJssel;  

− Kribverlaging Waal Fort St. Andries, Krib-W3, met inbegrip van de pilot aanleg langsdammen (Wamel-Dreumel km 911.5-922.0 en Tiel–Ophemert, km 911.5-922);  

− Kribverlaging Beneden Waal, Krib-W4.   worden de voorbereiding en bekendmaking van de in de Bijlage van dit besluit aangeduide besluiten gecoördineerd.  

### Artikel  3  

De Minister van Infrastructuur en Milieu wordt aangewezen als de Minister bedoeld in [artikel 3.35, tweede en derde lid, van de Wet ruimtelijke ordening](../../wet/wet/ruimtelijke/ordening/BWBR0020449/README.md).  
Dit besluit zal met bijlage en toelichting in de Staatscourant worden geplaatst.  

De 
Minister van Infrastructuur en Milieu,
M.H.Schultz van Haegen-Maas Geesteranus  

### Bijlage  1  

De coördinatie heeft betrekking op de besluiten naar aanleiding van een aanvraag om een: 

* Vergunning en projectplan op grond van de [Waterwet](../../wet/waterwet/BWBR0025458/README.md)  

* Vergunning op grond van de [Ontgrondingenwet](../../wet/ontgrondingenwet/BWBR0002505/README.md) of de provinciale ontgrondingenverordening;  

* Vergunning op grond van de [Natuurbeschermingswet 1998](../../wet/natuurbeschermingswet/1998/BWBR0009641/README.md);  

* Ontheffing op grond van de [Flora- en faunawet](../../wet/flora-/en/faunawet/BWBR0009640/README.md);  

* Omgevingsvergunning op grond van de [Wet algemene bepalingen omgevingsrecht](../../wet/wet/algemene/bepalingen/omgevingsrecht/BWBR0024779/README.md)  

* Toestemming op grond van het [Besluit omgevingsrecht](../../AMvB/besluit/omgevingsrecht/BWBR0027464/README.md) of de [Regeling omgevingsrecht](../../ministeriele-regeling/regeling/omgevingsrecht/BWBR0027471/README.md);  

* Beschikking op grond van de [Wet bodembescherming](../../wet/wet/bodembescherming/BWBR0003994/README.md) naar aanleiding van een melding;  

* Toestemming op grond van het [Besluit bodemkwaliteit](../../AMvB/besluit/bodemkwaliteit/BWBR0022929/README.md);  

* Ontheffing op grond van de [Boswet](../../wet/boswet/BWBR0002357/README.md);  

* Ontheffing op grond van de provinciale milieuverordening;  

* Toestemming op grond van de Keur van het Waterschap;  

* Toestemming op grond van het [Binnenvaartpolitiereglement](../../KB/binnenvaartpolitiereglement/BWBR0003628/README.md);  

* Toestemming op grond van de Algemene plaatselijke verordening;  

* Ontheffing op grond van de [Wegenverkeerswet 1994](../../wet/wegenverkeerswet/1994/BWBR0006622/README.md);  

* Ontheffing op grond van de [Regeling verkeersregels en verkeerstekens 1990](../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md);  

* Ontheffing Scheepvaartwet;  

* Vergunning op grond van de [Telecommunicatiewet](../../wet/telecommunicatiewet/BWBR0009950/README.md);  

* Vergunning op grond van de [Spoorwegwet](../../wet/spoorwegwet/BWBR0015007/README.md);   evenals op overige toestemmingen of ambtshalve besluiten bij of krachtens deze wetten, algemene maatregelen van bestuur of verordeningen, alsmede op overige toestemmingen of ambtshalve besluiten op grond regelingen die ten aanzien van het onderwerp waarop bovengenoemde regelingen betrekking hebben als opvolgend moeten worden aangemerkt, alle voor zover benodigd om uitvoering te geven aan de maatregel. 

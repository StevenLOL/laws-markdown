<meta http-equiv='Content-Type' content='text/html; charset=utf-8' />

##Besluit toepassing rijkscoördinatieregeling

De Staatssecretaris van Verkeer en Waterstaat,  
Gelet op [artikel 3.35, eerste tot en met derde lid, van de Wet ruimtelijke ordening](../../wet/wet/ruimtelijke/ordening/BWBR0020449/README.md);
Besluit:    

### Artikel  1  

1.  Voor elk van de maatregelen Ontpoldering Noordwaard, Hoogwatergeul Veessen-Wapenveld en Berging op het Volkerak Zoommeer wordt een inpassingsplan als bedoeld in [artikel 3.28 Wet ruimtelijke ordening](../../wet/wet/ruimtelijke/ordening/BWBR0020449/README.md) vastgesteld.   
2.  De voorbereiding en bekendmaking van het in het eerste lid bedoelde inpassingsplan wordt gecoördineerd met de voorbereiding en de bekendmaking van de in bijlage 1 bij dit besluit aangeduide besluiten.   
3.  De voorbereiding en bekendmaking van de in bijlage 2 bij dit besluit aangeduide besluiten wordt gecoördineerd.   

### Artikel  2  

Voor de maatregel Dijkteruglegging Lent wordt de voorbereiding en bekendmaking van de in bijlage 1 en bijlage 2 bij dit besluit aangeduide besluiten gecoördineerd.  

### Artikel  3  

De Minister van Verkeer en Waterstaat wordt aangewezen als de Minister bedoeld in [artikel 3.35, tweede en derde lid, van de Wet ruimtelijke ordening](../../wet/wet/ruimtelijke/ordening/BWBR0020449/README.md).  
Dit besluit zal met bijlagen en toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa  

### Bijlage  1  

* Vergunning op grond van de [Wet beheer rijkswaterstaatswerken](../../wet/wet/beheer/rijkswaterstaatswerken/BWBR0008331/README.md);  

* Vergunning op grond van de [Wet verontreiniging oppervlaktewateren](../../wet/wet/verontreiniging/oppervlaktewateren/BWBR0002682/README.md);  

* Vergunning of projectplan op grond van de [Waterwet](../../wet/waterwet/BWBR0025458/README.md)  

* Vergunning op grond van de [Ontgrondingenwet](../../wet/ontgrondingenwet/BWBR0002505/README.md);  

* Vergunning op grond van de [Natuurbeschermingswet 1998](../../wet/natuurbeschermingswet/1998/BWBR0009641/README.md);  

* Ontheffing op grond van de [Flora- en faunawet](../../wet/flora-/en/faunawet/BWBR0009640/README.md);  

* Vergunning op grond van de keur van het waterschap;  

* Omgevingsvergunning op grond van de [Wet algemene bepalingen omgevingsrecht](../../wet/wet/algemene/bepalingen/omgevingsrecht/BWBR0024779/README.md), met inbegrip van een eventueel benodigde verklaring van geen bedenkingen;  

* Besluit op grond van de [Wet inrichting landelijk gebied](../../wet/wet/inrichting/landelijk/gebied/BWBR0020748/README.md);   evenals overige toestemmingen of ambtshalve besluiten bij of krachtens deze wetten, of keur om uitvoering van de maatregelen mogelijk te maken. 

### Bijlage  2  

* Beschikking op grond van de [Wet bodembescherming](../../wet/wet/bodembescherming/BWBR0003994/README.md) naar aanleiding van een melding;  

* Toestemming op grond van het Activiteitenbesluit;  

* Toestemming op grond van het [Besluit bodemkwaliteit](../../AMvB/besluit/bodemkwaliteit/BWBR0022929/README.md);  

* Vergunning op grond van de [Grondwaterwet](../../wet/grondwaterwet/BWBR0003406/README.md);  

* Ontheffing op grond van de [Boswet](../../wet/boswet/BWBR0002357/README.md);  

* Toestemming op grond van het [Binnenvaartpolitiereglement](../../KB/binnenvaartpolitiereglement/BWBR0003628/README.md);  

* Wegenvergunning op grond van de Wegenverordening;  

* Ontheffing op grond van de Algemene plaatselijke verordening;  

* Omgevingsvergunning op grond van de [Wet algemene bepalingen omgevingsrecht](../../wet/wet/algemene/bepalingen/omgevingsrecht/BWBR0024779/README.md), met inbegrip van een eventueel benodigde verklaring van geen bedenkingen;   evenals overige toestemmingen of ambtshalve besluiten bij of krachtens deze wetten, algemene maatregelen van bestuur, verordeningen of keur om uitvoering van de maatregelen mogelijk te maken. 

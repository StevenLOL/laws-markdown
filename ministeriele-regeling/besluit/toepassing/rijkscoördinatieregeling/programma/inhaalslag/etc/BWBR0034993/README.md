<meta http-equiv='Content-Type' content='text/html; charset=utf-8' />

##Besluit tot toepassing van de rijkscoördinatieregeling ten behoeve van het Programma Inhaalslag Stroomlijn

De Minister van Infrastructuur en Milieu,  
In overeenstemming met het gevoelen van de ministerraad,

Gelet op [artikel 3.35, eerste en derde lid, van de Wet ruimtelijke ordening](../../../../../../../../wet/wet/ruimtelijke/ordening/BWBR0020449/README.md);
Besluit:    

### Artikel  1  

1. Het Programma Inhaalslag Stroomlijn heeft tot doel het waterafvoerend vermogen van de grote rivieren te vergroten door het verwijderen van ruwe vegetatie uit het rivierbed. Het plangebied van het Programma Inhaalslag Stroomlijn is aangegeven op de als bijlage 1 bij dit besluit behorende kaart.   
2.  Voor de maatregelen in het kader van het Programma Inhaalslag Stroomlijn, bestaande uit geclusterde ingrepen per gebied, worden de voorbereiding en de bekendmaking van de hieronder aangeduide besluiten gecoördineerd: 

* projectplan of vergunning op grond van de [Waterwet](../../../../../../../../wet/waterwet/BWBR0025458/README.md);  

* vergunning op grond van de [Ontgrondingenwet](../../../../../../../../wet/ontgrondingenwet/BWBR0002505/README.md) of de provinciale ontgrondingenverordening;  

* vergunning op grond van de [Natuurbeschermingswet 1998](../../../../../../../../wet/natuurbeschermingswet/1998/BWBR0009641/README.md);  

* ontheffing op grond van de [Flora- en faunawet](../../../../../../../../wet/flora-/en/faunawet/BWBR0009640/README.md);  

* vergunning op grond van de keur van het Waterschap;  

* omgevingsvergunning op grond van de [Wet algemene bepalingen omgevingsrecht](../../../../../../../../wet/wet/algemene/bepalingen/omgevingsrecht/BWBR0024779/README.md);  

* toestemming op grond van de Algemene plaatselijke verordening;  

* evenals overige toestemmingen of besluiten bij of krachtens deze wetten, verordeningen of keuren om uitvoering van de maatregelen in het kader van het Programma Inhaalslag Stroomlijn mogelijk te maken.    

### Artikel  2  

De Minister van Infrastructuur en Milieu wordt aangewezen als de Minister bedoeld in [artikel 3.35, derde lid, van de Wet ruimtelijke ordening](../../../../../../../../wet/wet/ruimtelijke/ordening/BWBR0020449/README.md). 

### Artikel  3  

Dit besluit wordt met bijlage en toelichting in de Staatscourant geplaatst. 

De 
Minister van Infrastructuur en Milieu, 
M.H. Schultz van Haegen-Maas Geesteranus    

### Bijlage  1  

####Plangebied Programma Inhaalslag Stroomlijn

![253397](http://wetten.overheid.nl/Illustration/253397)


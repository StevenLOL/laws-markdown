<meta http-equiv='Content-Type' content='text/html; charset=utf-8' />

##Besluit beperking openbaarheid archiefbescheiden bij overbrenging naar archiefbewaarplaats

De Minister van Defensie,  
Gelet op [artikel 15, lid 1, onder a en b, van de Archiefwet 1995](../../../../../../../../../../wet/archiefwet/1995/BWBR0007376/README.md) en [artikel 10 van het Archiefbesluit 1995;](../../../../../../../../../../AMvB/archiefbesluit/1995/BWBR0007748/README.md)
Besluit:    

### Artikel  1  

Met het oog op het belang van de Staat of zijn bondgenoten zijn de inventarisnummers, genoemd in de eerste kolom, van het archief van het Bureau Secretaris-Generaal 1944–1975 (1980), niet openbaar tot 1 januari van het jaar, genoemd in de tweede kolom.  

| Inventarisnummers  | Niet openbaar tot 1 januari  |
|:---|:---|
| 60  | 2049  |
| 61  | 2049  |
| 62  | 2050  |
| 63  | 2050  |
| 64  | 2050  |
| 65  | 2051  |

### Artikel  2  

Met het oog op de eerbiediging van de persoonlijke levenssfeer zijn de inventarisnummers, genoemd in de eerste kolom, van het archief van het Bureau Secretaris-Generaal 1944–1975 (1980), beperkt openbaar tot 1 januari van het jaar, genoemd in de tweede kolom.  

| Inventarisnummer  | Beperkt openbaar tot 1 januari  |
|:---|:---|
| 18  | 2051  |

### Artikel  3  

Raadpleging of gebruik van de archiefbescheiden geborgen onder de inventarisnummers, genoemd in artikel 2, is, tot openbaarwording, slechts mogelijk na voorafgaande schriftelijke toestemming van de directeur van het Nationaal Archief. Indiening van een verzoek tot inzage geschiedt door ondertekening van de verzoeker van het *Formulier voor toestemming tot raadpleging van niet-openbare archieven.*  De directeur van het Nationaal Archief kan aan zijn toestemming voorwaarden verbinden. 

### Artikel  4  

Het vervaardigen van reproducties van documenten, danwel het publiceren van gegevens uit archiefbescheiden geborgen onder de inventarisnummers genoemd in artikel 2, is, tot openbaarwording, slechts mogelijk na voorafgaande schriftelijke toestemming van de directeur van het Nationaal Archief. De directeur van het Nationaal Archief kan aan zijn toestemming voorwaarden verbinden. 

### Artikel  5  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst. 
Dit besluit wordt als bijlage gevoegd bij de ‘Verklaring van Overbrenging van het archief van het Bureau Secretaris-Generaal 1944–1975 (1980)’.   

Den Haag 
27 juli 2009   

De 
Minister van Defensie, voor deze: 
Secretaris-generaal, 
A.H.C. Annink     

<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 16 december 2009, nr. DBV/9226772, tot machtiging van de manager van het Expertisecentrum Arbeidsjuridisch inzake bezwaar- en beroepsprocedures betreffende personeelsaangelegenheden

De Minister van Economische Zaken,  Besluit:    

### Artikel  1  

In dit besluit wordt verstaan onder manager: de manager van het Expertisecentrum Arbeidsjuridisch, ressorterend onder de Minister van Binnenlandse Zaken en Koninkrijksrelaties.  

### Artikel  2  

1.  Aan de manager wordt machtiging verleend voor het behandelen van bezwaar- en beroepschriften inzake personeelsaangelegenheden, waaronder begrepen het ondertekenen van stukken in het kader van bezwaarprocedures, het ondertekenen van verweerschriften in bezwaar- en beroepsprocedures, het instellen van bezwaar bij uitvoeringsorganisaties, het instellen van (hoger) beroep bij gerechtelijke instanties, het vertegenwoordigen van de Minister van Economische Zaken bij behandeling van een geschil ter zitting, het verdagen van de beslistermijn in bezwaarzaken als bedoeld in [artikel 7:10, derde lid, van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md), alsmede het doen van mededelingen als bedoeld in [artikel 4:14, eerste lid](../../../../../../../../../wet/algemene/wet/bestuursrecht/BWBR0005537/README.md), [artikel 4:15, derde en vierde lid](../../../../../../../../../wet/algemene/wet/bestuursrecht/BWBR0005537/README.md), en [artikel 7:10, vijfde lid](../../../../../../../../../wet/algemene/wet/bestuursrecht/BWBR0005537/README.md), van de Algemene wet bestuursrecht.   
2.  Aan de manager wordt machtiging verleend om bij de behandeling van een geschil inzake personeelsaangelegenheden één of meer andere personen als medegemachtigde te introduceren.   
3.  De manager kan voor aangelegenheden als bedoeld in het eerste en tweede lid machtiging verlenen aan medewerkers van zijn dienst.   

### Artikel  3  

De uit dit besluit voor de manager voortvloeiende bevoegdheden gaan in geval van afwezigheid over op de door de manager daartoe aangewezen plaatsvervanger.  

### Artikel  4  

Het krachtens machtiging ondertekenen van stukken geschiedt als volgt: De Minister van Economische Zaken, namens deze: (handtekening) (naam functionaris) (functie)  

### Artikel  5  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 oktober 2009.  
Dit besluit zal in de Staatscourant worden geplaatst.   

Den Haag 
16 december 2009   

Minister van Economische Zaken, 
M.J.A. van derHoeven   

<meta http-equiv='Content-Type' content='text/html; charset=utf-8' />

##Besluit van de Minister van Onderwijs, Cultuur en Wetenschap van 11 december 2012, nr. DP&O/467325, tot machtiging van de algemeen manager van het Expertisecentrum Organisatie en Personeel inzake bezwaar- en beroepsprocedures betreffende personeelsaangelegenheden

De Minister van Onderwijs, Cultuur en Wetenschap,  
Gelet op [artikel 10:3 van de Algemene wet bestuursrecht](../../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In dit besluit wordt verstaan onder manager: de algemeen manager van het Expertisecentrum Organisatie en Personeel, ressorterend onder de Minister van Binnenlandse Zaken en Koninkrijksrelaties. 

### Artikel  2  

1.  Aan de manager wordt machtiging verleend voor het behandelen van bezwaar- en beroepschriften inzake personeelsaangelegenheden, waaronder begrepen het instellen van (hoger) beroep bij gerechtelijke instanties met uitzondering van het instellen van beroep tegen een besluit van een ander bestuursorgaan.   
2.  Aan de manager wordt machtiging verleend om bij de behandeling van een geschil inzake personeelsaangelegenheden één of meer andere personen als medegemachtigde te introduceren.   
3.  De manager kan voor aangelegenheden als bedoeld in het eerste en tweede lid machtiging verlenen aan medewerkers van zijn dienst.  

### Artikel  3  

De uit dit besluit voor de manager voortvloeiende bevoegdheden gaan in geval van afwezigheid over op de door de manager daartoe aangewezen plaatsvervanger. 

### Artikel  4  

Het krachtens machtiging ondertekenen van stukken geschiedt als volgt: De Minister van Onderwijs, Cultuur en Wetenschap, namens deze: (handtekening) (naam functionaris) (functie) 

### Artikel  5  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 december 2012. 
Dit besluit zal in de Staatscourant worden geplaatst.  

De 
Minister van Onderwijs, Cultuur en Wetenschap, 
M. Bussemaker     

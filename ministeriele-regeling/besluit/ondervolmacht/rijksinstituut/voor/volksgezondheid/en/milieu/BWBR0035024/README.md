<meta http-equiv='Content-Type' content='text/html; charset=utf-8' />

##Besluit van de Directeur-Generaal van het Rijksinstituut voor Volksgezondheid en Milieu van 28 maart 2014, kenmerk 351669-118866-BPZ, houdende regeling van ondervolmacht voor het Rijksinstituut voor Volksgezondheid en Milieu

De Directeur-Generaal van het Rijksinstituut voor Volksgezondheid en Milieu,  
Gelet op [artikel 16, tweede lid, van de Volmachtregeling VWS](../../../../../../../../../ministeriele-regeling/volmachtregeling/vws/BWBR0010710/README.md);
Besluit:    

### Artikel  1  

Aan de volgende functionarissen wordt voor hun werkterrein ondervolmacht verleend: 

1. de coördinator Inkoop tot maximaal € 100.000 inclusief btw;  

2. de centrumhoofden, de stafhoofden, de regiomanagers van de regiokantoren Dienst Vaccinvoorziening en Preventieprogramma’s, de Chief Science Officers en de inkopers tot maximaal € 50.000 inclusief btw;  

3. de afdelingshoofden en de coördinatoren die inhoudelijk leiding geven aan een opdracht/programma/thema en die expliciet ondervolmacht hebben gekregen van het centrumhoofd om de effectiviteit en efficiëntie van het dagelijks werk te waarborgen, tot een bedrag gelijk aan dat van hun afdelingshoofd: tot maximaal € 25.000 inclusief btw;  

4. de decentraal bestellers tot maximaal € 2.500 inclusief btw.   

### Artikel  2  

Het besluit van de Directeur-Generaal van het Rijksinstituut voor Volksgezondheid en Milieu met kenmerk Nr. 26/05 DG MS/pj/eh van 8 februari 2005 wordt ingetrokken. 

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 juli 2013. 
Dit besluit zal met de toelichting in de Staatscourant worden geplaatst.  

De Directeur-Generaal van het Rijksinstituut voor Volksgezondheid en Milieu, 
A.N. van der Zande.   

Voor akkoord, 

De Secretaris-Generaal van het Ministerie voor Volksgezondheid, Welzijn en Sport, 
L.A.M. van Halder.     

<meta http-equiv='Content-Type' content='text/html; charset=utf-8' />

##Besluit tekenbevoegdheid vertrouwensfuncties en veiligheidsonderzoeken BZK 2007

De Minister van Binnenlandse Zaken en Koninkrijksrelaties, in overeenstemming met de Minister van Defensie,  
Gelet op de [Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md) en [artikel 2:2 van het Mandaat- en volmachtbesluit diensthoofden BZK](../../../../../../../../../ministeriele-regeling/mandaat-/en/volmachtbesluit/diensthoofden/bzk/(mv-besluit/diensthoofden/etc/BWBR0017846/README.md);
Besluit:    

### Artikel  1  

In deze beschikking wordt onder tekenbevoegdheid verstaan de bevoegdheid om namens de Minister besluiten te nemen, stukken af te doen en uitgaande brieven te ondertekenen.  

### Artikel  2  

1.  Het hoofd van de Algemene inlichtingen- en veiligheidsdienst bezit tekenbevoegdheid ten aanzien van: 

a. het instemmen met het aanwijzen van vertrouwensfuncties als bedoeld in [artikel 3 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

b. het afgeven van een verklaring van geen bezwaar als bedoeld in de [artikelen 4](../../../../../../../../../wet/wet/veiligheidsonderzoeken/BWBR0008277/README.md) en [5 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

c. het in overeenstemming met de betrokken Minister weigeren van een verklaring van geen bezwaar als bedoeld in [artikel 8 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

d. het doen instellen van een hernieuwd veiligheidsonderzoek als bedoeld in de [artikelen 9](../../../../../../../../../wet/wet/veiligheidsonderzoeken/BWBR0008277/README.md) en [16 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

e. het in overeenstemming met de betrokken Minister intrekken van een verklaring van geen bezwaar als bedoeld in [artikel 10 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

f. het doen van mededelingen aan een andere mogendheid of aan een volkenrechtelijke organisatie als bedoeld in [artikel 13 van de Wet veiligheidsonderzoeken](../../../../../../../../../wet/wet/veiligheidsonderzoeken/BWBR0008277/README.md);  

g. het beslissen op bezwaarschriften gericht tegen een besluit tot het weigeren of het intrekken van een verklaring als bedoeld onder c of e, indien de beslissing op het bezwaarschrift niet afwijkt van het advies van de bezwarencommissie veiligheidsonderzoeken.     
2.  Bij verhindering van het hoofd van de Algemene inlichtingen- en veiligheidsdienst heeft diens plaatsvervanger tekenbevoegdheid.   

### Artikel  3  

Aan de Minister is voorbehouden het beslissen op bezwaarschriften gericht tegen een besluit tot het weigeren of het intrekken van een verklaring als bedoeld in artikel 2, eerste lid, onder c of e, indien de beslissing op het bezwaarschrift afwijkt van het advies van de bezwarencommissie veiligheidsonderzoeken.  

### Artikel  4  

Het hoofd van de Algemene inlichtingen- en veiligheidsdienst kan bij schriftelijk aan de Minister mede te delen besluit: 

1. ten aanzien van de daarin aangewezen bevoegdheden, tekenbevoegdheid opdragen aan een of meer als zodanig aangewezen, onder hem ressorterende functionarissen;  

2. ten aanzien van de in artikel 2, eerste lid, onder b, bedoelde bevoegdheid, in verband met de vervulling van vertrouwensfuncties op de burgerluchthavens, tekenbevoegdheid verlenen aan de commandant van de Koninklijke marechaussee, die deze bevoegdheid in overeenstemming met het hoofd van de Algemene inlichtingen- en veiligheidsdienst, bij schriftelijk aan de Minister van Binnenlandse Zaken en Koninkrijkrelaties mede te delen besluit kan opdragen aan een of meer als zodanig aangewezen onder de commandant van de Koninklijke marechaussee ressorterende functionarissen.    

### Artikel  5  

De tekenbevoegdheid wordt uitgeoefend met dien verstande dat: 

a. geen beslissingen worden genomen ten aanzien van zaken van principiÃ«le aard;  

b. de bestaande richtlijnen en gebruiken omtrent voorparaaf en medeparaaf in overleg en overeenstemming met medebelanghebbende afdelingen in acht zijn genomen;  

c. de binnen het Ministerie geldende instructies omtrent het voorleggen en afdoen van stukken zijn gevolgd;  

d. geen stukken worden ondertekend, die bij de ontvanger de indruk kunnen wekken dat de ondertekenaar persoonlijk een beslissing neemt, welke door de Minister moet worden genomen.    

### Artikel  6  

Het hoofd van de Algemene inlichtingen- en veiligheidsdienst brengt iedere drie maanden aan de Minister schriftelijk verslag uit over de wijze waarop van de aan hem en door hem verleende tekenbevoegdheid gebruik is gemaakt.  

### Artikel  7  

Het [Besluit tekenbevoegdheid vertrouwensfuncties en veiligheidsonderzoeken Ministerie van Binnenlandse Zaken en Koninkrijksrelaties 2004](../../../../../../../../../ministeriele-regeling/besluit/tekenbevoegdheid/vertrouwensfuncties/en/veiligheidsonderzoeken/etc/BWBR0016348/README.md) wordt ingetrokken.  

### Artikel  8  

Na inwerkingtreding van dit besluit berust het Besluit tekenbevoegdheid vertrouwensfuncties en veiligheidsonderzoeken Koninklijke marechaussee op artikel 4, aanhef en onder 2, van dit besluit, berusten het Besluit tekenbevoegdheid vertrouwensfuncties en veiligheidsonderzoeken Algemene Inlichtingen- en Veiligheidsdienst 2004 en het Besluit tekenbevoegdheid hoofd Interne Veiligheid van de Algemene Inlichtingen- en Veiligheidsdienst op artikel 4, aanhef en onder 1, van dit besluit en berust het Besluit uitvoering en tekenbevoegdheid veiligheidsonderzoeken Dienst Koninklijk Huis mede op dit besluit.  

### Artikel  9  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  10  

Dit besluit wordt aangehaald als: Besluit tekenbevoegdheid vertrouwensfuncties en veiligheidsonderzoeken BZK 2007.  
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. terHorst   

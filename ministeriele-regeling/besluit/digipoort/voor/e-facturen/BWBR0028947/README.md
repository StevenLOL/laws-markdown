<meta http-equiv='Content-Type' content='text/html; charset=utf-8' />

##Besluit van de Minister van Economische Zaken, Landbouw en Innovatie van 5 november 2010, nr. WJZ/10145713, houdende aansluiting van alle ministeries op een centraal aanleverpunt voor elektronische facturen (Besluit Digipoort voor e-Facturen)

De Minister van Economische Zaken, Landbouw en Innovatie,  
Handelende in overeenstemming met het gevoelen van de ministerraad;
Besluit:    

### Artikel  1  

In dit besluit wordt verstaan onder: 

a.  *elektronische factuur:* een factuur die volgens een door de Staat bepaalde specificatie elektronisch kan worden ontvangen en verwerkt;  

b.  *Digipoort:* centraal aanleverpunt van de Staat voor ontvangst van elektronische berichten.   

### Artikel  2  

1.  De ministers dragen er zorg voor dat hun ministerie uiterlijk 1 januari 2011 is aangesloten op Digipoort teneinde vanaf dat moment facturen elektronisch te kunnen ontvangen.   
2.  Een vanaf 1 januari 2011 via Digipoort ontvangen elektronische factuur wordt in behandeling genomen door het ministerie dat het aangaat.  

### Artikel  3  

Dit besluit treedt in werking met ingang van de dag na dagtekening van de Staatscourant waarin het wordt geplaatst. 

### Artikel  4  

Dit besluit wordt aangehaald als: Besluit Digipoort voor e-Facturen. 
Dit besluit zal met de toelichting in de Staatscourant worden geplaatst.   

Den Haag 
5 november 2010   

De 
Minister van Economische Zaken, Landbouw en Innovatie, 
M.J.M. Verhagen     

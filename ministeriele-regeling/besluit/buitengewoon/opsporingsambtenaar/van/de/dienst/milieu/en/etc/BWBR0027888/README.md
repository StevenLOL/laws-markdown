<meta http-equiv='Content-Type' content='text/html; charset=utf-8' />

##Besluit van de Minister van Justitie van 1 juli 2010, nr. 5654879/Justis/10, strekkende tot aanwijzing van buitengewoon opsporingsambtenaren bij de Dienst Milieu en Bouwtoezicht van de gemeente Amsterdam

De Minister van Justitie,  
Handelend in overeenstemming met de Minister van Binnenlandse Zaken;

Gelezen het verzoek van de directeur van de Dienst Milieu en Bouwtoezicht van de gemeente Amsterdam van 12 maart 2010 en de daaropvolgende adviezen van de hoofdofficier van justitie te Amsterdam en de korpschef van de regiopolitie Amsterdam-Amstelland;

Gelet op [artikel 142, eerste lid, aanhef en onder b en derde lid, van het Wetboek van Strafvordering](../../../../../../../../../../../wet/wet/van/15/januari/1921/BWBR0001903/README.md);

Gelet op [artikel 36, eerste lid](../../../../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../../../../AMvB/besluit/buitengewoon/opsporingsambtenaar/BWBR0007013/README.md);

Gelet op [artikel 17, eerste lid, aanhef en onder 2°, van de Wet op de economische delicten](../../../../../../../../../../../wet/wet/op/de/economische/delicten/BWBR0002063/README.md);
Besluit:    

### Artikel  1  

In dit besluit wordt verstaan onder buitengewoon opsporingsambtenaar: de persoon als bedoeld in artikel 2.  

### Artikel  2  

De personen, werkzaam in de functie van inspecteur B bij de Dienst Milieu en Bouwtoezicht van de gemeente Amsterdam, zijn aangewezen als buitengewoon opsporingsambtenaar.  

### Artikel  3  

1.  De buitengewoon opsporingsambtenaar als bedoeld in artikel 2, is bevoegd tot het opsporen van de strafbare feiten behorend tot het domein Milieu en Welzijn, van [bijlage A-I van de Circulaire Buitengewoon opsporingsambtenaar](../../../../../../../../../../../circulaire/circulaire/buitengewoon/opsporingsambtenaar/BWBR0027483/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.   

### Artikel  4  

Op grond van dit besluit kunnen maximaal 20 personen als buitengewoon opsporingsambtenaar worden beëdigd.  

### Artikel  5  

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../../../AMvB/besluit/buitengewoon/opsporingsambtenaar/BWBR0007013/README.md) van de in artikel 3, eerste lid, bedoelde buitengewoon opsporingsambtenaar is aangewezen de hoofdofficier van justitie bij het Functioneel Parket te Den Haag.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../../../AMvB/besluit/buitengewoon/opsporingsambtenaar/BWBR0007013/README.md) van de in artikel 3, eerste lid, bedoelde buitengewoon opsporingsambtenaar is aangewezen de korpschef van de regiopolitie Amsterdam-Amstelland.   

### Artikel  6  

1.  De directeur van de Dienst Milieu en Bouwtoezicht van de gemeente Amsterdam brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Minister van Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan in artikel 5 bedoelde toezichthouder en direct toezichthouder en aan het Ministerie van Justitie, dienst Justis, afdeling BTR, postbus 20300, 2500 EH Den Haag.   

### Artikel  7  

Het [Besluit buitengewoon opsporingsambtenaar milieuopsporingsambtenaar in dienst van de Dienst Milieu en Bouwtoezicht van de gemeente Amsterdam 2005](../../../../../../../../../../../ministeriele-regeling/besluit/buitengewoon/opsporingsambtenaar/milieuopsporingsambtenaar/in/etc/BWBR0018539/README.md) van 5 juli 2005, nr. 5362551/Justis/05, wordt ingetrokken.  

### Artikel  8  

De op naam gestelde akten van beëdiging en de overige benoemingsbescheiden, afgegeven mede op basis van het in artikel 7 genoemde besluit, worden geacht mede te zijn afgegeven op basis van dit besluit.  

### Artikel  9  

Dit besluit treedt in werking met ingang van de dag na dagtekening van de Staatscourant waarin het wordt geplaatst en vervalt vijf jaar na het tijdstip van inwerkingtreding.  

### Artikel  10  

Dit besluit wordt aangehaald als: Besluit buitengewoon opsporingsambtenaar van de Dienst Milieu en Bouwtoezicht van de gemeente Amsterdam 2010.  
Dit besluit zal met de toelichting in de Staatscourant worden geplaatst.   

Den Haag 
1 juli 2010   

De 
Minister van Justitie,namens deze:
Teammanager BTR,
P.W.C.Collard.   

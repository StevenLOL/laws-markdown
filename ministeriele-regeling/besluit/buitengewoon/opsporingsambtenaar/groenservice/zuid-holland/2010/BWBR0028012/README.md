<meta http-equiv='Content-Type' content='text/html; charset=utf-8' />

##Besluit van de Minister van Justitie van 28 juli 2010, nr. 5655044/Justis/10, strekkende tot aanwijzing van buitengewoon opsporingsambtenaren bij Groenservice Zuid-Holland

De Minister van Justitie,  
Gelezen het verzoek van Groenservice Zuid-Holland van 5 juli 2010 en de daaropvolgende adviezen van de korpschef van de regiopolitie Rotterdam-Rijnmond en de hoofdofficier van justitie te Rotterdam;

Gelet op:

– [artikel 142, eerste lid, aanhef en onder b (en derde lid), van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md);  

– [artikel 8, zevende lid, van de Politiewet 1993](../../../../../../../../wet/politiewet/1993/BWBR0006299/README.md);  

– [artikel 36, eerste lid](../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md);  

– [artikel 17, eerste lid, aanhef en onder 2°, van de Wet op de economische delicten](../../../../../../../../wet/wet/op/de/economische/delicten/BWBR0002063/README.md).     Besluit:    

### Artikel  1  

In dit besluit wordt verstaan onder buitengewoon opsporingsambtenaar: de persoon als bedoeld in artikel 2.  

### Artikel  2  

De personen, werkzaam in de functie van handhaver in dienst van Groenservice Zuid-Holland, zijn aangewezen als buitengewoon opsporingsambtenaar.  

### Artikel  3  

1.  De in artikel 2 bedoelde ambtenaren zijn bevoegd tot het opsporen van de strafbare feiten behorend tot het domein Milieu en Welzijn, van [bijlage A-I van de Circulaire Buitengewoon opsporingsambtenaar](../../../../../../../../circulaire/circulaire/buitengewoon/opsporingsambtenaar/BWBR0027483/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.   

### Artikel  4  

Op grond van dit besluit kunnen maximaal 25 personen als buitengewoon opsporingsambtenaar worden beëdigd.  

### Artikel  5  

De buitengewoon opsporingsambtenaar kan de in [artikel 8, eerste en derde lid, van de Politiewet 1993](../../../../../../../../wet/politiewet/1993/BWBR0006299/README.md) omschreven bevoegdheden uitoefenen en daarbij gebruikmaken van handboeien, een korte wapenstok, pepperspray en een gecertificeerde diensthond.  

### Artikel  6  

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de hoofdofficier van justitie bij het Functioneel Parket.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de korpschef van de regiopolitie Rotterdam-Rijnmond.   

### Artikel  7  

1.  De directeur Groenservie Zuid-Holland brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Minister van Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan in artikel 5 bedoelde toezichthouder en aan het Ministerie van Justitie, dienst Justis, afdeling BTR, postbus 20300, 2500 EH Den Haag.   

### Artikel  8  

Het [Besluit buitengewoon opsporingsambtenaar Groenservice Zuid-Holland 2005](../../../../../../../../ministeriele-regeling/besluit/buitengewoon/opsporingsambtenaar/groenservice/zuid-holland/2005/BWBR0018728/README.md) van 7 september 2005, nr. 5373140/Justis/05, wordt ingetrokken.  

### Artikel  9  

De op naam gestelde akten van beëdiging en de overige benoemingsbescheiden afgegeven mede op basis van het in artikel 8 genoemde besluit, worden geacht mede te zijn afgegeven op basis van dit besluit.  

### Artikel  10  

Dit besluit treedt in werking met ingang van 16 september 2010 en vervalt op 16 september 2015.  

### Artikel  11  

Dit besluit wordt aangehaald als: Besluit buitengewoon opsporingsambtenaar Groenservice Zuid-Holland 2010.  
Dit besluit zal met de toelichting in de Staatscourant worden geplaatst.   

Den Haag 
28 juli 2010   

De 
Minister van Justitie,namens deze: Teammanager BTR, 
P.W.C.Collard   

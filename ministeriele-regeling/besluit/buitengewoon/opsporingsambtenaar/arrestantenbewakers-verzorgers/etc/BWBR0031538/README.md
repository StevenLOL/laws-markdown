<meta http-equiv='Content-Type' content='text/html; charset=utf-8' />

##Besluit van de Minister van Veiligheid & Justitie van 20 april 2012, nr. 253946, houdende de aanwijzing van buitengewoon opsporingsambtenaren in de functie van arrestantenbewakers/-verzorgers bij de Koninklijke marechaussee

De Minister van Veiligheid & Justitie,  
Gelet op [artikel 142, eerste lid, onder b, en derde lid, van het Wetboek van Strafvordering](../../../../../../../wet/wet/van/15/januari/1921/BWBR0001903/README.md);
Besluit:    

### Artikel  1  

In dit besluit wordt verstaan onder: buitengewoon opsporingsambtenaar: de buitengewoon opsporingsambtenaar, bedoeld in artikel 2. 

### Artikel  2  

Maximaal 80 ambtenaren werkzaam bij de Koninklijke Marechaussee en werkzaam als arrestantenbewakers/-verzorgers zijn aangewezen als buitengewoon opsporingsambtenaar. 

### Artikel  3  

1.  De buitengewoon opsporingsambtenaar is bevoegd tot het opsporen van de strafbare feiten behorend tot het domein VI Generieke Opsporing, van [bijlage A-I van de Circulaire Buitengewoon opsporingsambtenaar](../../../../../../../circulaire/circulaire/buitengewoon/opsporingsambtenaar/BWBR0029447/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.  

### Artikel  4  

1.  Als toezichthouder van de buitengewoon opsporingsambtenaar is aangewezen de hoofdofficier van justitie bij het arrondissementsparket Oost-Nederland.   
2.  Als direct toezichthouder van de buitengewoon opsporingsambtenaar is aangewezen de Commandant van de Koninklijke marechaussee.  

### Artikel  5  

De buitengewoon opsporingsambtenaar is, zodra hij met goed gevolg de opleiding beroepsvaardigheden Koninklijke marechaussee heeft voltooid, bevoegd bij de opsporing van de in artikel 3, eerste lid, genoemde strafbare feiten gebruik te maken van de bevoegdheden, bedoeld in [artikel 7, eerste en derde lid, van de Politiewet 2012](../../../../../../../wet/politiewet/2012/BWBR0031788/README.md). Hij gedraagt zich overeenkomstig het bepaalde in [hoofdstuk 7 van de Ambtsinstructie voor de politie, de Koninklijke marechaussee en de buitengewoon opsporingsambtenaar](../../../../../../../AMvB/ambtsinstructie/voor/de/politie/de/koninklijke/marechaussee/en/andere/etc/BWBR0006589/README.md). 

### Artikel  6  

De buitengewoon opsporingsambtenaar kan, zodra hij met goed gevolg de opleiding beroepsvaardigheden Koninklijke Marechaussee heeft voltooid, gedurende de uitoefening van zijn taak als buitengewoon opsporingsambtenaar uitgerust worden met handboeien, korte wapenstok, pepperspray en een handvuurwapen. 

### Artikel  7  

De op naam gestelde akten van opsporingsbevoegdheid en beëdiging en de overige benoemingsbescheiden, afgegeven mede op basis van het [besluit van 20 maart 2007](../../../../../../../ministeriele-regeling/besluit/buitengewoon/opsporingsambtenaar/arrestantenbewakers-verzorgers/etc/BWBR0021599/README.md), nr. 5474535/07/CBK, worden geacht mede te zijn afgegeven op basis van het onderhavige besluit. 

### Artikel  8  

Dit besluit treedt in werking met ingang van 23 april 2012. 

### Artikel  9  

Dit besluit wordt aangehaald als: Besluit buitengewoon opsporingsambtenaar arrestantenbewakers/-verzorgers Koninklijke Marechaussee 2012. 
Dit besluit zal met de toelichting in de Staatscourant worden geplaatst.   

Den Haag 
20 april 2012   

De 
Minister van Veiligheid & Justitie, namens deze: 
L.A.M. Gielen,  
Hoofd van de Afdeling Bestuurlijke en Juridische Zaken.    

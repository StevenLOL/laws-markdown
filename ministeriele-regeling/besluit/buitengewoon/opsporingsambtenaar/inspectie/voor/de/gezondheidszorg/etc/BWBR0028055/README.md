<meta http-equiv='Content-Type' content='text/html; charset=utf-8' />

##Besluit van de Minister van Justitie strekkende tot aanwijzing van buitengewoon opsporingsambtenaren bij de Inspectie voor de Gezondheidszorg

De Minister van Justitie,  
Handelend in overeenstemming met de Minister van Volksgezondheid, Welzijn en Sport;

Gelezen het verzoek van de Inspecteur-Generaal voor de Gezondheidszorg van 28 januari 2010 en de daaropvolgende adviezen van de hoofdofficier van justitie te Den Haag en de korpschef van de regiopolitie Haaglanden;

Gelet op:

– [artikel 142, eerste lid, aanhef en onder b, van het Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md);  

– [artikel 36, eerste lid](../../../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../../../AMvB/besluit/buitengewoon/opsporingsambtenaar/BWBR0007013/README.md);  

– [artikel 17, eerste lid, aanhef en onder 2°, van de Wet op de economische delicten](../../../../../../../../../../wet/wet/op/de/economische/delicten/BWBR0002063/README.md).     Besluit:    

### Artikel  1  

In dit besluit wordt verstaan onder buitengewoon opsporingsambtenaar: de persoon als bedoeld in artikel 2.  

### Artikel  2  

De personen, werkzaam in de functie van rechercheur, senior rechercheur, inspecteur, toezichtmedewerker, programmamedewerker en hoofd bureau Opsporing in dienst van de Inspectie voor de Gezondheidszorg bij het Staatstoezicht op de Volksgezondheid, zijn aangewezen als buitengewoon opsporingsambtenaar.  

### Artikel  3  

1.  De buitengewoon opsporingsambtenaar is bevoegd tot het opsporen van de strafbare feiten behorend tot het domein Milieu en Welzijn, van [bijlage A-I van de Circulaire Buitengewoon opsporingsambtenaar](../../../../../../../../../../circulaire/circulaire/buitengewoon/opsporingsambtenaar/BWBR0027483/README.md), aangevuld met de wetten op het gebied van de volksgezondheid en [artikel 337 van het Wetboek van](../../../../../../../../../../wet/wet/van/3/maart/1881/BWBR0001854/README.md) Strafrecht, voor zover noodzakelijk voor een goede vervulling van de aan de functie gerelateerde taken.   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.   

### Artikel  4  

Op grond van dit besluit kunnen maximaal 40 personen als buitengewoon opsporingsambtenaar worden beëdigd.  

### Artikel  5  

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de hoofdofficier van justitie van het Arrondissementsparket waarin de vestigingsplaats is gelegen van de hoofdinspectie of de hoofdofficier van het Functioneel Parket.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de korpschef van de regiopolitie Utrecht.   

### Artikel  6  

1.  De Inspecteur-Generaal voor de Gezondheidszorg brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functies;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de minister van Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan de in artikel 5 bedoelde toezichthouder en direct toezichthouder en aan het Ministerie van Justitie, dienst Justis, afdeling BTR, postbus 20300, 2500 EH Den Haag.   

### Artikel  7  

Het [Besluit buitengewoon opsporingsambtenaar Inspectie voor de Gezondheidszorg 2005](../../../../../../../../../../ministeriele-regeling/besluit/buitengewoon/opsporingsambtenaar/inspectie/voor/de/gezondheidszorg/etc/BWBR0018695/README.md) van 24 augustus 2005, nr. 5369726/505, wordt ingetrokken.  

### Artikel  8  

De op naam gestelde akten van beëdiging en de overige benoemingsbescheiden, afgegeven mede op basis van het in artikel 7 genoemde [besluit](../../../../../../../../../../ministeriele-regeling/besluit/buitengewoon/opsporingsambtenaar/inspectie/voor/de/gezondheidszorg/etc/BWBR0018695/README.md), worden geacht mede te zijn afgegeven op basis van dit besluit.  

### Artikel  9  

Dit besluit treedt in werking met ingang van 22 augustus 2010 en vervalt met ingang van 22 augustus 2015.  

### Artikel  10  

Dit besluit wordt aangehaald als: Besluit buitengewoon opsporingsambtenaar Inspectie voor de Gezondheidszorg 2010.  
Dit besluit zal met de toelichting in de Staatscourant worden geplaatst.   

Den Haag 
11 augustus 2010   

De 
Minister van Justitie,namens deze:
Teammanager BTR,
P.W.C.Collard   

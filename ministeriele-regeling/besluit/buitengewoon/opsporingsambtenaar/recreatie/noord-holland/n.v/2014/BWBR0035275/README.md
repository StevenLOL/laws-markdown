<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 23 juni 2014, nr. BOACAT2014/036, strekkende tot aanwijzing van buitengewoon opsporingsambtenaren bij Recreatie Noord-Holland N.V.

De Staatssecretaris van Veiligheid en Justitie,  
Gelezen het verzoek van Recreatie Noord-Holland N.V. van 20 mei 2014 en de adviezen van de hoofdofficier van justitie bij het Functioneel Parket en de korpschef als bedoeld in [artikel 27 van de Politiewet 2012](../../../../../../../../../wet/politiewet/2012/BWBR0031788/README.md);

Gelet op:

– [artikel 142, eerste lid, aanhef en onder b en derde lid, van het Wetboek van Strafvordering](../../../../../../../../../wet/wet/van/15/januari/1921/BWBR0001903/README.md);  

– [artikel 7 van de Politiewet 2012](../../../../../../../../../wet/politiewet/2012/BWBR0031788/README.md);  

– [artikel 36, eerste lid](../../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md);  

– [artikel 17, eerste lid, aanhef en onder 2, van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md).     Besluit:    

### Artikel  1  
Treedt in werking per 07-07-2014 

In dit besluit wordt verstaan onder buitengewoon opsporingsambtenaar: de persoon als bedoeld in artikel 2. 

### Artikel  2  
Treedt in werking per 07-07-2014 

De personen, werkzaam in de functie van Flora- en Faunabeheerder in dienst van Recreatie Noord-Holland N.V., zijn aangewezen als buitengewoon opsporingsambtenaar. 

### Artikel  3  
Treedt in werking per 07-07-2014 

1.  De buitengewoon opsporingsambtenaar is bevoegd tot het opsporen van de strafbare feiten behorend tot het domein II, Milieu, Welzijn en Infrastructuur, van [bijlage A-I van de Circulaire Buitengewoon opsporingsambtenaar](../../../../../../../../../circulaire/circulaire/buitengewoon/opsporingsambtenaar/BWBR0029447/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.  

### Artikel  4  
Treedt in werking per 07-07-2014 

Op grond van dit besluit kunnen maximaal 40 personen als buitengewoon opsporingsambtenaar worden beëdigd. 

### Artikel  5  
Treedt in werking per 07-07-2014 

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de hoofdofficier van justitie bij het Functioneel Parket.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de korpschef als bedoeld in [artikel 27 van de Politiewet 2012](../../../../../../../../../wet/politiewet/2012/BWBR0031788/README.md).  

### Artikel  6  
Treedt in werking per 07-07-2014 

De buitengewoon opsporingsambtenaar kan de in [artikel 7, eerste en derde lid, van de Politiewet 2012](../../../../../../../../../wet/politiewet/2012/BWBR0031788/README.md) omschreven bevoegdheden uitoefenen met gebruikmaking van handboeien, korte wapenstok, pepperspray en een gecertificeerde diensthond. 

### Artikel  7  
Treedt in werking per 07-07-2014 

1.  De directeur van Recreatie Noord-Holland N.V. brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Staatssecretaris van Veiligheid en Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan de in artikel 5 bedoelde toezichthouder en direct toezichthouder en aan het Ministerie van Veiligheid en Justitie, Dienst Justis, afdeling V&T, Postbus 20300, 2500 EH Den Haag.  

### Artikel  8  
Treedt in werking per 07-07-2014 

Het [Besluit buitengewoon opsporingsambtenaar Recreatie Noord-Holland N.V. van 9 juni 2009](../../../../../../../../../ministeriele-regeling/besluit/buitengewoon/opsporingsambtenaar/recreatie/noord-holland/n.v./2009/BWBR0025982/README.md), nr. 5603278/Justis/09, zal vervallen op 7 juli 2014. 

### Artikel  9  
Treedt in werking per 07-07-2014 

De op naam gestelde akten van beëdiging en de overige benoemingsbescheiden, afgegeven mede op basis van het in artikel 8 genoemde besluit, worden geacht mede te zijn afgegeven op basis van dit besluit. 

### Artikel  10  
Treedt in werking per 07-07-2014 

Dit besluit treedt in werking met ingang van 7 juli 2014 en vervalt met ingang van 7 juli 2019, alsmede met ingang van de dag waarop een of meer aandelen van Recreatie Noord-Holland N.V. worden vervreemd aan een natuurlijke persoon of een private rechtspersoon, die niet voor 100% in overheidshanden is. 

### Artikel  11  
Treedt in werking per 07-07-2014 

Dit besluit wordt aangehaald als: Besluit buitengewoon opsporingsambtenaar Recreatie Noord-Holland N.V. 2014. 
Dit besluit zal met de toelichting in de Staatscourant worden geplaatst.   

Den Haag 
23 juni 2014   

De 
Staatssecretaris van Veiligheid en Justitie, namens deze, 
S.M.A.C. van Weert  
Afdelingsmanager V&T    

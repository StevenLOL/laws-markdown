<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 4 april 2011, nr. 5688407/Justis/11, strekkende tot aanwijzing van buitengewoon opsporingsambtenaren bij de Sportvisserij Zuidwest Nederland

De Staatssecretaris van Veiligheid en Justitie,  
Gelezen het verzoek van de Sportvisserij Zuidwest Nederland van 16 december 2010, welke ik ontving op 4 februari 2011 en de daaropvolgende adviezen van de hoofdofficier van justitie bij het Functioneel Parket te Den Haag en de korpschef van de regiopolitie Midden en West Brabant;

Gelet op:

– [artikel 142, eerste lid, aanhef en onder b, en derde lid, van het Wetboek van Strafvordering](../../../../../../../../../wet/wet/van/15/januari/1921/BWBR0001903/README.md);  

– [artikel 8, zevende lid, van de Politiewet 1993](../../../../../../../../../wet/politiewet/1993/BWBR0006299/README.md);  

– [artikel 36, eerste lid](../../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md);  

– [artikel 17, eerste lid, aanhef en onder 2°, van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md).     Besluit:    

### Artikel  1  

In dit besluit wordt verstaan onder buitengewoon opsporingsambtenaar: de persoon als bedoeld in artikel 2. 

### Artikel  2  

De personen, werkzaam in de functie van flora- en faunabeheerder in dienst van de Sportvisserij Zuidwest Nederland, zijn aangewezen als buitengewoon opsporingsambtenaar. 

### Artikel  3  

1.  De buitengewoon opsporingsambtenaar is bevoegd tot het opsporen van de strafbare feiten behorend tot het domein II Milieu, welzijn en infrastructuur, van [bijlage A-I van de Circulaire Buitengewoon opsporingsambtenaar](../../../../../../../../../circulaire/circulaire/buitengewoon/opsporingsambtenaar/BWBR0029447/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.  

### Artikel  4  

Op grond van dit besluit kunnen maximaal 50 personen als buitengewoon opsporingsambtenaar worden beëdigd. 

### Artikel  5  

1.  Maximaal 15 personen van de buitengewoon opsporingsambtenaren, genoemd in artikel 4, zijn bevoegd om bij de opsporing van de strafbare feiten waarvoor zij zijn beëdigd, gebruik te maken van de bevoegdheden, bedoeld in [artikel 7, eerste en derde lid, van de Politiewet 2012](../../../../../../../../../wet/politiewet/2012/BWBR0031788/README.md).   
2.  Maximaal 20 personen van de buitengewoon opsporingsambtenaren, genoemd in artikel 4, niet zijnde de personen genoemd in dit artikel in het eerste lid, zijn bevoegd bij de opsporing van de strafbare feiten waarvoor zij zijn beëdigd, gebruik te maken van de bevoegdheden, bedoeld in [artikel 7, eerste en derde lid, van de Politiewet 2012](../../../../../../../../../wet/politiewet/2012/BWBR0031788/README.md) en daarbij gebruikmaken van handboeien, een (korte) wapenstok, pepperspray en een vuurwapen.  

### Artikel  6  

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de hoofdofficier van justitie bij het Functioneel Parket te Den Haag.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de korpschef, bedoeld in [artikel 27 van de Politiewet 2012](../../../../../../../../../wet/politiewet/2012/BWBR0031788/README.md).  

### Artikel  7  

1.  De voorzitter van het bestuur van de Sportvisserij Zuidwest Nederland brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Minister van Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan in artikel 5 bedoelde toezichthouders en direct toezichthouder en aan het Ministerie van Veiligheid en Justitie, dienst Justis, afdeling BTR, postbus 20300, 2500 EH Den Haag.  

### Artikel  8  

Het [besluit buitengewoon opsporingsambtenaar Federatie Hengelsportverenigingen Zuidwest Nederland 2007](../../../../../../../../../ministeriele-regeling/besluit/buitengewoon/opsporingsambtenaar/federatie/hengelsportverenigingen/etc/BWBR0022366/README.md), nr. 5488351/Justis/07 van 31 juli 2007 wordt ingetrokken. 

### Artikel  9  

De akten afgegeven op het besluit genoemd in artikel 8, worden voor de duur van hun geldigheid of tot daarover nader zal zijn beslist, geacht te zijn akten en overige benoemingsbescheiden afgegeven mede op basis van het onderhavige besluit. 

### Artikel  10  

Dit besluit treedt in werking met ingang van de dag na dagtekening van de Staatscourant waarin het wordt geplaatst en vervalt vijf jaar na het tijdstip van inwerkingtreding. 

### Artikel  11  

Dit besluit wordt aangehaald als: Besluit buitengewoon opsporingsambtenaar Sportvisserij Zuidwest Nederland 2011. 
Dit besluit zal met de toelichting in de Staatscourant worden geplaatst.   

Den Haag 
4 april 2011   

De 
Staatssecretaris van Veiligheid en Justitie, namens deze: 
J. Gankema,  
Teammanager BTR.    

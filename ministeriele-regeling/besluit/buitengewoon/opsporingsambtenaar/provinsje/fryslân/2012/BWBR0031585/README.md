<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 15 mei 2012, nr. 5731431/Justis/12, strekkende tot aanwijzing van buitengewoon opsporingsambtenaren bij de Provinsje Fryslân, afdeling Nautische Zaken

De Staatssecretaris van Veiligheid en Justitie,  
Gelezen het verzoek van het hoofd van de afdeling Nautische Zaken van de Provinsje Fryslân van 11 april 2012 en de adviezen van de hoofdofficier van justitie bij het Functioneel Parket te 's-Gravenhage en de korpschef van de politieregio Fryslân;

Gelet op:

[artikel 142, eerste lid, aanhef en onder b en derde lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md);

[artikel 36, eerste lid](../../../../../../../../AMvB/besluit/buitengewoon/opsporingsambtenaar/BWBR0007013/README.md), en [artikel 41, tweede lid, van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md);

[artikel 17, eerste lid, aanhef en onder 2, van de Wet op de economische delicten](../../../../../../../../wet/wet/op/de/economische/delicten/BWBR0002063/README.md).
Besluit:    

### Artikel  1  

In dit besluit wordt verstaan onder buitengewoon opsporingsambtenaar: de persoon als bedoeld in artikel 2.  

### Artikel  2  

De personen, werkzaam in de functie van Scheepvaartmeester in dienst van de Provinsje Fryslân, afdeling Nautische Zaken, zijn aangewezen als buitengewoon opsporingsambtenaar.  

### Artikel  3  

1.  De buitengewoon opsporingsambtenaar is bevoegd tot het opsporen van de strafbare feiten behorend tot het domein II Milieu, welzijn en infrastructuur, van [bijlage A-I van de Circulaire Buitengewoon opsporingsambtenaar](../../../../../../../../circulaire/circulaire/buitengewoon/opsporingsambtenaar/BWBR0029447/README.md).   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.   

### Artikel  4  

Op grond van dit besluit kunnen maximaal 20 personen als buitengewoon opsporingsambtenaar worden beëdigd.  

### Artikel  5  

1.  Als toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de hoofdofficier van justitie bij het Functioneel Parket te 's-Gravenhage.   
2.  Als direct toezichthouder als bedoeld in [artikel 36 van het Besluit buitengewoon opsporingsambtenaar](../../../../../../../../AMvB/besluit/buitengewoon/opsporingsambtenaar/BWBR0007013/README.md) is aangewezen de korpschef van de politieregio Fryslân.   

### Artikel  6  

1.  Het afdelingshoofd van de afdeling Nautische Zaken van de Provinsje Fryslân brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Staatssecretaris van Veiligheid en Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan de in artikel 5 bedoelde toezichthouder en direct toezichthouder en aan het Ministerie van Veiligheid en Justitie, dienst Justis, team BTR, postbus 20300, 2500 EH Den Haag.   

### Artikel  7  

Het [Besluit buitengewoon opsporingsambtenaar provincie Fryslân 2007 van 25 juni 2007](../../../../../../../../ministeriele-regeling/besluit/buitengewoon/opsporingsambtenaar/provincie/fryslân/2007/BWBR0022170/README.md), nr. 5488351/Justis/07, komt met de inwerkingtreding van het onderhavige besluit te vervallen.  

### Artikel  8  

De op naam gestelde akten van beëdiging en de overige benoemingsbescheiden, afgegeven mede op basis van het in [artikel 7 genoemde besluit](../../../../../../../../ministeriele-regeling/besluit/buitengewoon/opsporingsambtenaar/provincie/fryslân/2007/BWBR0022170/README.md), worden geacht mede te zijn afgegeven op basis van dit besluit.  

### Artikel  9  

Dit besluit treedt in werking met ingang van 10 juli 2012 en vervalt met ingang van 10 juli 2017.  

### Artikel  10  

Dit besluit wordt aangehaald als: Besluit buitengewoon opsporingsambtenaar Provinsje Fryslân 2012.  
Dit besluit zal met de toelichting in de Staatscourant worden geplaatst.   

Den Haag 
15 mei 2012   

De 
Staatssecretaris van Veiligheid en Justitie,namens deze:
J.Gankema,
Teammanager BTR.   

<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 25 juni 2015 nr. BOACAT2015/022, strekkende tot aanwijzing van buitengewoon opsporingsambtenaren bij Gemeente Rotterdam, cluster Stadsbeheer, afdeling Toezicht & Handhaving Domein I 2015

De Staatssecretaris van Veiligheid en Justitie,  
Gelezen het verzoek van Gemeente Rotterdam, cluster Stadsbeheer, afdeling Toezicht & Handhaving Domein I van 4 juni 2015 en de adviezen van de hoofdofficier van justitie bij het arrondissementsparket Rotterdam en de korpschef als bedoeld in artikel 27 van de Politiewet 2012;

Gelet op:

– artikel 142, eerste lid, aanhef en onder b en derde lid, van het Wetboek van Strafvordering;  

– artikel 7, zevende lid, van de Politiewet 2012;  

– artikel 55b van het Wetboek van Strafvordering;  

– artikel 36, eerste lid, en artikel 41, tweede lid, van het Besluit buitengewoon opsporingsambtenaar;  

– artikel 17, eerste lid, aanhef en onder 2, van de Wet op de economische delicten.     Besluit:    

### Artikel  1  
Treedt in werking per 09-07-2015 

In dit besluit wordt verstaan onder buitengewoon opsporingsambtenaar: de persoon als bedoeld in artikel 2. 

### Artikel  2  
Treedt in werking per 09-07-2015 

De personen, werkzaam in de functie van handhaver domein I van de afdeling Toezicht & Handhaving van Stadsbeheer in de gemeente Rotterdam zijn aangewezen als buitengewoon opsporingsambtenaar. 

### Artikel  3  
Treedt in werking per 09-07-2015 

1.  De buitengewoon opsporingsambtenaar is bevoegd tot het opsporen van de strafbare feiten behorend tot het Domein I openbare ruimte, van bijlage A-I van de Circulaire Buitengewoon opsporingsambtenaar.   
2.  De opsporingsbevoegdheid, bedoeld in het eerste lid, geldt voor het grondgebied van Nederland, voor zover noodzakelijk voor een goede vervulling van de aan de functie gerelateerde taken.   
3.  De buitengewoon opsporingsambtenaar vermeldt in zijn processen-verbaal en schriftelijke verslagleggingen het in het eerste lid genoemde domein.  

### Artikel  4  
Treedt in werking per 09-07-2015 

Op grond van dit besluit kunnen maximaal 600 personen als buitengewoon opsporingsambtenaar worden beëdigd. 

### Artikel  5  
Treedt in werking per 09-07-2015 

1.  Als toezichthouder als bedoeld in artikel 36 van het Besluit buitengewoon opsporingsambtenaar is aangewezen de hoofdofficier van justitie bij het arrondissementsparket Rotterdam.   
2.  Als direct toezichthouder als bedoeld in artikel 36 van het Besluit buitengewoon opsporingsambtenaar is aangewezen de korpschef als bedoeld in artikel 27 van de Politiewet 2012.  

### Artikel  6  
Treedt in werking per 09-07-2015 

De buitengewoon opsporingsambtenaar kan de in artikel 7, eerste en derde lid, van de Politiewet 2012 omschreven bevoegdheden uitoefenen met gebruikmaking van handboeien. 

### Artikel  7  
Treedt in werking per 09-07-2015 

1.  De directeur van Stadsbeheer afdeling Toezicht & Handhaving van de gemeente Rotterdam brengt jaarlijks, voor 1 april, verslag uit over: 

a. het aantal buitengewoon opsporingsambtenaren werkzaam in de in artikel 2 genoemde functie;  

b. de door die buitengewoon opsporingsambtenaren verrichte activiteiten;  

c. de stand van zaken met betrekking tot de opleiding van die buitengewoon opsporingsambtenaren, waarbij in ieder geval wordt aangegeven hoeveel personen in het verslagjaar zijn aangemeld voor het door de Staatssecretaris van Veiligheid en Justitie goedgekeurde examen en hoeveel personen in dat jaar voor dat examen zijn geslaagd.     
2.  Dit verslag wordt toegezonden aan de in artikel 5 bedoelde toezichthouder en direct toezichthouder en aan het Ministerie van Veiligheid en Justitie, dienst Justis, afdeling V&T, postbus 20300, 2500 EH Den Haag.  

### Artikel  8  
Treedt in werking per 09-07-2015 

De op naam gestelde akten van beëdiging en de overige benoemingsbescheiden, afgegeven mede op basis van het in artikel 9 genoemde besluit, worden geacht mede te zijn afgegeven op basis van dit besluit. Dit artikel brengt geen wijziging in de resterende looptijd van de afgegeven aktes. 

### Artikel  9  
Treedt in werking per 09-07-2015 

Het Besluit buitengewoon opsporingsambtenaar bij de Dienst Stadstoezicht van de Gemeente Rotterdam van 29 juni 2010 nr. 5655037/Justis /10 zal vervallen op 9 juli 2015. Dit besluit treedt in werking met ingang van 9 juli 2015 en vervalt met ingang van 9 juli 2020. 

### Artikel  10  
Treedt in werking per 09-07-2015 

Dit besluit wordt aangehaald als: Besluit buitengewoon opsporingsambtenaar Gemeente Rotterdam, cluster Stadsbeheer, afdeling Toezicht & Handhaving Domein I 2015. 
Dit besluit zal met de toelichting in de Staatscourant worden geplaatst.   

Den Haag 
25 juni 2015   

De 
Staatssecretaris van Veiligheid en Justitie, namens deze, 
S.M.A.C. van Weert  
Afdelingsmanager V&T    

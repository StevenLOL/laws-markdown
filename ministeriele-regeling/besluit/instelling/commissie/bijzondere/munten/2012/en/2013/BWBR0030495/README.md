<meta http-equiv='Content-Type' content='text/html; charset=utf-8' />

##Besluit instelling Commissie bijzondere munten 2012 en 2013

De Minister van Financiën,  
Gelet op de [Wet vergoedingen adviescolleges en commissies](../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

Er is een ‘Commissie bijzondere munten 2012 en 2013’, hierna te noemen: de Commissie.  

### Artikel  2  

De Commissie heeft tot taak de Minister van Financiën te adviseren omtrent de keuze van de beeldenaars voor de bijzondere munten die in 2012 en 2013 zullen wordt uitgegeven.  

### Artikel  3  

1.  Tot voorzitter van de Commissie, tevens onbezoldigd lid, wordt benoemd het plaatsvervangend hoofd van de Afdeling Institutioneel Beleid en Integriteit van het ministerie van Financiën, drs. E.Y.C. Ligthart.   
2.  Tot leden van de Commissie worden benoemd: 

a. ir. M.T. Brouwer (Muntmeester);  

b. mevrouw S. Drummen (beeldend kunstenares);  

c. de heer S. Michiels (beeldend kunstenaar);  

d. mevrouw drs. M. Scharloo (directeur Teylers Museum); en  

e. drs. N.F. Weijer (numismaat).     

### Artikel  4  

In het secretariaat van de Commissie wordt voorzien door het ministerie van Financiën.  

### Artikel  5  

De Commissie bepaalt de wijze waarop zij haar taak zal uitvoeren.  

### Artikel  6  

Aan de leden van de Commissie, genoemd in artikel 3, tweede lid, onder b tot en met e, wordt per bijeenkomst een vergoeding toegekend van 3% van het maximum van salarisschaal 18 van [Bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).  

### Artikel  7  

Dit besluit treedt in werking met ingang van de dag na de dagtekening van de Staatscourant waarin het wordt geplaatst en werkt terug tot en met 1 augustus 2011. Het besluit vervalt met ingang van 31 december 2013.  

De 
Minister van Financiën,
J.C. deJager   

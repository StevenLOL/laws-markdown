<meta http-equiv='Content-Type' content='text/html; charset=utf-8' />

##Besluit van de Minister van Infrastructuur en Milieu, nr. RWS/SDG/HRM-2011/2364, houdende instelling van Rijkswaterstaat Verkeer- en Watermanagement

De Minister van Infrastructuur en Milieu,  
Gelet op [artikel 2, tweede lid, van het Instellingsbesluit directoraat-generaal Rijkswaterstaat](../../../../../../../../ministeriele-regeling/instellingsbesluit/directoraat-generaal/rijkswaterstaat/BWBR0026953/README.md);
Besluit:    

### Artikel  1  

####Instelling

1.  Er is een landelijke dienst Rijkswaterstaat Verkeer- en Watermanagement.   
2.  Rijkswaterstaat Verkeer- en Watermanagement maakt deel uit van het directoraat-generaal Rijkswaterstaat.  

### Artikel  2  

####Taken

Rijkswaterstaat Verkeer- en Watermanagement heeft tot taak: 

a. het zorg dragen voor het (landelijke) operationele verkeer- en watermanagement;  

b. het zorg dragen voor verkeersgeleiding, op basis van het opstellen van scenario’s, onder alle (weers)omstandigheden en voor alle netwerken;  

c. het ondersteunen van de processen binnen Rijkswaterstaat.   

### Artikel  3  

####Organisatie

Rijkswaterstaat Verkeer- en Watermanagement staat onder leiding van een hoofdingenieur-directeur. 

### Artikel  4  

####Inwerkingtreding

Dit besluit treedt in werking met ingang van 1 januari 2012. 
Dit besluit zal in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen-Maas Geesteranus     

<meta http-equiv='Content-Type' content='text/html; charset=utf-8' />

##Besluit databank media- en opinieonderzoek 

De Minister van Algemene Zaken,  
Gelet op de aan overheidsvoorlichting te stellen eisen, tot uitdrukking komende in [artikel 8, tweede lid, Wet openbaarheid van bestuur](../../../../../../../wet/wet/openbaarheid/van/bestuur/BWBR0005252/README.md),

Overwegende dat kennis van en inzicht in de opinies die leven in de samenleving van belang zijn voor een goede en democratische bestuursvoering;
Besluit:     

###Artikel  1  

####(Databank media- en opinieonderzoek)

Bij de Rijksvoorlichtingsdienst/Directie Toepassing Communicatietechniek wordt een databank ten behoeve van media- en opinieonderzoek ingericht.  

###Artikel  2  

####(Reglement)

Doel, verantwoordelijkheid, bevoegdheden en de wijze van gebruik met betrekking tot de databank worden vastgelegd in een reglement.  

###Artikel  3  

####(Auteurs- en databankrechtelijk voorbehoud)

1.  Het recht op de databank, bedoeld in [artikel 10, derde lid, Auteurswet](../../../../../../../wet/auteurswet/BWBR0001886/README.md), wordt overeenkomstig [artikel 15, onder b, Auteurswet](../../../../../../../wet/auteurswet/BWBR0001886/README.md) uitdrukkelijk voorbehouden.   
2.  Het recht bedoeld in artikel 2 Databankenwet wordt overeenkomstig artkel 8, tweede lid, Databankenwet uitdrukkelijk voorbehouden.   

###Artikel  4  

####(Inwerkingtreding)

Dit besluit treedt in werking met ingang van de tweede dag na de dagtekening van de Staatscourant waarin wordt geplaatst. 
Afschrift van dit besluit zal worden gezonden aan de Staatscourant en de directeuren voorlichting van de ministeries.   

â€™s-Gravenhage 
21 maart 2000    

De 
Minister van Algemene Zaken, 

namens deze,

De 
hoofddirecteur van de Rijksvoorlichtingsdienst,

E.  Brouwers     

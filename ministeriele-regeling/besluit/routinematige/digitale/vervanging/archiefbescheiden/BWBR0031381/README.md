<meta http-equiv='Content-Type' content='text/html; charset=utf-8' />

##Besluit van de Minister van Onderwijs, Cultuur en Wetenschap van 15 februari 2012, nr. FMICT/378691, inzake de routinematige digitale vervanging van archiefbescheiden

De Minister van Onderwijs, Cultuur en Wetenschap,  
Gelet op [artikel 7 van de Archiefwet 1995](../../../../../../../wet/archiefwet/1995/BWBR0007376/README.md);

Gelet op de machtiging van de Algemene Rijksarchivaris van 26 januari 2012, NA/12/8900;
Besluit:     Over te gaan tot routinematige digitale vervanging van archiefbescheiden die niet voor vernietiging in aanmerking komen: 

a. die: 

1. zijn ontvangen of opgemaakt voorafgaand aan de inwerkingtreding van dit besluit, en zaken betreffen die nog niet zijn afgedaan; of  

2. zullen worden ontvangen of opgemaakt in de periode tot en met vijf jaar na de inwerkingtreding van dit besluit;    

b. volgens de specificaties, vastgelegd in de bij dit besluit horende bijlage "handboek routinematige digitale vervanging E-Doc’;  

c. overeenkomstig de eisen, opgenomen in de [bijlage van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21); en  

d. met inachtneming van de waarde en het belang, bedoeld in [artikel 2, eerste lid, onderdeel c onderscheidenlijk d, van het Archiefbesluit 1995](../../../../../../../AMvB/archiefbesluit/1995/BWBR0007748/README.md), alsmede wat daarover is bepaald in [artikel 4, tweede en derde lid, van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21).      Dit besluit met de daarbij behorende bijlage zal in de Staatscourant worden geplaatst.  

De 
Minister van Onderwijs, Cultuur en Wetenschap, 
J.M. van Bijsterveldt-Vliegenthart     

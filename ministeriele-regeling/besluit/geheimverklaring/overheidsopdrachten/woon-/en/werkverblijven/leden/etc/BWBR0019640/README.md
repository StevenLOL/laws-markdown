<meta http-equiv='Content-Type' content='text/html; charset=utf-8' />

##Besluit van de Minister van Justitie van 9 maart 2006, tot geheimhouding van diensten, leveringen en werken ten behoeve van bouw-, onderhouds- en inrichtingswerkzaamheden aan de woon- en werkverblijven van de leden van het koninklijk huis (Besluit geheimverklaring overheidsopdrachten woon- en werkverblijven leden koninklijk huis)

De Minister van Justitie,  
Gelet op [artikel 13 van het Besluit aanbestedingsregels voor overheidsopdrachten](../../../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md);
Besluit:    

### Artikel  1  

Geheim worden verklaard diensten, leveringen en werken ten behoeve van bouw-, onderhouds- en inrichtingswerkzaamheden aan woon- en werkverblijven van leden van het koninklijk huis.  

### Artikel  2  

Het [besluit van 22 maart 2004 tot geheimhouding van diensten, leveringen en werken ten behoeve van bouw- onderhouds- en inrichtingswerkzaamheden aan koninklijke paleizen en objecten](../../../../../../../../../../ministeriele-regeling/besluit/tot/geheimhouding/van/diensten/leveringen/en/werken/ten/behoeve/etc/BWBR0016536/README.md) (Stcrt. 2004, 66) wordt ingetrokken.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 december 2005.  

### Artikel  4  

Dit besluit wordt aangehaald als: Besluit geheimverklaring overheidsopdrachten woon- en werkverblijven leden koninklijk huis.  
Dit besluit zal met de toelichting in de Staatscourant worden geplaatst.   

Den Haag 
9 maart 2006   

De 
Minister van Justitie, 
J.P.H.Donner   

<meta http-equiv='Content-Type' content='text/html; charset=utf-8' />

##Besluit 1-1-2 alarmcentrales

De Minister van Binnenlandse Zaken en Koninkrijksrelaties, in overeenstemming met de Staatssecretaris van Verkeer en Waterstaat,  
Gelet op [artikel 11.10, eerste en vierde lid, van de Telecommunicatiewet](../../../../../wet/telecommunicatiewet/BWBR0009950/README.md) en artikel 9, onderdeel b, van Richtlijn nr. 97/66/EG van het Europees Parlement en de Raad van de Europese Unie van 15 december 1997 betreffende de verwerking van persoonsgegevens en de bescherming van de persoonlijke levenssfeer in de telecommunicatiesector (PbEG 1998, L24),
Besluit:    

### Artikel  1  

Als beheerders van de alarmnummers voor publieke diensten, bedoeld in [artikel 11.10, eerste lid, van de Telecommunicatiewet](../../../../../wet/telecommunicatiewet/BWBR0009950/README.md), worden aangewezen de korpsbeheerders, bedoeld in [artikel 23 van de Politiewet 1993](../../../../../wet/politiewet/1993/BWBR0006299/README.md), en de Minister van Justitie als beheerder van het Korps landelijke politiediensten.  

### Artikel  2  

Als publieke diensten belast met hulpverleningstaken, bedoeld in [artikel 11.10, vijfde lid, van de Telecommunicatiewet](../../../../../wet/telecommunicatiewet/BWBR0009950/README.md), worden aangewezen de gemeentelijke en regionale brandweerkorpsen, de ambulancediensten aan wie krachtens de [Wet Ambulancevervoer](../../../../../wet/wet/ambulancevervoer/BWBR0002757/README.md) vergunning is verleend voor het verrichten van ambulancevervoer, de regionale politiekorpsen en het Korps landelijke politiediensten.  

### Artikel  3  

Dit besluit treedt in werking op het tijdstip waarop [artikel 11.10 van de Telecommunicatiewet](../../../../../wet/telecommunicatiewet/BWBR0009950/README.md) in werking treedt.  

### Artikel  4  

Dit besluit wordt aangehaald als: Besluit 1-1-2 alarmcentrales.  
Deze regeling zal met de toelichting in de Staatscourant en het Algemeen Politieblad worden geplaatst.   

â€™s-Gravenhage 
10 november 1998    

De 
Minister van Binnenlandse Zaken en Koninkrijksrelaties, 
A.Peper 

De 
Staatssecretaris van Binnenlandse Zaken en Koninkrijksrelaties, 
G.M. deVries    

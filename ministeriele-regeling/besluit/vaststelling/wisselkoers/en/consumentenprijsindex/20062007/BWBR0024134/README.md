<meta http-equiv='Content-Type' content='text/html; charset=utf-8' />

##Besluit van 30 juni 2008, nr. 2008-0000277876, CZW/WVOB, tot vaststelling van de wisselkoers en consumentenprijsindex ten behoeve van de vaststelling van Surinaamse pensioenen 2006/2007

De Minister van Binnenlandse Zaken en Koninkrijksrelaties,  
Gelet op [artikel 3 van de Garantiewet Surinaamse pensioenen](../../../../../../../../wet/garantiewet/surinaamse/pensioenen/BWBR0006298/README.md);
Besluit:    

### Artikel  1  

De in [artikel 3, eerste lid, onderdeel a, onder 2º en 3º, van de Garantiewet Surinaamse pensioenen](../../../../../../../../wet/garantiewet/surinaamse/pensioenen/BWBR0006298/README.md) bedoelde wisselkoersen worden vastgesteld overeenkomstig de gegevens vermeld in de bijlage bij dit besluit met de koerscorrectie en consumentenprijsindex voor de periode van september 2006 tot en met augustus 2007. 

### Artikel  2  

De in [artikel 3, eerste lid, onderdeel b, onder 2º en 3º, van de Garantiewet Surinaamse pensioenen](../../../../../../../../wet/garantiewet/surinaamse/pensioenen/BWBR0006298/README.md) bedoelde consumentenprijsindex wordt vastgesteld overeenkomstig de gegevens vermeld in de bijlage bij dit besluit met de koerscorrectie en consumentenprijsindex voor de periode van september 2006 tot en met augustus 2007. 

### Artikel  3  

1.  Als teller van de in [artikel 3, eerste lid, van de Garantiewet Surinaamse pensioenen](../../../../../../../../wet/garantiewet/surinaamse/pensioenen/BWBR0006298/README.md) bedoelde breuk wordt voor een kalenderjaar het consumentenprijsindexcijfer van de maand juli van het jaar daaraan voorafgaand gebruikt.   
2.  De breuk is niet kleiner dan 1.  

### Artikel  4  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 september 2006. 

### Artikel  5  

Dit besluit wordt aangehaald als: Besluit vaststelling wisselkoers en consumentenprijsindex 2006/2007. 
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. ter  Horst    

### Bijlage 

####behorende bij artikel 1  en 2 

####Wisselkoers en consumentenprijsindex 2006/2007

###Wisselkoers 2006/2007

Voor de maanden september 2006 tot en met augustus 2007 is de koers 0,505 gehanteerd. 
###Consumentenprijsindex 2006/2007

Maand: 

| --- | --- |
|:---|:---|
| september 2006:  | 238,7  |
| oktober 2006:  | 238,0  |
| november 2006:  | 237,8  |
| december 2006:  | 237,0  |
| januari 2007:  | 237,3  |
| februari 2007:  | 238,4  |
| maart 2007:  | 241,0  |
| april 2007:  | 242,1  |
| mei 2007:  | 242,3  |
| juni 2007:  | 241,3  |
| juli 2007:  | 240,2  |
| augustus 2007:  | 240,6  |


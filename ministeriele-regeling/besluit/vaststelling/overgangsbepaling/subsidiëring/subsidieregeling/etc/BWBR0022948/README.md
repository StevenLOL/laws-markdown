<meta http-equiv='Content-Type' content='text/html; charset=utf-8' />

##Besluit van de Minister voor Ontwikkelingssamenwerking van 26 november 2007, nr. DJZ/BR/1133-2007, tot vaststelling van een overgangsbepaling voor subsidiëring op grond van de Subsidieregeling Ministerie van Buitenlandse Zaken 2006 (ORET)

De Minister voor Ontwikkelingssamenwerking,  
Gelet op de artikelen 6 en 7 van het Subsidiebesluit Ministerie van Buitenlandse Zaken;

Gelet op de artikelen 7.2 en 7.3, onder h, van de Subsidieregeling Ministerie van Buitenlandse Zaken 2006;
Besluit:    

### Artikel  1  

1.  Op aanvragen voor subsidieverlening in het kader van het programma voor ontwikkelingsrelevante exporttransacties (ORET) die voor 1 augustus 2007 zijn ingediend en op 31 december 2007 nog in behandeling zijn, blijven de beleidsregels, vastgesteld bij besluit van de minister voor Ontwikkelingssamenwerking van 5 mei 2006, zoals gewijzigd bij besluit van de minister voor Ontwikkelingssamenwerking van 29 maart 2007, van toepassing.   
2.  Op aanvragen als bedoeld in het eerste lid, die in 2007 zijn ingediend blijft tevens het besluit van de minister voor Ontwikkelingssamenwerking van 1 december 2006 tot vaststelling van een subsidieplafond, zoals gewijzigd bij besluit van de minister voor Ontwikkelingssamenwerking van 29 maart 2007, van toepassing.  

### Artikel  2  

Dit besluit treedt in werking met ingang van 1 januari 2008 
Dit besluit zal in de Staatscourant worden geplaatst.  

De 
minister voor Ontwikkelingssamenwerking, namens deze:de 
directeur-generaal Internationale Samenwerking, 
R.J. Treffers     

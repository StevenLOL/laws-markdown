<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 7 november 2012, nr. WJZ / 12354190, houdende vaststelling van de taken van de Staatssecretaris van Economische Zaken

De Minister van Economische Zaken,  
Gelet op [artikel 46, tweede lid, van de Grondwet](../../../../../../../../../wet/grondwet/BWBR0001840/README.md) en [artikel 3 van de Wet van 25 januari 1951 (Stb. 24), houdende nadere voorzieningen in verband met de uitvoering van de ambten van minister zonder portefeuille en van staatssecretaris](../../../../../../../../../wet/wet/voorzieningen/in/verband/met/ambten/van/minister/zonder/portefeuille/etc/BWBR0002069/README.md);
Besluit:    

### Artikel  1  

De Staatssecretaris van Economische Zaken, de heer dr. J.C. Verdaas, is binnen de grenzen van het door de Minister van Economische Zaken vastgestelde beleid in het bijzonder belast met: 

a. landbouw, voedselkwaliteit en groen beroepsonderwijs;  

b. dierenwelzijn;  

c. natuur en biodiversiteit;  

d. structuurfondsen en cohesiebeleid;  

e. toerisme;  

f. intellectueel eigendom, voor zover het betreft octrooi- en kwekersrecht;  

g. andere aangelegenheden waarvan behartiging door de minister aan hem wordt toevertrouwd.    

### Artikel  2  

De staatssecretaris voert in de internationale contacten, die hij bij de behartiging van de in artikel 1, onderdeel a, b, c, en d, genoemde aangelegenheden heeft, de titel: Minister voor Landbouw.  

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 5 november 2012.  
Dit besluit zal in de Staatscourant worden geplaatst.   

â€™s-Gravenhage 
7 november 2012   

De 
Minister van Economische Zaken,
H.G.J.Kamp.   

<meta http-equiv='Content-Type' content='text/html; charset=utf-8' />

##Besluit van de Minister van Buitenlandse Zaken van 25 mei 2011, nr. DVF/SE-023/11, tot vaststelling van beleidsregels alsmede een plafond voor subsidiëring op grond van de Subsidieregeling Ministerie van Buitenlandse Zaken 2006 (Model Verenigde Naties)

De Minister van Buitenlandse Zaken,  
Gelet op [artikel 6 van het Subsidiebesluit Ministerie van Buitenlandse Zaken](../../../../../../../../../AMvB/subsidiebesluit/ministerie/van/buitenlandse/zaken/BWBR0018039/README.md) en de [artikelen 9.3](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) en [9.4 van de Subsidieregeling Ministerie van Buitenlandse Zaken 2006](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md);
Besluit:    

### Artikel  1  

Voor subsidieverlening op grond van de [artikelen 9.3](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) en [9.4 van de Subsidieregeling Ministerie van Buitenlandse Zaken 2006](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) in het kader van het Model Verenigde Naties gelden voor de periode van 15 mei 2011 tot en met 31 december 2011 de bij dit besluit gevoegde beleidsregels.  

### Artikel  2  

Voor de in artikel 1 genoemde periode geldt een subsidieplafond van € 25.000.  

### Artikel  3  

Het [Besluit van de Minister van Buitenlandse Zaken van 6 december 2010](../../../../../../../../../ministeriele-regeling/besluit/vaststelling/subsidieplafond/subsidiëring/subsidieregeling/etc/BWBR0029153/README.md), nr. DVF/SE-336/10, tot vaststelling van het subsidieplafond voor subsidiëring op grond van de Subsidieregeling Ministerie van Buitenlandse Zaken 2006 en het [Besluit van de minister voor Ontwikkelingssamenwerking van 10 november 2008](../../../../../../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0024734/README.md), nr. DVF/FS-136/08, tot vaststelling van beleidsregels alsmede een plafond voor subsidiëring op grond van de Subsidieregeling Ministerie van Buitenlandse Zaken 2006 worden ingetrokken.  

### Artikel  4  

Dit besluit treedt in werking met ingang van de dag na de dagtekening van de Staatscourant waarin het wordt geplaatst en vervalt met ingang van 1 januari 2012.  
Dit besluit zal met de bijlage in de Staatscourant worden geplaatst.  

De 
Minister van Buitenlandse Zakennamens deze:
de Directeur Generaal Internationale Samenwerking,
J.M.G.Brandt  

### Bijlage  

####Model United Nations

Het Model Verenigde Naties (Model United Nations, hierna te noemen MUN) is een simulatie van de Verenigde Naties (onder meer de Algemene Vergadering en de Veiligheidsraad) en overige multilaterale organisaties, waardoor studenten in aanraking kunnen komen met de wereld van diplomatie en internationale betrekkingen. Jaarlijks nemen studenten over de hele wereld deel aan MUN gerelateerde activiteiten. [Afdeling 9, paragraaf 2 (Buitenlandse betrekkingen) van de Subsidieregeling Ministerie van Buitenlandse Zaken 2006](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) biedt de mogelijkheid tot het verstrekken van subsidies ten behoeve van bevordering van draagvlak, kennis en inzicht in en de meningsvorming over aangelegenheden met betrekking tot de buitenlandse betrekkingen en bevordering van een positieve beeldvorming over Nederland in het buitenland. De Minister van Buitenlandse Zaken wil op grond daarvan aan MUN gerelateerde activiteiten stimuleren. In aanvulling op de bepalingen van het [Subsidiebesluit Ministerie van Buitenlandse Zaken](../../../../../../../../../AMvB/subsidiebesluit/ministerie/van/buitenlandse/zaken/BWBR0018039/README.md) en de [Subsidieregeling Ministerie van Buitenlandse Zaken 2006](../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) gelden daarvoor de volgende criteria: 

– De doelgroep van een MUN-voorstel zijn academische studenten;  

– Deelname aan een MUN dient bij voorkeur toegankelijk te zijn voor studenten van meerdere universiteiten;  

– De reis- en verblijfskosten van individuele delegaties naar of uit het buitenland komen niet voor subsidie in aanmerking;  

– De personeelskosten (inhuur personeel, salarissen, onkostenvergoedingen etc.) komen – in relatie tot de gehele begroting – maar zeer beperkt in aanmerking voor subsidie;  

– De maximale bijdrage per subsidieaanvraag is € 6000.    


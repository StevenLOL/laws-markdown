<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 19 augustus 2014, nr. ENV-2014.7559, tot vaststelling van een additioneel subsidieplafond voor demonstratieprojecten, haalbaarheidsstudies en kennisverwerving

De Minister voor Buitenlandse Handel en Ontwikkelingssamenwerking  
Gelet op artikel 6 van het Subsidiebesluit Ministerie van Buitenlandse Zaken;
Besluit:    

### Artikel  1  

1.  In aanvulling op het subsidieplafond, vermeld in de Regeling van de Minister voor Buitenlandse Handel en Ontwikkelingssamenwerking van 13 december 2013, nr. MinBuza-2013.345221, tot vaststelling van enkele subsidieplafonds, geldt voor de periode vanaf 1 september 2014 tot en met 31 december 2014 voor subsidieverlening op grond van de artikelen 3.1, 4.1 en 5.19 van de Subsidieregeling internationaal excelleren (demonstratieprojecten, haalbaarheidsstudies en kennisverwerving) een additioneel subsidieplafond van € 2 miljoen. Het additionele plafond is uitsluitend beschikbaar voor aanvragen die vanaf inwerkingtreding van dit besluit worden ingediend.   
2.  Het additionele subsidieplafond is uitsluitend van toepassing voor activiteiten met betrekking tot: Argentinië, Azerbeidzjan, Bahrein, Brazilië, Chili, China<sup> 2 Inclusief Taiwan </sup>, Irak, Kazachstan, Koeweit, Maleisië, Mexico, Oekraïne, Panama, Oman, Qatar, Rusland, Saudi-Arabië, Servië, Singapore, Turkije, Verenigde Arabische Emiraten, Zuid-Korea.  

### Artikel  2  

Dit besluit treedt in werking met ingang van de dag na de dagtekening van de Staatscourant waarin het geplaatst wordt en vervalt met ingang van 1 januari 2015. 
Dit besluit wordt in de Staatscourant geplaatst.  

De 
Minister voor Buitenlandse Handel en Ontwikkelingssamenwerking, namens deze, 
S.J.H. Smits,  
Directeur-generaal Buitenlandse Economische Betrekkingen    

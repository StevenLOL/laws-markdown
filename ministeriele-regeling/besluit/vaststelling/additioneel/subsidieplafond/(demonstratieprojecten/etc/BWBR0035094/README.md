<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 1 mei 2014, nr. MinBuza-2014.4151, tot vaststelling van een additioneel subsidieplafond (demonstratieprojecten, haalbaarheidsstudies en kennisverwerving)

De Minister voor Buitenlandse Handel en Ontwikkelingssamenwerking;  
Gelet op [artikel 6 van het Subsidiebesluit Ministerie van Buitenlandse Zaken](../../../../../../../../AMvB/subsidiebesluit/ministerie/van/buitenlandse/zaken/BWBR0018039/README.md);
Besluit:    

### Artikel  1  

1.  In aanvulling op het subsidieplafond, vermeld in de Regeling van de Minister voor Buitenlandse Handel en Ontwikkelingssamenwerking van 13 december 2013, nr. MinBuza-2013.345221, tot vaststelling van enkele subsidieplafonds, geldt voor de periode vanaf inwerkingtreding van dit besluit tot en met 31 december 2014 voor subsidieverlening op grond van de [artikelen 3.1](../../../../../../../../ministeriele-regeling/subsidieregeling/internationaal/excelleren/BWBR0026983/README.md), [4.1](../../../../../../../../ministeriele-regeling/subsidieregeling/internationaal/excelleren/BWBR0026983/README.md) en [5.19 van de Subsidieregeling internationaal excelleren](../../../../../../../../ministeriele-regeling/subsidieregeling/internationaal/excelleren/BWBR0026983/README.md): demonstratieprojecten, haalbaarheidsstudies en kennisverwerving voor activiteiten met betrekking tot de landen Colombia, Vietnam en Zuid-Afrika een additioneel subsidieplafond van € 1,5 miljoen.   
2.  Het subsidieplafond, vermeld in het eerste lid, wordt uitgeput in volgorde van binnenkomst van de aanvragen met dien verstande dat aanvragen voor activiteiten, bedoeld in het eerste lid, die voor inwerkingtreding van dit besluit zijn ingediend en waarop nog niet is beslist, het eerst voor subsidieverstrekking in aanmerking komen.  

### Artikel  2  

Dit besluit treedt in werking met ingang van de dag na de dagtekening van de Staatscourant waarin het geplaatst wordt en vervalt met ingang van 1 januari 2015. 
Dit besluit wordt in de Staatscourant geplaatst.  

De 
Minister voor Buitenlandse Handel en Ontwikkelingssamenwerking, Namens deze, 
S.J.H. Smits  
Directeur-generaal Buitenlandse Economische Betrekkingen    

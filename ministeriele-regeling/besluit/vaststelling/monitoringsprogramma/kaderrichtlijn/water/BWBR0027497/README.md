<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer, de Minister van Verkeer en Waterstaat en de Minister van Landbouw, Natuur en Voedselkwaliteit van 6 april 2010, nr. BJZ2010006069, Directie Bestuurlijke en Juridische Zaken, tot vaststelling van het monitoringsprogramma, bedoeld in artikel 13, eerste lid, van het Besluit kwaliteitseisen en monitoring water 2009

De Minister van Volkshuisvesting, Ruimtelijke Ordening en Milieubeheer, de Minister van Verkeer en Waterstaat, en de Minister van Landbouw, Natuur en Voedselkwaliteit,  
Gelet op artikel 13, eerste lid, van het Besluit kwaliteitseisen en monitoring water 2009;
Besluiten:    

### Artikel  1  

Het monitoringsprogramma bedoeld in artikel 13, eerste lid, van het Besluit kwaliteitseisen en monitoring water 2009 bestaat voor de stroomgebieddistricten, genoemd in artikel 1.2, eerste lid, van de Waterwet, uit: 

a. ‘Draaiboek monitoring grondwater, Voor de kaderrichtlijn Water’ van het Ministerie van Volkshuisvesting, Ruimtelijke Ordening en Milieubeheer, versie 1.3, van 17 februari 2010, als luidend na de wijziging die is vastgesteld door het Directeuren Wateroverleg (DWO) op 1 juli 2011;  

b. ‘Protocol beoordeling kwantitatieve toestand grondwaterlichamen (Nadere uitwerking beoordelingsmethodiek grondwatertoestand)’ van 10 juni 2008;  

c. ‘Protocol voor de beoordeling van de chemische toestand van Grondwaterlichamen’ van het RIVM van 2008;  

d. ‘Referenties en maatlatten voor natuurlijke watertypen voor de kaderrichtlijn water’ van de STOWA van 2007;  

e. ‘Handreiking MEP/GEP, handreiking voor vaststellen van status, ecologische doelstellingen en bijpassende maatregelenpakketten voor niet-natuurlijke wateren’ van de Projectgroep Implementatie Handreiking, Ministerie van Verkeer en Waterstaat, van november 2005;  

f. ‘Richtlijn KRW Monitoring Oppervlaktewater en Protocol Toetsen & Beoordelen’ als vastgesteld door het Directeuren Wateroverleg (DWO) op 10 februari 2011;  

g. ‘Protocol toetsen en beoordelen voor de operationele monitoring en toestand- en trendmonitoring, toetsjaar 2007’ van Cluster Monitoring, Rapportage en Evaluatie, 10 april 2008;  

h. ‘Instructie Richtlijn monitoring oppervlaktewater Europese kaderrichtlijn Water en Protocol toetsen & beoordelen’ van 21 januari 2010;  

i. fact-sheets monitoring, zoals vastgesteld door het Cluster Monitoring, Rapportage en Evaluatie op 21 januari 2010;  

j. ‘Handreiking Diagnostiek, Ecologische kwaliteit van watersystemen’, van Haskoning Nederland B.V. van november 2007;  

k. de bijlage bij de Regeling monitoring kaderrichtlijn water.    

### Artikel  2  

Het monitoringsprogramma, bedoeld in artikel 1, of een onderdeel daarvan als bedoeld in artikel 13, vierde lid, van het Besluit kwaliteitseisen en monitoring water 2009 of een bijstelling van dat programma of onderdeel wordt bekendgemaakt op de volgende website: www.kaderrichtlijnwater.nl  

### Artikel  3  

Dit besluit treedt in werking op het tijdstip waarop de Regeling monitoring kaderrichtlijn water in werking treedt.  

### Artikel  4  

Dit besluit wordt aangehaald als: Besluit vaststelling monitoringsprogramma kaderrichtlijn water.  
Dit besluit zal met de toelichting in de Staatscourant worden geplaatst.   

Den Haag 
6 april 2010   

De 
Minister van Volkshuisvesting, Ruimtelijke Ordening en Milieubeheer, 
J.C.Huizinga-Heringa 

De 
Minister van Verkeer en Waterstaat, 
C.M.P.S.Eurlings 

De 
Minister van Landbouw, Natuur en Voedselkwaliteit, 
G.Verburg   

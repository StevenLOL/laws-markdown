<meta http-equiv='Content-Type' content='text/html; charset=utf-8' />

##Besluit vaststelling vergoeding voorzitters en leden drietal commissies

Gelet op [artikel 2, eerste lid, van de Wet vergoedingen adviescolleges en commissies](../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

1.  Aan de voorzitters van de Overlegorganen verkeer en waterstaat wordt een vaste vergoeding per maand toegekend, waarbij de salarisschaal wordt vastgesteld op het maximum van schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en de arbeidsduurfactor op 0,08. Voor de voorzitter die tevens optreedt als coördinator van de voorzitters wordt de arbeidsduurfactor vastgesteld op 0,13 fte.   
2.  Aan anderen dan in het eerste lid bedoelde personen, die aan de werkzaamheden van de Overlegorganen verkeer en waterstaat deelnemen, kan een vergoeding per vergadering worden toegekend, die 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) bedraagt. Indien de werkzaamheden het optreden als voorzitter van een overlegvergadering inhouden, bedraagt de vergoeding 130% van de vergoeding, bedoeld in de vorige volzin.  

### Artikel  2  

Aan de voorzitter van het Landelijk Overleg Consumentenbelangen Openbaar Vervoer wordt een vaste vergoeding per maand toegekend, waarbij de salarisschaal wordt vastgesteld op het maximum van schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en de arbeidsduurfactor op 0,12. 

### Artikel  3  

Aan de leden van de expertgroep Ambassadeur Stedelijke Distributie wordt, voor de duur waarvoor deze expertgroep is ingesteld, een vaste vergoeding per maand toegekend, waarbij de salarisschaal wordt vastgesteld op het maximum van schaal 18 van [bijlage B van het Bezoldigingsbesluit Burgerlijke Rijksambtenaren 1984 ](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md)en de arbeidsduurfactor op 0,02 fte. 

### Artikel  4  

Dit besluit treedt in werking met ingang van de dag na de dagtekening van de Staatscourant waarin het wordt geplaatst in de Staatscourant en werkt terug tot en met 1 juli 2010. 
Dit besluit zal met de toelichting worden geplaatst in de Staatscourant.  

De 
Minister van Verkeer en Waterstaat, 
C.M.P.S. Eurlings     

<meta http-equiv='Content-Type' content='text/html; charset=utf-8' />

##Besluit van de staatssecretaris van Buitenlandse Zaken van 18 maart 2011, nr. DDE-115/2011, houdende vaststelling van een vergoeding voor de voorzitter en leden van de Adviescommissie OntwikkelingsRelevante Infrastructuur Ontwikkeling

De staatssecretaris van Buitenlandse Zaken,  
Gelet op [artikel 2 van de Wet vergoedingen adviescolleges en commissies](../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

1.  De voorzitter van de Adviescommissie ORIO ontvangt voor het verrichten van zijn werkzaamheden een maandvergoeding van € 1.453 zijnde 19,9% van het maandsalaris volgens de bezoldiging van burgerlijke rijksambtenaren schaal 16.   
2.  De andere leden van de Adviescommissie ORIO ontvangen een maandvergoeding van € 1.090 zijnde 14,9% van het maandsalaris volgens de bezoldiging van burgerlijke rijksambtenaren schaal 16.   

### Artikel  2  

1.  Dit besluit treedt in werking met ingang van de dag na de dagtekening van de Staatscourant waarin het wordt geplaatst en werkt terug tot en met 1 januari 2011.   
2.  Dit besluit vervalt met ingang van 1 januari 2012.   
Dit besluit zal in de Staatscourant worden geplaatst.  

De 
staatssecretaris van Buitenlandse Zaken,namens deze:
de plv. Directeur Generaal Internationale Samenwerking,
A.Haspels   

<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 4 september 2014, nr. MinBuza2014.459690, tot vaststelling van de vergoeding voor de voorzitter en leden van de Adviescommissie Private Sector Investeringsprogramma over de periode 1 januari 2013 tot en met 31 juli 2014 en tot intrekking van het besluit van de Minister voor Ontwikkelingssamenwerking van 16 maart 2009, nr. DDE/187/2009, tot instelling van de Adviescommissie Private Sector Investeringsprogramma

De Minister voor Buitenlandse Handel en Ontwikkelingssamenwerking,  
Gelet op artikel 2 van de Wet vergoedingen adviescolleges en commissies;

Gelet op artikel 7.2 van de Subsidieregeling Ministerie van Buitenlandse Zaken 2006;
Besluit:    

### Artikel  1  

1.  De voorzitter van de Adviescommissie Private Sector Investeringsprogramma ontvangt voor het verrichten van zijn werkzaamheden een maandvergoeding van € 959,25 zijnde 13,12% van het maandsalaris volgens de bezoldiging van burgerlijke rijksambtenaren schaal 16.   
2.  De andere leden van de Adviescommissie Private Sector Investeringsprogramma ontvangen een maandvergoeding van € 709,28 zijnde 9,70% van het maandsalaris volgens de bezoldiging van burgerlijke rijksambtenaren schaal 16.  

### Artikel  2  

Het besluit van de Minister voor Ontwikkelingssamenwerking van 16 maart 2009, nr. DDE/187/2009, tot instelling van de Adviescommissie Private Sector Investeringsprogramma wordt ingetrokken. 

### Artikel  3  

1.  Dit besluit treedt in werking met ingang van de dag na de dagtekening van de Staatscourant waarin het wordt geplaatst. Artikel 1 van dit besluit werkt terug tot en met 1 januari 2013. Artikel 2 van dit besluit werkt terug tot en met 1 augustus 2014   
2.  Dit besluit vervalt met ingang van 1 januari 2015.  
Dit besluit zal in de Staatscourant worden geplaatst.  

De 
Minister voor Buitenlandse Handel en Ontwikkelingssamenwerking, namens deze 
C. Rebergen,  
De plaatsvervangend directeur-generaal Internationale Samenwerking    

<meta http-equiv='Content-Type' content='text/html; charset=utf-8' />

##Besluit van de Minister van Sociale Zaken en Werkgelegenheid van 30 maart 2010, nr. IVV/FB/10/6483, tot vaststelling van de vergoeding van de voorzitter en de leden van de Toetsingscommissie Wet werk en bijstand

De Minister van Sociale Zaken en Werkgelegenheid,  
Gelet op artikel 2, eerste lid, van de Wet vergoedingen adviescolleges en commissies;
Besluit:    

### Artikel  1  

In dit besluit wordt verstaan onder Toetsingscommissie Wet werk en bijstand: de Toetsingscommissie, bedoeld in artikel 73 van de Wet werk en bijstand. 

### Artikel  2  

1.  Aan de voorzitter van de Toetsingscommissie Wet werk en bijstand wordt een vaste vergoeding per maand toegekend, waarbij de salarisschaal wordt vastgesteld op schaal 17 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,08.   
2.  Aan de andere leden van de Toetsingscommissie Wet werk en bijstand wordt een vaste vergoeding per maand toegekend, waarbij de salarisschaal wordt vastgesteld op schaal 16 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,08.  

### Artikel  2a  
Treedt in werking per 01-01-2015 

Deze regeling wordt aangehaald als: Besluit vaststelling vergoeding voorzitter en leden Toetsingscommissie aanvullende uitkeringen Participatiewet. 

### Artikel  3  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 januari 2010. 
Deze regeling zal met toelichting in de Staatscourant worden geplaatst.   

Den Haag 
30 maart 2010   

De 
Minister van Sociale Zaken en Werkgelegenheid, 
J.P.H. Donner     

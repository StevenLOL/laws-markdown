<meta http-equiv='Content-Type' content='text/html; charset=utf-8' />

##Besluit van 14 november 2006, nr. 6096988, houdende de vaststelling van een vergoeding voor de voorzitter en de leden van de Adviescommissie Boegbeeldprogramma

De Staatssecretaris van Economische Zaken,  
Gelet op [artikel 1 van het Vacatiegeldenbesluit 1988](../../../../../../../../../../../../AMvB/vacatiegeldenbesluit/1988/BWBR0004317/README.md);
Besluit:    

### Artikel  1  

1.  De voorzitter van de Adviescommissie Boegbeeldprogramma ontvangt voor het bijwonen van een vergadering een vergoeding van € 260,00.   
2.  De andere leden van de Adviescommissie Boegbeeldprogramma ontvangen voor het bijwonen van een vergadering een vergoeding van € 200,00.   

### Artikel  2  

Voor voorbereidende werkzaamheden in het kader van de Adviescommissie Boegbeeldprogramma, anders dan het bijwonen van een vergadering, ontvangen alle leden een vergoeding, die wordt berekend op basis van een uurtarief dat is gebaseerd op salarisschaal 16 van [Bijlage B van het Bezoldigingsbesluit burgerlijke rijksambtenaren 1984](../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en op een voorbereidingstijd van 1,5 uur per aanvraag.  
Dit besluit zal in de Staatscourant worden geplaatst.   

Den Haag 
14 november 2006   

De 
Staatssecretaris van Economische Zaken, namens deze: de 
Directeur-generaal van Ondernemen en Innovatie, 
Chr.P.Buijink   

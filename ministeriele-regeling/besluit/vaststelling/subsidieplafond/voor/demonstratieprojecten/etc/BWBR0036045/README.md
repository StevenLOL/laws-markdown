<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 15 december 2014, nr. MINBUZA-2014.707419, tot vaststelling van een subsidieplafond voor demonstratieprojecten, haalbaarheidsstudies en kennisverwerving

De Minister voor Buitenlandse Handel en Ontwikkelingssamenwerking  
Gelet op artikel 6 van het Subsidiebesluit Ministerie van Buitenlandse Zaken;
Besluit:    

### Artikel  1  

1.  Voor subsidieverlening op grond van de artikelen 3.1, 4.1 en 5.19 van de Subsidieregeling internationaal excelleren (demonstratieprojecten, haalbaarheidsstudies en kennisverwerving) geldt voor de periode vanaf inwerkingtreding van dit besluit tot en met 31 augustus 2015 een subsidieplafond van: 

a. € 4 miljoen voor activiteiten met betrekking tot Argentinië, Azerbeidzjan, Bahrein, Brazilië, Chili, China<sup> 1 Inclusief Taiwan </sup>, Irak, Kazachstan, Koeweit, Maleisië, Mexico, Oekraïne, Panama, Oman, Qatar, Saudi-Arabië, Servië, Singapore, Turkije, Verenigde Arabische Emiraten, Zuid-Korea;  

b. € 1 miljoen voor activiteiten met betrekking tot Colombia en Zuid-Afrika.     
2.  De subsidieplafonds, vermeld in het eerste lid, worden uitgeput in volgorde van binnenkomst van de aanvragen met dien verstande dat aanvragen voor activiteiten, bedoeld in het eerste lid, die voor inwerkingtreding van dit besluit zijn ingediend en waarop nog niet is beslist, het eerst voor subsidieverstrekking in aanmerking komen. De volgorde van aanvragen die op dezelfde dag zijn binnengekomen kan worden vastgesteld door loting.  

### Artikel  2  

Dit besluit treedt in werking met ingang van 1 januari 2015 en vervalt met ingang van 1 juli 2015. 
Dit besluit wordt in de Staatscourant geplaatst.  

De 
Minister voor Buitenlandse Handel en Ontwikkelingssamenwerking, Namens deze, 
S. Smits  
Directeur-generaal Buitenlandse Economische Betrekkingen    

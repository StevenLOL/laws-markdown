<meta http-equiv='Content-Type' content='text/html; charset=utf-8' />

##Besluit van de minister voor Buitenlandse Handel en Ontwikkelingssamenwerking van 14 december 2012, nr. DJZ/BR/1166-12, tot vaststelling van een subsidieplafond voor subsidiëring van activiteiten op het terrein van personele veiligheid op grond van de Subsidieregeling Ministerie van Buitenlandse Zaken 2006

De minister voor Buitenlandse Handel en Ontwikkelingssamenwerking,  
Gelet op [artikel 6 van het Subsidiebesluit Ministerie van Buitenlandse Zaken](../../../../../../../../../../AMvB/subsidiebesluit/ministerie/van/buitenlandse/zaken/BWBR0018039/README.md) en de [artikelen 3.9](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) en [3.10 van de Subsidieregeling Ministerie van Buitenlandse Zaken 2006](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md);
Besluit:    

### Artikel  1  

1.  Voor subsidieverlening op grond van de [artikelen 3.9](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) en [3.10 van de Subsidieregeling Ministerie van Buitenlandse Zaken 2006](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) voor activiteiten op het terrein van personele veiligheid geldt voor de periode vanaf 1 januari 2013 tot en met 31 december 2013 een subsidieplafond van € 320.000.   
2.  Op subsidieaanvragen wordt eenmaal per kwartaal beslist, voor activiteiten in het kwartaal volgend op dat waarin de aanvraag is ingediend. Van alle aanvragen die voldoen aan de bepalingen van het [Subsidiebesluit Ministerie van Buitenlandse Zaken](../../../../../../../../../../AMvB/subsidiebesluit/ministerie/van/buitenlandse/zaken/BWBR0018039/README.md) en de [artikelen 3.9](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) en [3.10 van de Subsidieregeling Ministerie van Buitenlandse Zaken 2006](../../../../../../../../../../ministeriele-regeling/subsidieregeling/ministerie/van/buitenlandse/zaken/2006/BWBR0019366/README.md) komen aanvragen die in verhouding tot de omvang van het gevraagde bedrag het meeste bijdragen aan het realiseren van de doelstellingen van de subsidie het eerst voor toekenning in aanmerking.   
3.  Aanvragen worden voor aanvang van het kwartaal waarin de activiteiten zullen plaatsvinden ingediend, uiterlijk op de laatste werkdag voor aanvang van dat kwartaal voor 12.00 uur.   
4.  Het subsidieplafond bedraagt per kwartaal € 80.000. Indien het voor een kwartaal beschikbare bedrag niet wordt uitgeput wordt het toegevoegd aan het voor het eerstvolgende kwartaal beschikbare bedrag.   

### Artikel  2  

Het [besluit van de staatssecretaris van Buitenlandse Zaken van 21 december 2011](../../../../../../../../../../ministeriele-regeling/besluit/vaststelling/subsidieplafond/subsidieregeling/ministerie/van/etc/BWBR0031052/README.md), nr. DJZ/BR/1553-11, tot vaststelling van een subsidieplafond voor subsidiëring voor activiteiten op het terrein van personele veiligheid op grond van de Subsidieregeling Ministerie van Buitenlandse Zaken 2006 wordt ingetrokken.  

### Artikel  3  

Dit besluit treedt in werking met ingang van de dag na de dagtekening van de Staatscourant waarin het geplaatst wordt en vervalt met ingang van 1 januari 2014.  
Dit besluit zal in de Staatscourant worden geplaatst.  

De 
minister voor Buitenlandse Handel en Ontwikkelingssamenwerking, namens de minister:
Directeur-generaal Internationale Samenwerking, 
R.Swartbol   

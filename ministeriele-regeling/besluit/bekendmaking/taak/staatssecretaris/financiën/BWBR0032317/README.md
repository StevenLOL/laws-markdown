<meta http-equiv='Content-Type' content='text/html; charset=utf-8' />

##Besluit van de Minister van Financiën van 7 november 2012, kenmerk BJZ 2012- 500M, houdende bekendmaking van de taak waarmee de Staatssecretaris van Financiën meer in het bijzonder zal zijn belast

De Minister van Financiën,  
Gelet op [artikel 46, tweede lid van de Grondwet](../../../../../../../wet/grondwet/BWBR0001840/README.md) en [artikel 3 van de Wet van 25 januari 1951 (Stb. 24), houdende nadere voorzieningen in verband met de invoering van de ambten van minister zonder portefeuille en van staatssecretaris](../../../../../../../wet/wet/voorzieningen/in/verband/met/ambten/van/minister/zonder/portefeuille/etc/BWBR0002069/README.md);

Mede gelet op het Koninklijk besluit waarbij mr. drs. F.H.H. Weekers is benoemd tot Staatssecretaris van Financiën;
Besluit:    

### Artikel  1  

De taak van Staatssecretaris van Financiën wordt als volgt vastgesteld: De Staatssecretaris is binnen de grenzen van het door de Minister vastgestelde beleid meer in het bijzonder belast met: 

a) de fiscale aangelegenheden en alle aangelegenheden de Belastingdienst betreffende;  

b) de aangelegenheden betreffende de financiële verhoudingen tussen het Rijk en de decentrale overheden;  

c) de aangelegenheden betreffende de exportkredietverzekeringen en -faciliteiten;  

d) de aangelegenheden betreffende de Nationale Stichting tot Exploitatie van Casinospelen in Nederland en de Stichting Exploitatie Nederlandse Staatsloterij;  

e) de aangelegenheden betreffende het muntwezen inclusief De Nederlandse Munt;  

f) alle aangelegenheden betreffende Domeinen Roerende Zaken.    

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 5 november 2012.  

De 
Minister van Financiën,
J.R.V.A.Dijsselbloem.   

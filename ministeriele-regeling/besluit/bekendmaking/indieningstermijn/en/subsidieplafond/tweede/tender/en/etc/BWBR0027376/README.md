<meta http-equiv='Content-Type' content='text/html; charset=utf-8' />

##Besluit van de minister van Buitenlandse Zaken van 3 maart 2010, nr. HAN/2010-056, tot bekendmaking van de indieningstermijn en het subsidieplafond voor de tweede tender in het kader van de Vietnam Faciliteit en tot wijziging van het besluit van de minister voor Ontwikkelingssamenwerking van 27 augustus 2009, nr. HAN/2009-244, tot vaststelling van beleidsregels en een subsidieplafond voor subsidieverlening op grond van de Subsidieregeling Ministerie van Buitenlandse Zaken 2006 in het kader van de Vietnam Faciliteit

De minister van Buitenlandse Zaken;  
Gelet op de artikelen 6, 7 en 10 van het Subsidiebesluit Ministerie van Buitenlandse Zaken;

Gelet op artikel 8.3 van de Subsidieregeling Ministerie van Buitenlandse Zaken 2006;

Gelet op artikel 3 van het besluit van de minister voor Ontwikkelingssamenwerking van 27 augustus 2009, nr. HAN/2009-244, tot vaststelling van beleidsregels en een subsidieplafond voor subsidieverlening op grond van de Subsidieregeling Ministerie van Buitenlandse Zaken 2006 in het kader van de Vietnam Faciliteit;
Besluit:    

### Artikel  I  

Aanvragen voor de tender in 2010 in het kader van de Vietnam Faciliteit op grond van het besluit van de minister voor Ontwikkelingssamenwerking van 27 augustus 2009, nr. HAN/2009-244, kunnen worden ingediend uiterlijk maandag 26 april 2010, 15:00 uur. Het subsidieplafond voor deze tender bedraagt € 1.087.500. 

### Artikel  II  

Wijzigt het Besluit vaststelling beleidsregels en subsidieplafond subsidieverlening ex Subsidieregeling Ministerie van Buitenlandse Zaken 2006 (Vietnam Faciliteit). 

### Artikel  III  

Dit besluit treedt in werking met ingang van de dag na de dagtekening van de Staatscourant waarin het wordt geplaatst. 
Dit besluit zal met de bijlage in de Staatscourant worden geplaatst.  

De 
minister van Buitenlandse Zaken, voor deze: 
de plaatsvervangend directeur-generaal Internationale Samenwerking, 
A. Haspels     

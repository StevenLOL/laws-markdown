<meta http-equiv='Content-Type' content='text/html; charset=utf-8' />

##Besluit benoeming en vergoeding leden adviescommissie rechtspositie politieke ambtsdragers

De minister van Binnenlandse Zaken en Koninkrijksrelaties,  
Gelet op [artikel 3 van de Regeling adviescommissie rechtspositie politieke ambtsdragers](../../../../../../../../../../ministeriele-regeling/regeling/adviescommissie/rechtspositie/politieke/ambtsdragers/BWBR0018112/README.md) en [artikel 5 van het Vergoedingenbesluit adviescolleges](../../../../../../../../../../AMvB/vergoedingenbesluit/adviescolleges/BWBR0008353/README.md);
Besluit    

### Artikel  1  

Met ingang van 1 maart 2005 te benoemen: 

– tot voorzitter van de adviescommissie rechtspositie politieke ambtsdragers: de heer H.F. Dijkstal  

– tot leden van de adviescommissie rechtspositie politieke ambtsdragers: mevrouw drs. E.C.P. Vogelaar en de heren mr. dr. A.J.E. Havermans, mr. C.J.A. van Lede, prof. dr. C.N. Teulings en mr. A.A. Westerlaken.    

### Artikel  2  

De voorzitter van de adviescommissie rechtspositie politieke ambtsdragers ontvangt een vaste vergoeding. De salarisschaal van de voorzitter wordt vastgesteld op schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). De deeltijdfactor wordt vastgesteld op 0,1.  

### Artikel  3  

De andere leden van de adviescommissie rechtspositie politieke ambtsdragers ontvangen een vaste vergoeding. De salarisschaal van de andere leden wordt vastgesteld op schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). De deeltijdfactor wordt vastgesteld op 0,05.  
Dit besluit zal in de Staatscourant worden geplaatst.   

De 
Minister van Binnenlandse Zaken en Koninkrijksrelaties, 
J.W.Remkes    

<meta http-equiv='Content-Type' content='text/html; charset=utf-8' />

##Besluit van de Minister van Buitenlandse Zaken van 12 november 2012, nr. DJZ/BR/0886-2012, tot benoeming en bezoldiging van externe leden van het Audit Committee BZ

De Minister van Buitenlandse Zaken,  
Gelet op het [Instellingsbesluit Audit Committee BZ](../../../../../../../../../../../ministeriele-regeling/instellingsbesluit/audit/committee/bz/BWBR0032226/README.md);

Gelet op de [Regeling Audit Committees 2012](../../../../../../../../../../../ministeriele-regeling/regeling/audit/committees/2012/BWBR0031524/README.md);
Besluit:    

### Artikel  1  

Als externe leden van het Audit Committee BZ worden benoemd: prof. dr. A.F.P. Bakker, ir. D.D. van der Stelt-Scheele en mr C.M. Insinger MBA. 

### Artikel  2  

Tot de werkzaamheden van de externe leden behoren: 

– de taakinvulling van [artikel 1 van het Instellingsbesluit Audit Committee BZ](../../../../../../../../../../../ministeriele-regeling/instellingsbesluit/audit/committee/bz/BWBR0032226/README.md) en  

– het bijwonen van het overleg van het Audit Committee BZ.   

### Artikel  3  

1.  Aan ieder extern lid van het Audit Committee BZ wordt voor de in artikel 2 genoemde werkzaamheden een vaste vergoeding toegekend ter hoogte van 2,34% van het maximumbedrag van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). Voor de externe leden geldt een arbeidsduurfactor van 0,84/36.   
2.  Reis- en verblijfkosten worden vergoed door de Minister, met overeenkomstige toepassing van de regelingen die gelden voor personeel werkzaam bij de sector Rijk.  

### Artikel  4  

Dit besluit treedt in werking met ingang van de dag na de dagtekening van de Staatscourant waarin het wordt geplaatst. 

de 
Minister van Buitenlandse Zaken, namens deze:
de Secretaris-Generaal, 
RenéeJones-Bos.   

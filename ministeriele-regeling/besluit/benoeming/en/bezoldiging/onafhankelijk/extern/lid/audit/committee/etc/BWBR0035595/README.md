<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 18 september 2014, kenmerk 660484-125608-FEZ, tot benoeming en bezoldiging onafhankelijk extern lid Audit Committee de heer drs. H.W.O.L.M. Korte

De Minister van Volksgezondheid, Welzijn en Sport,  
Gelet op de Regeling Audit Committees 2012;

Gelet op het huishoudelijk reglement Audit Committee VWS 2013;
Besluit:    

### Artikel  1  

####Benoeming

Als onafhankelijk extern lid van het Audit Committee van het Ministerie van Volksgezondheid, Welzijn en Sport wordt benoemd: de heer drs. H.W.O.L.M. Korte. 

### Artikel  2  

####Taak

Tot de werkzaamheden van het onafhankelijke externe lid van het Audit Committee behoren: 

* de taakinvulling van artikel 3 van het huishoudelijk reglement Audit Committee VWS 2013 en  

* het bijwonen van de door het Audit Committee georganiseerde vergaderingen.   

### Artikel  3  

####Bezoldiging

Aan het onafhankelijke externe lid van het Audit Committee wordt een vaste vergoeding per vergadering toegekend. De toepasselijke salarisschaal is schaal 18 van bijlage B van het Bezoldigingsbesluit Burgerlijke Rijksambtenaren 1984. De vergoeding bij 18 uur per vergadering is € 1.000,00 per vergadering. 

### Artikel  4  

####Inwerkingtreding

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 september 2014. 

De 
Minister van Volksgezondheid, Welzijn en Sport, 
E.I. Schippers     

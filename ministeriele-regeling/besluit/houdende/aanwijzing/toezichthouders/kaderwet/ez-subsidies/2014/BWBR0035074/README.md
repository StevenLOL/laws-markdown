<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 25 april 2014, nr. WJZ / 14062430, houdende aanwijzing toezichthouders Kaderwet EZ-subsidies 2014 (Besluit houdende aanwijzing toezichthouders Kaderwet EZ-subsidies 2014)

De Minister van Economische Zaken;  
Gelet op [artikel 8, eerste lid, van de Kaderwet EZ-subsidies](../../../../../../../../../wet/kaderwet/ez-subsidies/BWBR0007919/README.md);
Besluit:    

### Artikel  1  

Als personen, belast met het toezicht op de naleving van het bij of krachtens de [Kaderwet EZ-subsidies](../../../../../../../../../wet/kaderwet/ez-subsidies/BWBR0007919/README.md) bepaalde, worden aangewezen: 

a. de ambtenaren van de Auditdienst Rijk;  

b. de coördinator handhaving en de (senior) inspecteurs van het Expertisecentrum Uitvoering en Handhaving van de Directie Financiën, Informatiemanagement en facilitaire zaken van de Rijksdienst voor Ondernemend Nederland;  

c. de ambtenaren van de Nederlandse Voedsel- en Warenautoriteit.   

### Artikel  2  

Het [Besluit aanwijzing toezichthouders Kaderwet EZ-subsidies 2011](../../../../../../../../../ministeriele-regeling/besluit/aanwijzing/toezichthouders/kaderwet/ez-subsidies/2011/BWBR0029671/README.md) wordt ingetrokken.

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 

### Artikel  4  

Dit besluit wordt aangehaald als: Besluit houdende aanwijzing toezichthouders Kaderwet EZ-subsidies 2014. 
Dit besluit zal in de Staatscourant worden geplaatst.   

’s-Gravenhage 
25 april 2014   

De 
Minister van Economische Zaken, 
H.G.J. Kamp     

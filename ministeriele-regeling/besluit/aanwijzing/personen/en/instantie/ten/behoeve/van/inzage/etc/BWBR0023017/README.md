<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 27 november 2007, nr. GMT/IB 2811386, houdende aanwijzing personen en instantie die het donorregister kunnen inzien of raadplegen

De Minister van Volksgezondheid, Welzijn en Sport,  
Gelet op [artikel 6 van het Besluit donorregister](../../../../../../../../../../../../AMvB/besluit/donorregister/BWBR0009352/README.md);
Besluit:    

### Enig  artikel  

1.  Een persoon die geregistreerd staat in het donorregister kan zijn eigen registratie elektronisch inzien.   
2.  De Nederlandse Transplantatie Stichting te Leiden wordt met ingang van 1 januari 2008 aangewezen als instantie door welker tussenkomst raadpleging van het donorregister plaatsvindt.   
3.  Aan de aanwijzing van de Nederlandse Transplantatie Stichting wordt het voorschrift verbonden dat de wijze van raadpleging geschiedt overeenkomstig het Handboek NTS donorregister zoals vastgesteld op 3 augustus 1998.   
4.  Met ingang van 1 september 2008 worden de volgende instellingen die zorg verlenen, als bedoeld in [artikel 5 van de Wet toelating zorginstelling](../../../../../../../../../../../../wet/wet/toelating/zorginstellingen/BWBR0018906/README.md), aangewezen als instanties die rechtstreeks het donorregister kunnen raadplegen: 

a. Academisch Ziekenhuis Maastricht;  

b. Medisch Spectrum Twente;  

c. Universitair Medisch Centrum Utrecht;  

d. Medisch Centrum Leeuwarden;  

e. Ziekenhuis De Gelderse Vallei, en  

f. ZorgSaam Ziekenhuis Terneuzen.     
5.  Aan de aanwijzing van de in het vierde lid bedoelde instellingen wordt het voorschrift verbonden dat de wijze van raadpleging geschiedt volgens het door het bestuur van de zorginstelling ingevolge [artikel 23 van de Wet op de orgaandonatie](../../../../../../../../../../../../wet/wet/op/de/orgaandonatie/BWBR0008066/README.md) vastgesteld protocol.   
Dit besluit zal in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   

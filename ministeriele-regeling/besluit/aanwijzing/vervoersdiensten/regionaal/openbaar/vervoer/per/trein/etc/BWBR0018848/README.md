<meta http-equiv='Content-Type' content='text/html; charset=utf-8' />

##Besluit tot aanwijzing vervoersdienst waarvoor het College van Gedeputeerde Staten van de provincie Limburg bevoegd is tot het verlenen, wijzigen of intrekken van concessies voor regionaal openbaar vervoer per trein

De Minister van Verkeer en Waterstaat,  
In overeenstemming met het College van Gedeputeerde Staten van de provincie Limburg;

Gelet op [artikel 20, derde lid, van de Wet personenvervoer 2000](../../../../../../../../../../../wet/wet/personenvervoer/2000/BWBR0011470/README.md);
Besluit:    

### Artikel  1  

1.  Het College van Gedeputeerde Staten van de provincie Limburg is bevoegd tot het verlenen, wijzigen of intrekken van concessies voor regionaal openbaar vervoer per trein voor de volgende vervoersdienst, die de daarbij aangegeven stations verbindt:  

| Vervoersdienst:  | Stations:  |
|:---|:---|
| Maastricht - Kerkrade  | Maastricht-Randwijck – Maastricht – Meerssen – Houthem-St. Gerlach – Valkenburg – Schin op Geul – Klimmen-Ransdaal – Voerendaal – Heerlen – Landgraaf – Eygelshoven – Chèvremont – Kerkrade Centrum  |

2.  Het eerste lid laat onverlet de rechten als bedoeld in artikel 2, van de concessie bedoeld in [artikel 69d, tweede lid van de Wet personenvervoer 2000](../../../../../../../../../../../wet/wet/personenvervoer/2000/BWBR0011470/README.md), voor het hoofdrailnet, als bedoeld in [artikel 69b van de Wet personenvervoer 2000](../../../../../../../../../../../wet/wet/personenvervoer/2000/BWBR0011470/README.md) tussen de stations Maastricht-Randwijck – Maastricht.   
3.  De in het eerste lid bedoelde bevoegdheid heeft betrekking op het openbaar vervoer per trein na 9 december 2006.   

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
Dit besluit zal met de toelichting in de Staatscourant worden geplaatst.  

De 
Minister van Verkeer en Waterstaat, 
K.M.H.Peijs   

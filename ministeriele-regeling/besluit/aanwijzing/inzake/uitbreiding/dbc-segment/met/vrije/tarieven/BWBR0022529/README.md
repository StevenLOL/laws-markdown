<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport van 10 september 2007, MC-U- 2794139, op grond van artikel 7 van de Wet marktordening gezondheidszorg, inzake uitbreiding DBC-segment met vrije tarieven

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md);

Na op 13 juni 2007 schriftelijk mededeling te hebben gedaan aan de Eerste en Tweede Kamer der Staten-Generaal (Kamerstukken II, 2006/07, 29 248, nr. 37);
Besluit:    

### Artikel  1  

Deze aanwijzing is van toepassing op zorg gerelateerd aan aandoeningen, opgenomen in de bijlage bij deze aanwijzing, voor zover daarvoor prestatiebeschrijvingen zijn vastgesteld. Ter uitvoering van deze aanwijzing stelt de Nederlandse Zorgautoriteit, verder te noemen de zorgautoriteit, met ingang van 1 januari 2008 beleidsregels vast. 

### Artikel  2  

De beleidsregels houden in dat met betrekking tot het in rekening brengen van zorg als bedoeld in artikel 1, sprake is van een tarief waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is. 

### Artikel  3  

1.  De zorgautoriteit stelt het kapitaallastenbudget van individuele instellingen neerwaarts bij, rekening houdend met de omvang van het DBC-segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is.   
2.  De beleidsregels betreffende de dekking van het kapitaallastenbudget van individuele instellingen hebben geen betrekking op zorg waarvoor [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is.  

### Artikel  4  

De zorgautoriteit evalueert op basis van objectieve evaluatiecriteria de ontwikkeling in het DBC-segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is, en brengt mij hier verslag over uit. 

### Artikel  5  

1.  De zorgautoriteit onderzoekt op basis van specifieke uitbreidingscriteria jaarlijks de wenselijkheid om het DBC-segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is, verder uit te breiden met inachtneming van het verslag zoals genoemd onder artikel 4.   
2.  De zorgautoriteit onderzoekt daarenboven de markt van eerstelijnsdiagnostiek mede in relatie tot artikel 5.1. Op basis van dit onderzoek adviseert de zorgautoriteit mij over de wenselijkheid om per 2009 de eerstelijnsdiagnostiek onder de definitie van zorg te laten vallen waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../wet/wet/marktordening/gezondheidszorg/BWBR0020078/README.md) van toepassing is. Indien de zorgautoriteit het op basis van het in dit lid genoemde onderzoek niet wenselijk acht, adviseert zij mij over mogelijke alternatieven voor de bekostiging van de eerstelijnsdiagnostiek. Onder de eerstelijnsdiagnostiek wordt verstaan de diagnostiek zoals genoemd in beleidsregel CI-897, lid A255.  

### Artikel  6  

Deze aanwijzing treedt terstond in werking en wordt met de toelichting in de Staatscourant geplaatst. 

De 
Minister van Volksgezondheid, Welzijn en Sport, 
A. Klink    

### Bijlage 

####Aandoeningen DBC-segment met vrije prijzen

#### *Aandoeningen in het reeds bestaande DBC-segment met vrije prijzen* 

1 baarmoederhalsafwijkingen (cervixafwijkingen)  

2 blaasoperaties  

3 borstverkleining en borstlift  

4 chronisch hartfalen  

5 chronische ontsteking van bekken/wervelkolom als gevolg van reuma (spondylitis ankylopoetica)  

6 diabetes (suikerziekte)  

7 diabetes bij kinderen  

8 fijnvlekkige longafwijkingen (interstitiële aandoeningen)  

9 hernia (radiculair syndroom / HNP lumbaal)  

10 heupoperatie artrose  

11 incontinentie bij vrouw  

12 jicht  

13 keel- en neusamandelen (adenoïd en tonsillen)  

14 knieoperatie-artrose  

15 liesbreuk (hernia inguinalis)  

16 nekhernia (H.N.P)  

17 niersteen  

18 rughernia  

19 spataderen (varices)  

20 staar (cataract)  

21 terugstroom van maaginhoud in slokdarm  

22 chronische bovenbuikklachten (dyspepsie functioneel)  

23 urineleidersteen  

24 zwangerschapsdiabetes   

#### *Aandoeningen waarmee het reeds bestaande DBC-segment met vrije prijzen wordt uitgebreid* 

1 chronisch hartfalen  

2 hartritmestoornissen  

3 impuls en geleidingsstoornissen (geleidingsvertraging binnen het hart)  

4 follow up na pacemaker implantatie  

5 navelbreuk  

6 carpaal tunnel syndroom  

7 besnijdenis  

8 sterilisatie man  

9 borstkanker  

10 galblaasontsteking / galstenen  

11 P.A.O.D. (vernauwing slagader in het been leidend tot bijvoorbeeld koudvuur, rustpijn, etalagebenen)  

12 psoriatiforme dermatosen (chronische recidiverende rood-schilferende huidontstekingen over het gehele lichaam)  

13 anticonceptie operatief/sterilisatie vrouw  

14 miskraam  

15 begeleiding bij zwangerschap  

16 begeleiding bevalling met nazorg en controle  

17 afwijkingen oorschelp (met name flapoorcorrecties)  

18 vocht achter trommelvlies (-buisjes)  

19 afwijkingen gehoorbeentjes  

20 neustussenschot scheefstand  

21 diagnostiek slaapstoornissen  

22 meniscuslaesie (voetbalknie), kapotte meniscus  

23 voorste kruisbandlaesie (geheel of gedeeltelijke afscheuring van de voorste kruisband)  

24 ooglidcorrectie, onder of boven enkel- of dubbelzijdig  

25 spijtoptant sterilisatie man  

26 prostaatkanker  

27 urinewegproblemen  

28 ziekte van Crohn (dikke darmproblematiek)  

29 ontsteking van het slijmvlies van de dikke darm  

30 migraine en migraine varianten  

31 spierspanningshoofdpijn  

32 overige hoofdpijn (neurologie)  

33 narcolepsie, OSAS (slaap/ademstoornis)  

34 reumatoide artritis (ontsteking gewrichten, reuma)  

35 polyartritis- niet geclassificeerd (ontsteking in meerdere gewrichten).   


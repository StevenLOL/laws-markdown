<meta http-equiv='Content-Type' content='text/html; charset=utf-8' />

##Besluit van de Minister van Landbouw, Natuur en Voedselkwaliteit van 28 augustus 2007, nr. TRCJZ/2007/2794, houdende aanwijzing ambtenaren en personen belast met toezicht Plantenziektenwet

De Minister van Landbouw, Natuur en Voedselkwaliteit,  
Gelet op [artikel 10 van de Plantenziektenwet](../../../../../../../../../../../wet/plantenziektenwet/BWBR0002075/README.md);
Besluit:    

### Artikel  1  

Als ambtenaren belast met het toezicht op de naleving van [deze wet](../../../../../../../../../../../wet/plantenziektenwet/BWBR0002075/README.md) en de daarop berustende bepalingen en met het onderzoek naar de aanwezigheid van schadelijke organismen, worden aangewezen: 

1. de ambtenaren van de Plantenziektenkundige Dienst van het Ministerie van Landbouw, Natuur en Voedselkwaliteit;  

2. de ambtenaren van de Algemene Inspectiedienst van het Ministerie van Landbouw, Natuur en Voedselkwaliteit;  

3. de ambtenaren van de Belastingdienst, bevoegd inzake douane.    

### Artikel  2  

Als personen belast met het toezicht op de naleving van [deze wet](../../../../../../../../../../../wet/plantenziektenwet/BWBR0002075/README.md) en de daarop berustende bepalingen en met het onderzoek naar de aanwezigheid van schadelijke organismen, worden aangewezen: 

a. de inspecteurs, de assistent-specialisten kwaliteit, de assistent-specialisten fyto, de specialisten kwaliteit, de specialisten fyto, de rayonmanagers, de planners, het assistent-hoofd buitendienst, het adjunct-hoofd buitendienst en het hoofd buitendienst van de stichting Kwaliteits-Controle-Bureau;  

b. de keurmeesters, de medewerkers afdeling keuringsbeleid & kwaliteit en de teamleiders van de stichting Bloembollenkeuringsdienst;  

c. de keurmeesters, de teammanagers keuringen en de inspectiemedewerkers bacterievuurcontrole van de stichting Nederlandse Algemene Kwaliteitsdienst Tuinbouw;  

d. de keurmeesters, de monsternemers, de controleurs, de vakspecialisten, de teamleiders, de technisch coördinator en de managers van de stichting Nederlandse Algemene Keuringsdienst.    

### Artikel  3  

De [Regeling van de Staatssecretaris van Landbouw, Natuurbeheer en Visserij van 17 januari 1992, houdende Aanwijzing ambtenaren belast met toezicht](../../../../../../../../../../../ministeriele-regeling/aanwijzing/ambtenaren/belast/met/toezicht/BWBR0005396/README.md) (Stcrt. 1992,16) wordt ingetrokken.  

### Artikel  4  

Dit besluit treedt in werking met ingang van 1 september 2007.  

### Artikel  5  

Dit besluit wordt aangehaald als: Besluit aanwijzing ambtenaren en personen belast met toezicht Plantenziektenwet.  
Dit besluit zal met de toelichting in de Staatscourant worden geplaatst.  

De 
Minister van Landbouw, Natuur en Voedselkwaliteit, 
G.Verburg   

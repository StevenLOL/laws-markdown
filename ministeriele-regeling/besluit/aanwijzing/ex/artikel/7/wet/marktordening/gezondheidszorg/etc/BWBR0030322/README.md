<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport, van 21 juli 2011, nr. MC-U-3073018, op grond van artikel 7 van de Wet marktordening gezondheidszorg, inzake kortingen huisartsenzorg, verloskundige zorg en logopedische zorg

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../../wet/wet/marktordening/gezondheidszorg/BWBR0020078/README.md);

Na op 10 juni 2011 schriftelijk mededeling te hebben gedaan aan de Eerste en Tweede Kamer der Staten-Generaal (Kamerstukken II 2010/11, 29 248, nr. 212);

Gezien mijn brief van 27 juni 2011 aan de voorzitter van de Tweede Kamer der Staten-Generaal inzake de beantwoording van vragen gesteld tijdens het algemeen overleg Zorgverzekeringswet/Pakketadvies 2011 op 22 juni 2011 (CZ/EKZ 3070985);

Gezien het verslag van een schriftelijk overleg van de vaste commissie voor Volksgezondheid, Welzijn en Sport van de Eerste Kamer der Staten-Generaal vastgesteld op 4 juli 2011 en de brief van 29 juni 2011 ter zake (Kamerstukken I, 2010/11, 29 248, L) en het daaropvolgende mondeling overleg met die commissie op 5 juli 2011;
Besluit:    

### Artikel  1  

####werkingssfeer

Deze aanwijzing is van toepassing op geneeskundige zorg of diensten als omschreven bij of krachtens de [Zorgverzekeringswet](../../../../../../../../../../../wet/zorgverzekeringswet/BWBR0018450/README.md) zoals huisartsen of verloskundigen die plegen te bieden, alsmede op paramedische zorg of diensten als omschreven bij of krachtens de Zorgverzekeringswet zoals logopedisten die plegen te bieden. 

### Artikel  2  

####uitvoering van de aanwijzing

Ter uitvoering van deze aanwijzing stelt de Nederlandse Zorgautoriteit waar nodig regels of beleidsregels vast. 

### Artikel  3  

####huisartsenzorg

Voor huisartsenzorg geldt per 1 januari 2012 een taakstelling van structureel € 132 miljoen (prijspeil 2011). 

### Artikel  4  

####verloskundige zorg

Voor verloskundige zorg geldt per 1 januari 2012 een taakstelling van structureel € 4 miljoen (prijspeil 2011). 

### Artikel  5  

####logopedie

Voor logopedische zorg geldt per 1 januari 2012 een taakstelling van structureel € 6 miljoen (prijspeil 2011) te realiseren door aanpassingen van de tarieven. 

### Artikel  6  

####inwerkingtreding en publicatie

Deze aanwijzing treedt terstond in werking en wordt met de toelichting in de Staatscourant geplaatst. 

De 
Minister van Volksgezondheid, Welzijn en Sport, 
E.I. Schippers     

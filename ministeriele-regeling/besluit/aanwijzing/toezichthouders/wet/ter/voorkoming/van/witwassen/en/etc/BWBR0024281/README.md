<meta http-equiv='Content-Type' content='text/html; charset=utf-8' />

##Besluit van de Minister van Financiën en de Minister van Justitie van 18 juli 2008, nr. FM 2008-01794 M, Directie Financiële markten, Afdeling Integriteit, tot aanwijzing van personen die zijn belast met het toezicht op de naleving van de Wet ter voorkoming van witwassen en financieren van terrorisme gestelde regels (Besluit aanwijzing toezichthouders Wet ter voorkoming van witwassen en financieren van terrorisme)

De Minister van Financiën, mede namens de Minister van Justitie,  
Gelet op [artikel 24, eerste lid, van de Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md);
Besluit:    

### Artikel  1  

1.  Met het toezicht op de naleving van de bij de [Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) worden belast: 

a. voor zover het betreft een instelling als bedoeld in [artikel 1, eerste lid, onderdeel a, onder 1° tot en met 5°, 10°, 16° en 17°, van de Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) of een bijkantoor in Nederland van een instelling als bedoeld in [artikel 1, eerste lid, onderdeel a, onder 1° tot en met 5°, van die wet](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) met zetel buiten Nederland: De Nederlandsche Bank N.V., de werknemers van De Nederlandsche Bank N.V. met de functie van bedrijfsanalist, toezichthouder of toezichthouder-specialist alsmede de divisiedirecteuren en de afdelingshoofden van de organisatieonderdelen van De Nederlandsche Bank N.V.;  

b. voor zover het betreft een instelling als bedoeld in [artikel 1, eerste lid, onderdeel a, onder 6°, 7° en 8°, van de Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) of een bijkantoor in Nederland van een dergelijke instelling met zetel buiten Nederland: de Stichting Autoriteit Financiële Markten en de werknemers van de Stichting Autoriteit Financiële Markten die werkzaam zijn bij de afdelingen Integriteitstoezicht, Juridische Zaken, Markttoegang, Toezichtgroepen Financiële Ondernemingen, Toezicht Accountantorganisaties, Toezicht Effectenmarkten en Financiële Infrastructuur, Toezicht Emissies en Openbare Biedingen, Toezicht Financiële Verslaggeving en Transparantietoezicht Financiële Producten;  

c. voor zover het betreft een instelling als bedoeld in [artikel 1, eerste lid, onderdeel a, onder 11°, 12° en 13°, van de Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md): het Bureau Financieel Toezicht, de werknemers van het Bureau Financieel Toezicht met de functie van directeur BFT, toezichthouder, beleidsmedewerker, handhavingsfunctionaris, informatieanalist en de personen die fungeren als waarnemer van een van de hiervoor genoemde werknemers;  

d. voor zover het betreft een instelling als bedoeld in [artikel 1, eerste lid, onderdeel a, onder 14°, van de Wet ter voorkoming van witwassen en financieren van terrorisme](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) dan wel een instelling als bedoeld in [artikel 1, eerste lid, onderdeel a, onder 15°, van die wet](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md), voor zover de door die instelling verrichte transacties betrekking hebben op het verkopen, alsmede het verlenen van bemiddeling bij verkoop, van voertuigen, schepen, kunstvoorwerpen, antiquiteiten, edelstenen, edele metalen, sieraden, juwelen dan wel andere bij algemene maatregel van bestuur als bedoeld in [artikel 15, eerste lid, van die wet](../../../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md), vast te stellen categorieën transacties: de controleambtenaren van de Belastingdienst Holland/Midden Unit MOT.     

### Artikel  2  

Dit besluit treedt in werking met ingang van de dag waarop de Wet ter voorkoming van witwassen en financieren van terrorisme in werking treedt.  
Dit besluit zal met toelichting in de Staatscourant worden geplaatst.  

De 
Minister van Financiën a.i., 
A.Rouvoet   

<meta http-equiv='Content-Type' content='text/html; charset=utf-8' />

##Besluit van de Minister van Economische Zaken, Landbouw en Innovatie van 12 april 2011, nr. WJZ / 11046112, tot aanwijzing van toezichthouders op de naleving van de Wet implementatie EG-richtlijnen energie-efficiëntie (Besluit aanwijzing toezichthouders Wet implementatie EG-richtlijnen energie-efficiëntie)

De Minister van Economische Zaken, Landbouw en Innovatie,  
Gelet op [artikel 31 van de Wet implementatie EG-richtlijnen energie-efficiëntie](../../../../../../../../../wet/wet/implementatie/eg-richtlijnen/energie-efficiëntie/BWBR0029672/README.md);

Handelend in overeenstemming met de Minister van Volksgezondheid, Welzijn en Sport;
Besluit:    

### Artikel  1  

De ambtenaren van de Nederlandse Voedsel- en Warenautoriteit van het Ministerie van Economische Zaken zijn belast met het toezicht op de naleving van het bepaalde bij of krachtens de [artikelen 10 tot en met 17 van de Wet implementatie EU-richtlijnen energie-efficiëntie](../../../../../../../../../wet/wet/implementatie/eg-richtlijnen/energie-efficiëntie/BWBR0029672/README.md), met uitzondering van het toezicht op de naleving van het [Besluit etikettering energiegebruik personenauto’s](../../../../../../../../../AMvB/besluit/etikettering/energiegebruik/personenauto's/BWBR0011761/README.md) waarmee de ambtenaren van de Inspectie Leefomgeving en Transport van het Ministerie van Infrastructuur en Milieu zijn belast. 

### Artikel  2  

Dit besluit wordt aangehaald als: Besluit aanwijzing toezichthouders Wet implementatie EU-richtlijnen energie-efficiëntie. 

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 5 maart 2011. 
Dit besluit zal met de toelichting in de Staatscourant worden geplaatst.   

Den Haag 
12 april 2011   

De 
Minister van Economische Zaken, Landbouw en Innovatie, 
M.J.M. Verhagen     

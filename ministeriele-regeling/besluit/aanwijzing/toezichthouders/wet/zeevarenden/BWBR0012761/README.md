<meta http-equiv='Content-Type' content='text/html; charset=utf-8' />

##Besluit aanwijzing toezichthouders Zeevaartbemanningswet

De Minister van Verkeer en Waterstaat,  
Gelet op artikel 49, eerste lid, van de Zeevaartbemanningswet;
Besluit:    

### Artikel  1  

Met het toezicht op de naleving van het bij of krachtens de Zeevaartbemanningswet bepaalde zijn belast: 

a. de ambtenaren van politie die zijn aangesteld voor de uitvoering van de politietaak en zijn tewerkgesteld bij de dienst Zeehavenpolitie van de regionale eenheid Rotterdam;  

b. de ambtenaren van politie die zijn aangesteld voor de uitvoering van de politietaak en zijn tewerkgesteld bij de dienst Waterpolitie van de Landelijke eenheid;  

c. de ambtenaren van de Koninklijke marechaussee die belast zijn met de grensbewaking;  

d. de ambtenaren van de rijksbelastingdienst, bevoegd inzake douane.    

### Artikel  2  

Dit besluit treedt in werking op het tijdstip waarop artikel 49 van de Zeevaartbemanningswet in werking treedt.  

### Artikel  3  

Dit besluit wordt aangehaald als: Besluit aanwijzing toezichthouders Zeevaartbemanningswet.  
Dit besluit zal met de toelichting in de Staatscourant worden geplaatst.   

De 
Minister van Verkeer en Waterstaat, 
T.Netelenbos    

<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 12 december 2012, nr. WJZ/12375497, tot aanwijzing van toezichthouders voor de Wet dieren

De Minister van Economische Zaken;  
Gelet op [artikel 8.1 van de Wet dieren](../../../../../../../wet/wet/dieren/BWBR0030250/README.md);
Besluit:    

### Artikel  1  

In dit besluit wordt verstaan onder: 

– *richtlijn 2001/82/EG:*Richtlijn 2001/82/EG van het Europees Parlement en de Raad van 6 november 2001 tot vaststelling van een communautair wetboek betreffende geneesmiddelen voor diergeneeskundig gebruik (PbEU 2001 L 311);  

– *wet:*[Wet dieren](../../../../../../../wet/wet/dieren/BWBR0030250/README.md).    

### Artikel  2  

Met het toezicht op de naleving, bedoeld in [artikel 8.1, eerste lid, van de wet](../../../../../../../wet/wet/dieren/BWBR0030250/README.md), zijn belast: 

a. de ambtenaren van de Nederlandse Voedsel- en Warenautoriteit;  

b. de ambtenaren van de Dienst Regelingen;  

c. de ambtenaren van de rijksbelastingdienst, bevoegd inzake de douane, onverminderd artikel 54 van de Regeling diervoeders 2012;  

d. de ambtenaren van de Inspectie voor de Gezondheidszorg van het Ministerie van Volksgezondheid, Welzijn en sport, voor zover het betreft het toezicht op de naleving van: 

1°. de [artikelen 2.19](../../../../../../../wet/wet/dieren/BWBR0030250/README.md), [2.20](../../../../../../../wet/wet/dieren/BWBR0030250/README.md), [2.21](../../../../../../../wet/wet/dieren/BWBR0030250/README.md), [2.22](../../../../../../../wet/wet/dieren/BWBR0030250/README.md) en [2.25 van de wet](../../../../../../../wet/wet/dieren/BWBR0030250/README.md) in samenhang met het bepaalde bij of krachtens de hoofdstukken 4 en 5 van het Besluit diergeneesmiddelen;  

2°. de [artikelen 2.19](../../../../../../../wet/wet/dieren/BWBR0030250/README.md), [2.20](../../../../../../../wet/wet/dieren/BWBR0030250/README.md), [2.21](../../../../../../../wet/wet/dieren/BWBR0030250/README.md), [2.22](../../../../../../../wet/wet/dieren/BWBR0030250/README.md) en [2.25 van de wet](../../../../../../../wet/wet/dieren/BWBR0030250/README.md) in samenhang met het bepaalde bij of krachtens de [hoofdstukken 2](../../../../../../../AMvB/besluit/diergeneesmiddelen/BWBR0032386/README.md) en  [3 van het Besluit diergeneesmiddelen](../../../../../../../AMvB/besluit/diergeneesmiddelen/BWBR0032386/README.md) ten aanzien van goede laboratoriumpraktijken als bedoeld in bijlage I, inleiding en algemene beginselen, onderdeel 6, van richtlijn 2001/82/EG;    

e. de controleurs, inspecteurs en keurmeesters van de Stichting COKZ.    

### Artikel  3  

Dit besluit treedt in werking met ingang van 1 januari 2013.  

### Artikel  4  

Dit besluit wordt aangehaald als: Besluit aanwijzing toezichthouders Wet dieren.  
Dit besluit zal met toelichting in de Staatscourant worden geplaatst.   

's-Gravenhage 
12 december 2012   

De 
Minister van Economische Zaken,
H.G.J.Kamp.   

<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 17 september 2010, nr. WJZ/10088846, tot aanwijzing van toezichthouders Belastingdienst (Besluit aanwijzing toezichthouders Belastingdienst)

De Minister van Economische Zaken,  
Handelende in overeenstemming met de Minister van Financiën;

Gelet op [artikel 48a van de Wet op het consumentenkrediet](../../../../../../wet/wet/op/het/consumentenkrediet/BWBR0004815/README.md) en [artikel 1 van de Wet uitvoering antiboycotverordening](../../../../../../wet/wet/uitvoering/antiboycotverordening/BWBR0010176/README.md);
Besluit:    

### Artikel  1  

De ambtenaren, werkzaam bij de Belastingdienst, die daartoe door hun bevoegd gezag zijn aangewezen, zijn belast met het toezicht op de naleving van het bij of krachtens de hierna genoemde wetten bepaalde: 

a. de [artikelen 47](../../../../../../wet/wet/op/het/consumentenkrediet/BWBR0004815/README.md) en [48 van de Wet op het consumentenkrediet](../../../../../../wet/wet/op/het/consumentenkrediet/BWBR0004815/README.md);  

b. de [Wet uitvoering antiboycotverordening](../../../../../../wet/wet/uitvoering/antiboycotverordening/BWBR0010176/README.md).    

### Artikel  2  

Het [besluit van de Minister van Economische Zaken van 14 december 2006, Stcrt. 252, houdende mandaatverlening aanwijzing toezichthoudende ambtenaren Belastingdienst](../../../../../../ministeriele-regeling/mandaatverlening/aanwijzing/toezichthoudende/ambtenaren/belastingdienst/BWBR0020870/README.md), wordt ingetrokken.  

### Artikel  3  

Dit besluit treedt in werking met ingang van de eerste dag na de datum van uitgifte van de Staatscourant waarin het wordt geplaatst.  

### Artikel  4  

Dit besluit wordt aangehaald als: Besluit aanwijzing toezichthouders Belastingdienst.  
Dit besluit zal in de Staatscourant worden geplaatst.   

Den Haag 
17 september 2010   

De 
Minister van Economische Zaken,
M.J.A. van derHoeven   

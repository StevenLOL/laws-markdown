<meta http-equiv='Content-Type' content='text/html; charset=utf-8' />

##Besluit van de Minister van Economische Zaken, Landbouw en Innovatie van 23 februari 2011, nr. WJZ/11024898, houdende aanwijzing toezichthouders Kaderwet EZ-subsidies 2011 (Besluit houdende aanwijzing toezichthouders Kaderwet EZ-subsidies 2011)

De Minister van Economische Zaken, Landbouw en Innovatie,  
Gelet op [artikel 8, eerste lid, van de Kaderwet EZ-subsidies](../../../../../../../../wet/kaderwet/ez-subsidies/BWBR0007919/README.md);
Besluit:    

### Artikel  1  

Als personen, belast met het toezicht op de naleving van het bij of krachtens de [Kaderwet EZ-subsidies](../../../../../../../../wet/kaderwet/ez-subsidies/BWBR0007919/README.md) bepaalde, worden aangewezen: 

a. de ambtenaren van de Auditdienst van het Ministerie van Economische Zaken, Landbouw en Innovatie;  

b. de sectormanagers, de manager speciale controles en handhaving van de sector fiscale en regionale innovatiestimulering van de divisie NL Innovatie en de teammanager Business Audit van de stafafdeling Finance, Control & Audit van de divisie Bedrijfsvoering van het Agentschap NL van het Ministerie van Economische Zaken, Landbouw en Innovatie.    

### Artikel  2  

Het [Besluit aanwijzing toezichthouders Kaderwet EZ-subsidies](../../../../../../../../ministeriele-regeling/besluit/aanwijzing/toezichthouders/kaderwet/ez-subsidies/BWBR0018396/README.md) wordt ingetrokken.  

### Artikel  3  

Dit besluit treedt in werking met ingang van de dag na dagtekening van de Staatscourant waarin het wordt geplaatst en werkt terug tot en met 1 januari 2011.  

### Artikel  4  

Dit besluit wordt aangehaald als: Besluit aanwijzing toezichthouders Kaderwet EZ-subsidies 2011.  
Dit besluit zal in de Staatscourant worden geplaatst.   

Den Haag 
23 februari 2011   

De 
Minister van Economische Zaken, Landbouw en Innovatie,
M.J.M.Verhagen   

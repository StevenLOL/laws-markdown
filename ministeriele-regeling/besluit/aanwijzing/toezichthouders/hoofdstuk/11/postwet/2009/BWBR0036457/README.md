<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 24 maart 2015, nr. WJZ/15034351, tot aanwijzing van toezichthouders op hoofdstuk 11 van de Postwet 2009

De Minister van Economische Zaken;  
Gelet op artikel 38, tweede lid, van de Postwet 2009;
Besluit:    

### Artikel  1  

Als ambtenaren belast met het toezicht op de naleving van het bepaalde bij of krachtens hoofdstuk 11 van de Postwet 2009 worden aangewezen de senior beleidsmedewerkers van de directie Mededinging en Consumenten van het directoraat-generaal Energie, Telecom en Mededinging van het Ministerie van Economische Zaken die zijn belast met het dossier post. 

### Artikel  2  

Het Besluit van 15 april 2009, nr. WJZ/9062397, tot aanwijzing van toezichthouders op hoofdstuk 11 van de Postwet 2009 wordt ingetrokken. 

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 
Dit besluit zal met de toelichting in de Staatscourant worden geplaatst.   

’s-Gravenhage 
24 maart 2015   

De 
Minister van Economische Zaken, 
H.G.J. Kamp     

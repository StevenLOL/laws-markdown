<meta http-equiv='Content-Type' content='text/html; charset=utf-8' />

##Besluit aanwijzing toezichthouders Telecommunicatiewet

De Staatssecretaris van Verkeer en Waterstaat,  
Gelet op [artikel 15.1, eerste lid, van de Telecommunicatiewet](../../../../../../wet/telecommunicatiewet/BWBR0009950/README.md);
Besluit:     

### Artikel  1  

In dit besluit wordt verstaan onder:   wet:   [Telecommunicatiewet](../../../../../../wet/telecommunicatiewet/BWBR0009950/README.md).    

### Artikel  2  

1.   Met het toezicht op de naleving van de bepalingen, bedoeld in [artikel 15.1, eerste lid, van de wet](../../../../../../wet/telecommunicatiewet/BWBR0009950/README.md), zijn, voor zover het de bevoegdheden betreft van de Minister van Economische Zaken, belast de ambtenaren met de functiebenamingen inspecteur, senior inspecteur en inspecteur/medewerker toezicht van de afdeling Toezicht van Agentschap Telecom van het ministerie van Economische Zaken.  
2.  Met het toezicht op de naleving van [artikel 15.1, eerste lid, onder k](../../../../../../wet/telecommunicatiewet/BWBR0009950/README.md), voor zover het betreft [artikel 18.7 van de wet](../../../../../../wet/telecommunicatiewet/BWBR0009950/README.md), zijn tevens belast de senior beleidsmedewerkers van de directie Telecommarkt van het directoraat-generaal voor Energie, Telecom en Mededinging.  
3.  Met het toezicht op de bepalingen, bedoeld in [artikel 15.1, eerste lid, onder a en onder g van de wet](../../../../../../wet/telecommunicatiewet/BWBR0009950/README.md), voor zover dit bepalingen betreft die betrekking hebben op het gebruik van frequentieruimte met de bestemming ‘maritiemmobiele communicatie’, zijn voorts belast de ambtenaren van politie, bedoeld in [artikel 2, onderdeel a, van de Politiewet 2012](../../../../../../wet/politiewet/2012/BWBR0031788/README.md), die zijn tewerkgesteld bij: 

a. de dienst Infrastructuur van de Landelijke eenheid, en  

b. de dienst Zeehavenpolitie van de regionale eenheid Rotterdam.    

### Artikel  3  

Dit besluit treedt in werking met ingang van 15 december 1998.  

### Artikel  4  

Dit besluit wordt aangehaald als: Besluit aanwijzing toezichthouders Telecommunicatiewet. 
Dit besluit zal in de Staatscourant worden geplaatst.   

De 
Staatssecretaris van Verkeer en Waterstaat, 
J.M. de Vries      

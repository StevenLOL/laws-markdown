<meta http-equiv='Content-Type' content='text/html; charset=utf-8' />

##Besluit aanwijzing toezichthouders Telecommunicatiewet

De Staatssecretaris van Verkeer en Waterstaat,  
Gelet op [artikel 15.1, eerste lid, van de Telecommunicatiewet](../../../../../../wet/telecommunicatiewet/BWBR0009950/README.md);
Besluit:    

### Artikel  1  

In dit besluit wordt verstaan onder:   wet:  [Telecommunicatiewet](../../../../../../wet/telecommunicatiewet/BWBR0009950/README.md).     

### Artikel  2  

1.  Met het toezicht op de naleving van de bepalingen, bedoeld in [artikel 15.1, eerste lid, van de wet](../../../../../../wet/telecommunicatiewet/BWBR0009950/README.md), met uitzondering van de onderdelen f en j, zijn, voor zover het de bevoegdheden betreft van de Minister van Economische Zaken, belast de ambtenaren met de functiebenamingen inspecteur, medewerker handhaving en senior medewerker handhaving van de afdeling Toezicht van Agentschap Telecom van het ministerie van Economische Zaken.   
2.  Met het toezicht op de naleving van de bepalingen, bedoeld in [artikel 15.1, eerste lid, onder f en j, van de wet](../../../../../../wet/telecommunicatiewet/BWBR0009950/README.md), zijn belast de senior beleidsmedewerkers van de directie Telecommarkt van het directoraat-generaal voor Energie, Telecom en Markten.   
3.  Met het toezicht op de naleving van bepalingen, bedoeld in [artikel 15.1, eerste lid, onder k](../../../../../../wet/telecommunicatiewet/BWBR0009950/README.md), voor zover het betreft [artikel 18.9 van de wet](../../../../../../wet/telecommunicatiewet/BWBR0009950/README.md), zijn tevens belast de senior beleidsmedewerkers van de directie Telecommarkt van het directoraat-generaal voor Energie, Telecom en Markten.   
4.  De in het eerste tot en met het derde lid aangewezen ambtenaren zijn belast met het toezicht op de naleving, bedoeld in [artikel 15.1, eerste lid, onder k](../../../../../../wet/telecommunicatiewet/BWBR0009950/README.md), voorzover het betreft [artikel 18.7, van de wet](../../../../../../wet/telecommunicatiewet/BWBR0009950/README.md).   
5.  Met het toezicht op de bepalingen, bedoeld in [artikel 15.1, eerste lid, onder a en g, van de wet](../../../../../../wet/telecommunicatiewet/BWBR0009950/README.md) zijn voorts belast de ambtenaren, bedoeld in [artikel 3, eerste lid, onder a, van de Politiewet 1993](../../../../../../wet/politiewet/1993/BWBR0006299/README.md), van: 

a. de dienst Waterpolitie van het Korps landelijke politiediensten; en  

b. dienst zeehavenpolitie van het regionale politiekorps Rotterdam-Rijnmond.     

### Artikel  3  

Dit besluit treedt in werking met ingang van 15 december 1998.  

### Artikel  4  

Dit besluit wordt aangehaald als: Besluit aanwijzing toezichthouders Telecommunicatiewet.  
Dit besluit zal in de Staatscourant worden geplaatst.   

De 
Staatssecretaris van Verkeer en Waterstaat, 
J.M. deVries    

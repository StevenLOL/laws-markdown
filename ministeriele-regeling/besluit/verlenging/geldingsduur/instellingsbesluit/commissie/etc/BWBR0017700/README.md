<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer, 14 december 2004, nr. M 387 houdende de verlenging van de instellingsduur van de commissie schadebeoordeling beleidslijn ‘Ruimte voor de rivier’

De Minister van Volkshuisvesting, Ruimtelijke Ordening en Milieubeheer,  
Overwegende dat:

– op 22 januari 1997 in het overleg met de Tweede Kamer door de Minister van Volkshuisvesting, Ruimtelijke Ordening en Milieubeheer mede namens de Minister van Verkeer en Waterstaat toezeggingen zijn gedaan over regeling van de vergoeding van de eventuele planschade, die ontstaat door de implementatie van de beleidslijn ‘Ruimte voor de rivier’;

– op 15 oktober 1999 een besluit is genomen tot instelling van de commissie schadebeoordeling beleidslijn ‘Ruimte voor de rivier’, waarbij in artikel 3 is besloten dat de commissie wordt ingesteld voor de duur van 5 jaar, te rekenen vanaf de datum van de benoeming van de leden;

– de geldingsduur van het Instellingsbesluit Commissie schadebeoordeling beleidslijn ‘Ruimte voor de rivier’ op 12 november 2004 afloopt;

– een aantal verzoeken om schadevergoeding nog bij de commissie schadebeoordeling beleidslijn ‘Ruimte voor de rivier’ in behandeling is en het niet uitgesloten is dat nog ‘nieuwe’ verzoeken om schadevergoeding als gevolg van de beleidslijn ‘Ruimte voor de rivier’ worden ingediend;
Besluit:    

### Artikel  1  

De geldingsduur van het [Instellingsbesluit Commissie schadebeoordeling beleidslijn ‘Ruimte voor de rivier’](../../ministeriele-regeling/instellingsbesluit/commissie/schadebeoordeling/beleidslijn/'ruimte/voor/de/etc/BWBR0010776/README.md), wordt verlengd tot 1 maart 2006.  

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot 12 november 2004.  
Dit besluit zal in de Staatscourant worden geplaatst.   

Den Haag 
14 december 2004    

De 
Minister van Volkshuisvesting, Ruimtelijke Ordening en Milieubeheer, 
S.M.Dekker    

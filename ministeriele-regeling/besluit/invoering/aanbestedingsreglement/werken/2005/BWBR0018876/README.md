<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer, de Minister van Verkeer en Waterstaat, de Staatssecretaris van Defensie en de Minister van Landbouw, Natuur en Voedselkwaliteit, 14 oktober 2005, nr. 2005163156, Rijksgebouwendienst, houdende bepalingen omtrent de aanbesteding van werken (Besluit invoering Aanbestedingsreglement Werken 2005)

De Minister van Volkshuisvesting, Ruimtelijke Ordening en Milieubeheer, de Minister van Verkeer en Waterstaat, de Staatssecretaris van Defensie en de Minister van Landbouw, Natuur en Voedselkwaliteit,  Besluiten:    

### Artikel  1  

De aanbesteding van werken vindt plaats overeenkomstig het in de bijlage dezes vervatte Aanbestedingsreglement Werken 2005.  

### Artikel  2  

1.  Het Besluit invoering Aanbestedingsreglement Werken 2004 wordt ingetrokken.   
2.  Aanbestedingen die voor het tijdstip van inwerkingtreding van dit besluit bekend zijn gemaakt of waarvoor een uitnodiging tot inschrijving of tot het voeren van overleg over het werk en de voorwaarden voor bedoeld tijdstip zijn verzonden, geschieden overeenkomstig het Besluit invoering Aanbestedingsreglement Werken 2004.   

### Artikel  3  

Dit besluit treedt in werking met ingang van 1 december 2005.  

### Artikel  4  

Dit besluit wordt aangehaald als: Besluit invoering Aanbestedingsreglement Werken 2005.  
Dit besluit zal in de Staatscourant worden geplaatst. De bijlage bij dit besluit zal met de toelichting in het supplement bij de Staatscourant worden geplaatst. Van deze plaatsing zal mededeling worden gedaan in de Staatscourant.   

Den Haag 
14 oktober 2005   

De 
Minister van Volkshuisvesting, Ruimtelijke Ordening en Milieubeheer, 
S.M.Dekker 

De 
Minister van Verkeer en Waterstaat, 
K.M.H.Peijs 

De 
Staatssecretaris van Defensie, 
C. van derKnaap 

De 
Minister van Landbouw, Natuur en Voedselkwaliteit, 
C.P.Veerman  

### Bijlage  

Niet opgenomen.  

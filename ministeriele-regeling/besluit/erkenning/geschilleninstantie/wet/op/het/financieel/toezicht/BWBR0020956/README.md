<meta http-equiv='Content-Type' content='text/html; charset=utf-8' />

##Besluit tot erkenning als geschilleninstantie als bedoeld in artikel 4:17, eerste lid, onder b, van de Wet op het financieel toezicht

De Minister van Financiën,  
Gelet op:

– de aanvraag van de Stichting Klachteninstituut Financiële Dienstverlening te Den Haag van 20 december 2006 tot erkenning als geschilleninstantie als bedoeld in [artikel 37, eerste lid, aanhef en onderdeel b, van de Wet financiële dienstverlening](../../../../../../../../../../wet/wet/financiële/dienstverlening/BWBR0018329/README.md);

– het feit dat de genoemde bepaling thans is opgenomen in [artikel 4:17, eerste lid, aanhef en onderdeel b, van de Wet op het financieel toezicht](../../../../../../../../../../wet/wet/op/het/financieel/toezicht/BWBR0020368/README.md);

– de in [§ 7.2 van het Besluit gedragstoezicht financiële ondernemingen Wft](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) (Bgfo) geregelde aanvraagprocedure voor een erkenning als geschilleninstantie;

– de in [artikel 45 van het Bgfo](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) gestelde eisen aan het reglement van een erkende geschilleninstantie en de in de [artikelen 44](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md), [46](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md), [47](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) en [48 van het Bgfo](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) aan een erkende geschilleninstantie gestelde overige eisen;

– de bij de aanvraag gevoegde afschriften van:

• het Reglement Geschillencommissie Financiële Dienstverlening, en

• het Reglement Ombudsman Financiële Dienstverlening;

Overwegende dat:

– de Stichting Klachteninstituut Financiële Dienstverlening geschillen beslecht ten aanzien van diverse soorten financiële producten die door consumenten worden afgenomen;

– de Stichting Klachteninstituut Financiële Dienstverlening is ontstaan door het samengaan van diverse reeds bestaande professionele geschilleninstanties;

– de geschillencommissie en de Ombudsman Financiële Dienstverlening (Ombudsman) zich laten bijstaan door een professionele ondersteuning, verzorgd door de Stichting Geschillencommissies Consumentenzaken;

– elke financiële onderneming die verklaart het Reglement Geschillencommissie Financiële Dienstverlening en het Reglement Ombudsman Financiële Dienstverlening na te leven, zich kan aansluiten bij de Stichting Klachteninstituut Financiële Dienstverlening;

– de Stichting Klachteninstituut Financiële Dienstverlening de Ombudsman heeft ingesteld als voorportaal van de Geschillencommissie;

– de binnen de Stichting Klachteninstituut Financiële Dienstverlening werkzame Ombudsman en leden van de geschillencommissie voldoen aan de in [artikel 44 van het Bgfo](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) gestelde eisen;

– het Reglement van de Geschillencommissie Financiële Dienstverlening voldoet aan de in [artikel 45 van het Bgfo](../../../../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) gestelde eisen;
Besluit:    

### Artikel  1  

de Stichting Klachteninstituut Financiële Dienstverlening wordt erkend als geschilleninstantie als bedoeld in [artikel 4:17, eerste lid, onderdeel b, van de Wet op het financieel toezicht](../../../../../../../../../../wet/wet/op/het/financieel/toezicht/BWBR0020368/README.md). 

### Artikel  2  

Dit besluit treedt in werking op 1 januari 2007. 
Dit besluit zal in de Staatscourant worden geplaatst.  

De 
Minister van Financiën, 
G. Zalm     

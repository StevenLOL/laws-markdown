<meta http-equiv='Content-Type' content='text/html; charset=utf-8' />

##Besluit van de Minister van Veiligheid en Justitie van 21 juli 2015, nr. 668051, houdende erkenning van de Geschillencommissie Algemeen als geschillencommissie zoals bedoeld in de Erkenningsregeling geschillencommissie consumentenklachten 1997 

Gezien het verzoek om erkenning betreffende de Geschillencommissie Algemeen van 3 juni 2015, schriftelijk ingediend door de Stichting Geschillencommissies voor Consumentenzaken;

Overwegende dat verzoekster heeft voldaan aan de in artikelen 3 en 4 van de Erkenningsregeling geschillencommissies consumentenklachten 1997 (Stcrt. 1996, 248) vermelde erkenningseisen;

Overwegende dat genoemde commissie in voldoende mate zal bijdragen aan het oplossen van geschillen die hun oorsprong vinden in consumentenklachten;

Gelet op artikel 2 van de Erkenningsregeling geschillencommissies consumentenklachten 1997;
Besluit:    

### Artikel  1  

De Geschillencommissie Algemeen, die in stand wordt gehouden door de Stichting Geschillencommissies voor Consumentenzaken, wordt erkend als geschillencommissie zoals bedoeld in de Erkenningsregeling geschillencommissie consumentenklachten 1997. 

### Artikel  2  

De Geschillencommissie Algemeen dient wijzigingen in de gegevens als bedoeld in artikel 5, tweede lid, van de Erkenningsregeling geschillencommissie consumentenklachten 1997, zo spoedig mogelijk schriftelijk aan de Minister van Veiligheid en Justitie door te geven. 

### Artikel  3  

Dit besluit wordt gepubliceerd in de Staatscourant en treedt in werking met ingang van de tweede dag volgende op die publicatie. 

Den Haag 
21 juli 2015   

De 
Minister van Veiligheid en Justitie, namens deze, 
J.M. Schoenmakers  
plv. Directeur Rechtsbestel    

<meta http-equiv='Content-Type' content='text/html; charset=utf-8' />

##Besluit vervanging personeelsdossiers Centraal Justitieel Incassobureau

De Minister van Justitie,  
Gelet op [artikel 7 van de Archiefwet 1995](../../../../../../../../wet/archiefwet/1995/BWBR0007376/README.md);
Besluit:    

### Artikel  1  

In deze regeling wordt verstaan onder: 

a.  *selectielijst:* de selectielijst die op 16 augustus 2007 namens de Minister van Onderwijs, Cultuur en Wetenschap en de Minister van Justitie, kenmerk [C/S&A/07/1516](../../../../../../../../ministeriele-regeling/besluit/vaststelling/basisselectiedocument/deelbeleidsterrein/etc/BWBR0022869/README.md) is vastgesteld naar [artikel 5, tweede lid onder b van de Archiefwet 1995](../../../../../../../../wet/archiefwet/1995/BWBR0007376/README.md) (Stcr. 2007, 225);  

b.  *P-Direkt:* de baten-lastendienst, ingesteld bij [besluit van de Minister van Binnenlandse Zaken en Koninkrijksrelaties en de Minister van Financiën van 11 februari 2009](../../../../../../../../ministeriele-regeling/instellingsbesluit/baten-lastendienst/p-direkt/BWBR0025362/README.md) (Stcr. 2009, 43);  

c.  *regeling:* de [Regeling digitale vervanging personeelsdossiers Ministerie van Justitie 2010](../../../../../../../../ministeriele-regeling/regeling/digitale/vervanging/personeelsdossiers/ministerie/van/justitie/etc/BWBR0027775/README.md) (Stcr. 2010, 9361).   

### Artikel  2  

De archiefbescheiden van het Centraal Justitieel Incassobureau met betrekking tot de personeelsdossiers, zoals beschreven in de [selectielijst](../../../../../../../../ministeriele-regeling/besluit/vaststelling/basisselectiedocument/deelbeleidsterrein/etc/BWBR0022869/README.md), zijn en worden vervangen door reproducties met inachtneming van de [regeling](../../../../../../../../ministeriele-regeling/regeling/digitale/vervanging/personeelsdossiers/ministerie/van/justitie/etc/BWBR0027775/README.md). 

### Artikel  3  

De [selectielijst](../../../../../../../../ministeriele-regeling/besluit/vaststelling/basisselectiedocument/deelbeleidsterrein/etc/BWBR0022869/README.md) en de [regeling](../../../../../../../../ministeriele-regeling/regeling/digitale/vervanging/personeelsdossiers/ministerie/van/justitie/etc/BWBR0027775/README.md) bevatten waarborgen met betrekking tot [artikel 2, eerste lid onder c en d van het Archiefbesluit 1995](../../../../../../../../AMvB/archiefbesluit/1995/BWBR0007748/README.md). 

### Artikel  4  

De digitale reproductie berust bij P-Direkt. 

### Artikel  5  

Het Handboek Substitutie voor het Centraal Justitieel Incassobureau is als bijlage bij dit besluit gevoegd en wordt met dit besluit tevens vastgesteld. 
Dit besluit wordt in de Staatscourant gepubliceerd; de bijlage ligt voor de belanghebbenden ter inzage bij de hoofd- en nevenvestigingen van het Centraal Justitieel Incassobureau.   

Leeuwarden 
2 september 2010   

De 
Minister van Justitie, namens deze: de 
hoofddirecteur van het Centraal Justitieel Incassobureau, 
A. Regtop    

###Bijlage 

Ligt ter inzage bij de hoofd- en nevenvestigingen van het Centraal Justitieel Incassobureau.

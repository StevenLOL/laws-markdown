<meta http-equiv='Content-Type' content='text/html; charset=utf-8' />

##Besluit vervanging personeelsdossiers Immigratie- en Naturalisatiedienst

De Minister van Veiligheid en Justitie,  
Gelet op artikel 7 van de Archiefwet 1995;
Besluit:    

### Artikel  1  
Treedt in werking per 01-06-2015 

In deze regeling wordt verstaan onder: 

a.  *selectielijst:* de selectielijst die op 16 augustus 2007 namens de Minister van Onderwijs, Cultuur en Wetenschap en de Minister van Justitie, kenmerk C/S&A/07/1516 is vastgesteld naar artikel 5, tweede lid onder b van de Archiefwet 1995 (Stcr. 2007, 225);  

b.  *P-Direkt:* de baten-lastendienst, ingesteld bij besluit van de minister van Binnenlandse Zaken en Koninkrijksrelaties en de minister van Financiën van 11 februari 2009 (Stcrt. 2009, 43);  

c.  *regeling:* de Regeling digitale vervanging personeelsdossiers Ministerie van Justitie 2010 (Stcrt. 2010, 9361, gewijzigd bij besluit Stcrt.2011, nr.22848, art.69).   

### Artikel  2  
Treedt in werking per 01-06-2015 

De archiefbescheiden van de Immigratie- en Naturalisatiedienst met betrekking tot de personeelsdossiers, zoals beschreven in de selectielijst, zijn en worden vervangen door reproducties met inachtneming van de regeling. 

### Artikel  3  
Treedt in werking per 01-06-2015 

De selectielijst en de regeling bevat waarborgen met betrekking tot artikel 2, eerste lid onder c en d van het Archiefbesluit 1995. 

### Artikel  4  
Treedt in werking per 01-06-2015 

De digitale reproductie berust bij P-Direkt en is duurzaam opgeslagen. Hierbij geldt, dat indien door voortschrijding van de technologie, dan wel vervanging van de gebruikte technologie, dan wel door achteruitgang van de gegevensdrager, dan wel vermindering van de kwaliteit van de digitaal opgeslagen archiefbescheiden, conversie naar een nieuw bestandsformaat of migratie zal plaatsvinden. 

### Artikel  5  
Treedt in werking per 01-06-2015 

Het document Logistiek Proces Centrale Archiefvoorziening Personeelsdossiers bij de IND (Handboek) is als bijlage bij dit besluit gevoegd en wordt met dit besluit tevens vastgesteld. 
Dit besluit wordt in de Staatscourant gepubliceerd; de bijlage ligt voor de belanghebbenden ter inzage op het hoofdkantoor van de Immigratie- en Naturalisatiedienst.   

Rijswijk 
24 maart 2015   

De 
Minister van Veiligheid en Justitie, namens deze, 
het hoofd van de Immigratie- en Naturalisatiedienst, 
R.J.T. van Lint    

####Bijlage

Treedt in werking per 01-06-2015 

Logistiek Proces Centrale Archiefvoorziening Personeelsdossiers bij de IND (Handboek). 

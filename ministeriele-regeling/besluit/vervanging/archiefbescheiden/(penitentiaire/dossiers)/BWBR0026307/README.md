<meta http-equiv='Content-Type' content='text/html; charset=utf-8' />

##Besluit vervanging archiefbescheiden (penitentiaire dossiers)

De Staatssecretaris van Justitie;  
Gelet op [artikel 7 van de Archiefwet 1995](../../../../../../../wet/archiefwet/1995/BWBR0007376/README.md);

Na machtiging van de Minister van Onderwijs, Cultuur en Wetenschap van 9 december 2008, nr. C/S&A/08/2769;
Besluit over te gaan tot routinematige, digitale vervanging archiefbescheiden, die niet voor vernietiging in aanmerking komen:    De op grond van de [Penitentiaire beginselenwet](../../../../../../../wet/penitentiaire/beginselenwet/BWBR0009709/README.md) gevormde penitentiaire dossiers 

a. die: 

1. zijn ontvangen of opgemaakt voorafgaand aan de inwerkingtreding van dit besluit, en zaken betreffen die nog niet zijn afgedaan; of  

2. zullen worden ontvangen of opgemaakt in de periode tot en met vijf jaar na de inwerkingtreding van dit besluit;    

b. overeenkomstig de eisen, opgenomen in de [bijlage van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt 2008, 21); en  

c. met inachtneming van de waarde en het belang, bedoeld in [artikel 2, eerste lid, onderdeel c onderscheidenlijk d, van het Archiefbesluit 1995](../../../../../../../AMvB/archiefbesluit/1995/BWBR0007748/README.md), alsmede wat daarover is bepaald in [artikel 4, tweede en derde lid, van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt 2008, 21).   De vervanging vindt plaats door middel van een digitale kopie. De originele papieren archiefbescheiden zullen aansluitend worden vernietigd. De digitaal opgeslagen archiefbescheiden zullen gedurende de vastgestelde bewaartermijnen in goede, geordende en toegankelijke staat worden bewaard.    Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.   

Den Haag 
11 augustus 2009   

De 
Staatssecretaris van Justitie, namens deze: 
hoofddirecteur Dienst Justitiële Inrichtingen, 
P.J.M. van der Sande     

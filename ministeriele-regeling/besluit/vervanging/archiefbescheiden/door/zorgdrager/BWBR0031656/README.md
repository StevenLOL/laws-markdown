<meta http-equiv='Content-Type' content='text/html; charset=utf-8' />

##Besluit vervanging archiefbescheiden door zorgdrager

De Minister van Infrastructuur en Milieu,  
Gelet op [artikel 7 van de Archiefwet 1995](../../../../../../../wet/archiefwet/1995/BWBR0007376/README.md);

Na machtiging van de Minister van Onderwijs, Cultuur en Wetenschap van 9 maart 2012, NA/12/9318;
Besluit:    

### Artikel  1  

De papieren archiefbescheiden, die niet voor vernietiging in aanmerking komen en die voor vernietiging in aanmerking komen, worden routinematig en digitaal vervangen: 

a. voor zover die: 

1°. deel uitmaken van zaken en werkprocessen van het directoraat-generaal Rijkswaterstaat, en  

2°. zullen worden ontvangen of opgemaakt in de periode tot en met vijf jaar na de inwerkingtreding van dit besluit;    

b. volgens de specificaties, vastgelegd in de bijlage ‘Handboek digitale vervanging archiefbescheiden Rijkswaterstaat’ van 9 februari 2012 behorende bij dit besluit;  

c. overeenkomstig de eisen, opgenomen in de [bijlage van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21), en  

d. met inachtneming van de waarde en het belang, bedoeld in [artikel 2, eerste lid, onderdeel c onderscheidenlijk d, van het Archiefbesluit 1995](../../../../../../../AMvB/archiefbesluit/1995/BWBR0007748/README.md), alsmede wat daarover is bepaald in [artikel 4, tweede en derde lid, van de Beleidsregel digitale vervanging archiefbescheiden](../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21).   

### Artikel  2  

1.  Artikel 1 is niet van toepassing op archiefbescheiden waarvoor op het moment van inwerkingtreding van dit besluit geen kwaliteitsonderzoek overeenkomstig het ‘Handboek digitale vervanging archiefbescheiden Rijkswaterstaat’ van 9 februari 2012 is afgerond.   
2.  Indien en voor zover ten aanzien van de in het eerste lid bedoelde archiefbescheiden een kwaliteitsonderzoek met positief resultaat is afgerond, kan artikel 1 bij besluit van toepassing worden verklaard op deze archiefbescheiden. Dit besluit wordt genomen door de Algemeen Directeur van de Corporate Dienst van Rijkswaterstaat.  

### Artikel  3  

Dit besluit treedt in werking met ingang van de dag na dagtekening van de Staatscourant waarin het wordt geplaatst. 
Dit besluit zal met de toelichting in de Staatscourant worden geplaatst.   

Den Haag 
23 mei 2012   

De 
Minister van Infrastructuur en Milieu, namens deze: 
de directeur-generaal Rijkswaterstaat, 
J.H. Dronkers    

###Bijlage 

####Handboek digitale vervanging archiefbescheiden Rijkswaterstaat

Niet opgenomen.

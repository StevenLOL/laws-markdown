<meta http-equiv='Content-Type' content='text/html; charset=utf-8' />

##Besluit van 19 november 2011 , nr. 5712389/11, houdende vervanging archiefbescheiden Directie Justitiële Inrichtingen

De Minister van Justitie,  
Gelet op [artikel 7 van de Archiefwet 1995](../../../../../../../../wet/archiefwet/1995/BWBR0007376/README.md);

Na machtiging van de Minister van Onderwijs, Cultuur en Wetenschap van 31 augustus 2011, nr. 8462,
Besluit over te gaan tot routinematige, digitale vervanging archiefbescheiden, die niet voor vernietiging in aanmerking komen:     

a. die: 

1°. zijn ontvangen of opgemaakt voorafgaand aan de inwerkingtreding van dit besluit, en zaken betreffen die nog niet zijn afgedaan; of  

2°. zullen worden ontvangen of opgemaakt in de periode tot en met vijf jaar na de inwerkingtreding van dit besluit;    

b. volgens de specificaties, vastgelegd in het Handboek Digitalisering TBS-dossiers;  

c. overeenkomstig de eisen, opgenomen in de bijlage van de [Beleidsregel digitale vervanging archiefbescheiden](../../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21); en  

d. met inachtneming van de waarde en het belang, bedoeld in [artikel 2, eerste lid, onderdeel c onderscheidenlijk d, van het Archiefbesluit 1995](../../../../../../../../AMvB/archiefbesluit/1995/BWBR0007748/README.md), alsmede wat daarover is bepaald in [artikel 4, tweede en derde lid, van de Beleidsregel digitale vervanging archiefbescheiden](../../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21).       Dit besluit zal in de Staatscourant worden geplaatst.   

Den Haag 
19 november 2011   

De 
Minister van Veiligheid en Justitie,namens deze:
de hoofddirecteur Dienst Justitiële Inrichtingen,
P.Hennephof   

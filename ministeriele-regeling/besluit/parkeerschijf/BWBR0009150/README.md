<meta http-equiv='Content-Type' content='text/html; charset=utf-8' />

##Besluit parkeerschijf

De Minister van Verkeer en Waterstaat,  
Gelet op [artikel 13, tweede lid van de Wegenverkeerswet 1994](../../../../wet/wegenverkeerswet/1994/BWBR0006622/README.md) en [artikel 25, tweede lid, van het RVV](../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md) 1990;
Besluit:    

### Artikel  1  

Als model van de parkeerschijf wordt vastgesteld het in de bijlage bij dit besluit opgenomen model.  

### Artikel  2  

Met een parkeerschijf als bedoeld in deze regeling worden gelijkgesteld parkeerschijven die voldoen aan de eisen voor gebruik in een andere lidstaat van de Europese Unie of in een staat, niet zijnde een lidstaat van de Europese Unie, die partij is bij een tot een douane-unie strekkend Verdrag, dan wel in een staat die partij is bij een tot een vrijhandelszone strekkend Verdrag dat Nederland bindt.  

### Artikel  3  

De regeling van de Minister van Verkeer en Waterstaat van 1 oktober 1991, nr RVR 103386, Hoofddirectie van de Waterstaat (Stcrt. 202), houdende voorschriften met betrekking tot parkeerschijven, wordt ingetrokken.  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  5  

Deze regeling wordt aangehaald als: Besluit parkeerschijf.  
Deze regeling zal met de toelichting in de Staatscourant worden geplaatst.   

Den Haag 
15 december 1997    

De 
Minister van Verkeer en Waterstaat, 
A.Jorritsma-Lebbink   

### Bijlage  

####Model parkeerschijf (voorzijde)

![202049](http://wetten.overheid.nl/Illustration/202049)
Afmetingen 100 x 125 mm, kleuren: blauw en wit  

####Draaibare schijf

![202050](http://wetten.overheid.nl/Illustration/202050)
Afmetingen cijfers: 1 tot en met 12: 12 mm 13 tot en met 24: 5 mm Op de achterzijde van de parkeerschijf kan ten behoeve van de gebruiker informatie worden gegeven omtrent de wijze van instellen van de schijf en de wijze van aanbrengen daarvan in het motorvoertuig. Op de achterzijde van de parkeerschijf kunnen reclameopdruk en/of reclameteksten - al dan niet in kleur(en) - worden aangebracht.  


<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 21 oktober 2004, nr. VGP/P&L 2523709, houdende mandaatverlening aan de directeur-generaal van de Voedsel en Waren Autoriteit tot het beslissen op aanvragen tot ontheffing van de verplichting als bedoeld in artikel 4, eerste lid, onderdeel i, van het Warenwetbesluit kosmetische produkten

De Minister van Volksgezondheid, Welzijn en Sport,  Besluit:    

### Artikel  1  

1.  De directeur-generaal van de Voedsel en Waren Autoriteit van het Ministerie van Landbouw, Natuur en Voedselkwaliteit wordt gemandateerd om namens de Minister van Volksgezondheid, Welzijn en Sport te besluiten op aanvragen tot ontheffing van de verplichting, als bedoeld in [artikel 4, eerste lid, onderdeel i, van het Warenwetbesluit kosmetische produkten](../../../../../../../../../../AMvB/warenwetbesluit/cosmetische/producten/BWBR0007603/README.md), en daarvan mededeling te doen in de Staatscourant.   
2.  De directeur-generaal van de Voedsel en Waren Autoriteit is bevoegd ter zake van het eerste lid ondermandaat te verlenen aan de directeur Toezicht van de Voedsel en Waren Autoriteit.   
3.  De in het eerste lid bedoelde besluiten worden als volgt ondertekend: ‘De Minister van Volksgezondheid, Welzijn en Sport, namens deze: de directeur-generaal van de Voedsel en Waren Autoriteit’; onderscheidenlijk ‘De Minister van Volksgezondheid, Welzijn en Sport, namens deze: de directeur Toezicht van de Voedsel en Waren Autoriteit’.   

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
Dit besluit zal in de Staatscourant worden geplaatst.   

De 
Minister van Volksgezondheid, Welzijn en Sport, 
J.F.Hoogervorst    

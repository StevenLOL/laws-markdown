<meta http-equiv='Content-Type' content='text/html; charset=utf-8' />

##Besluit Rekencommissie ova voor het VWS-veld

De Minister van Volksgezondheid, Welzijn en Sport;  
Overwegende dat in het convenant van 20 september 1999 over de nieuwe aanpak voor de bepaling van de ova voor het VWS-veld is voorzien in het instellen van een rekencommissie,
Besluit:      

####Begripsomschrijving

### Artikel  1  

Voor de toepassing van dit besluit wordt verstaan onder: a.de minister: de Minister van Volksgezondheid, Welzijn en sport;b. de ova: de overheidsbijdrage in de arbeidskostenontwikkeling waarvan de bepaling is vastgelegd in het convenant ’nieuwe aanpak voor de ova’;c.de commissie: de commissie, genoemd in artikel 2.  

####Taak en samenstelling van de commissie

### Artikel  2  

De taak van de rekencommissie is omschreven in artikel 5 van het convenant over de nieuwe aanpak voor de bepaling van de ova.  

### Artikel  3  

1.  Tot lid van de commissie worden benoemd: 

a.  als voorzitter: drs. H.J. Brouwer, Amsterdam; 

b.  als lid: prof. dr. J.J.M. Theeuwes, Amsterdam; 

c.  als lid: prof. dr. A.H.J. Kolnaar, Tilburg.    
2.  De leden worden benoemd voor een tijdvak van vier jaar. Herbenoeming is tweemaal mogelijk.   

####Secretariaat

### Artikel  4  

De minister draagt zorg dat aan de commissie een secretariaat ter beschikking staat. Het secretariaat is voor de inhoudelijke uitoefening van zijn taak uitsluitend verantwoording schuldig aan de commissie.  

####Werkwijze

### Artikel  5  

1.  De commissie stelt een reglement omtrent haar werkwijze vast. Het reglement wordt ondertekend door de voorzitter en de secretaris van de commissie. Het reglement wordt aan de minister gezonden.   
2.  [Artikel 2:5 van de Algemene Wet Bestuursrecht](../../../../../../../../wet/algemene/wet/bestuursrecht/BWBR0005537/README.md) is van toepassing.   

### Artikel  6  

De leden van de commissie ontvangen een vacatiegeld, alsmede een vergoeding voor reis- en verblijfkosten. De vergoedingen worden vastgesteld overeenkomstig de hoogte van de door de Sociaal Economische Raad gehanteerde vergoedingen voor de leden van de raad en zijn commissies.  

####Slotbepalingen

### Artikel  7  

Dit besluit treedt in werking met ingang van de tweede dag na de dagtekening van de Staatscourant waarin mededeling van het besluit wordt gedaan.  

### Artikel  8  

Het besluit adviescommissie VWS-overleg vervalt.  

### Artikel  9  

Dit besluit kan worden aangehaald als Besluit Rekencommissie ova voor het VWS-veld. 
Van dit besluit wordt mededeling gedaan in de Staatscourant.   

De 
Minister van Volksgezondheid, Welzijn en Sport, 
E. Borst-Eilers      

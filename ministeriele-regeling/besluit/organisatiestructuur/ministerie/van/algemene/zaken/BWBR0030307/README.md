<meta http-equiv='Content-Type' content='text/html; charset=utf-8' />

##Besluit van de Minister-President, Minister van Algemene Zaken van 12 juli 2011, nr. 3608080, houdende de organisatiestructuur van het Ministerie van Algemene Zaken

De Minister-President, Minister van Algemene Zaken,  Besluit:    

### Artikel  1  

Het Ministerie van Algemene Zaken bestaat uit de volgende onderdelen: 

a. het Kabinet Minister-President, secretariaat Ministerraad;  

b. het Directoraat-Generaal Rijksvoorlichtingsdienst;  

c. de Dienst Publiek en Communicatie;  

d. het Bureau van de Wetenschappelijke Raad voor het Regeringbeleid;  

e. de Directie Bedrijfsvoering;  

f. de eenheid FEZ-Control.    

### Artikel  2  

1.  Alle onder artikel 1 genoemde onderdelen ressorteren rechtstreeks onder de secretaris-generaal.   
2.  De secretaris-generaal kan bepalen dat één of meer onderdelen rechtstreeks onder de plaatsvervangend secretaris generaal vallen.   
3.  De secretaris-generaal respectievelijk plaatsvervangend secretaris-generaal zijn in die hoedanigheid hoofd en plaatsvervangend hoofd Kabinet Minister-President, secretariaat Ministerraad.   

### Artikel  3  

1.  het Kabinet Minister-President, secretariaat Ministerraad staat onder leiding van een hoofd.   
2.  het Directoraat-Generaal Rijksvoorlichtingsdienst staat onder leiding van een directeur-generaal.   
3.  de Dienst Publiek en Communicatie staat onder leiding van een directeur.   
4.  het Bureau van de Wetenschappelijke Raad voor het Regeringsbeleid staat onder leiding van een secretaris/directeur.   
5.  de Directie Bedrijfsvoering staat onder leiding van een directeur.   
6.  de eenheid FEZ-Control staat onder leiding van een hoofd.   

### Artikel  4  

Het [Besluit Organisatiestructuur Ministerie van Algemene Zaken 2009](../../../../../../../../ministeriele-regeling/besluit/organisatiestructuur/ministerie/van/algemene/zaken/2009/BWBR0027291/README.md) van 9 februari 2010 wordt ingetrokken.  

### Artikel  5  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot en met 1 april 2011.  

### Artikel  6  

Dit besluit wordt aangehaald als Besluit Organisatiestructuur Ministerie van Algemene Zaken.  
Dit besluit zal in de Staatscourant worden geplaatst en in afschrift worden gezonden aan de Algemene Rekenkamer, de secretaris-generaal, de in dit besluit genoemde functionarissen, de secretaris van het Departementaal Georganiseerd Overleg en de Ondernemingsraad.  

De Minister-President, 
Minister van Algemene Zaken,
M.Rutte   

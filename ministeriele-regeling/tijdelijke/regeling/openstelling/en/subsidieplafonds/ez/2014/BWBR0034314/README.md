<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 9 december 2013, nr. WJZ/13158161, tot vaststelling van de subsidieplafonds en termijnen van openstelling van EZ-subsidie regelingen (Tijdelijke regeling openstelling en subsidieplafonds EZ 2014)

De Minister van Economische Zaken;  
Gelet op artikel 3, derde lid, van de Kaderwet EZ-subsidies, artikel 16 van het Kaderbesluit EZ-subsidies, de artikelen 1:3, 1:7, 1:15, vierde lid, 1:16, eerste lid, en 1:17, eerste lid, van de Regeling LNV-subsidies en artikel 3.9, tweede lid, van de Subsidieregeling innoveren;
Besluit:     
### Hoofdstuk  1  

####Bepalingen inzake de Subsidieregeling starten, groeien en overdragen van ondernemingen, de Subsidieregeling innoveren, de Subsidieregeling sterktes in innovatie en de Subsidieregeling energie en innovatie

### Artikel  1  

1.  Als perioden, waarin subsidieaanvragen kunnen worden ingediend krachtens de in kolom 2 genoemde subsidieregelingen en de in kolom 3 genoemde artikelen, in voorkomende gevallen verbijzonderd naar de in kolom 4 omschreven of aangeduide groepen van aanvragers, projecten of aanvragen, worden vastgesteld de daarbij behorende perioden, genoemd in kolom 5. Aanvragen moeten zijn ontvangen op de genoemde einddatum vóór 17.00 uur.   
2.  Als subsidieplafond voor het verstrekken van subsidies als bedoeld in het eerste lid wordt per in kolom 5 genoemde periode het daarbij behorende in kolom 6 genoemde bedrag vastgesteld.   
3.  Met betrekking tot het verstrekken van subsidies door de Minister van Economische Zaken op grond van wettelijke voorschriften of onderdelen daarvan kunnen aanvragen om subsidie in 2014 slechts worden ingediend indien in deze regeling of in enig ander wettelijk voorschrift daarvoor een periode is vastgesteld.  

| 1  | 2  | 3  | 4  | 5  | 6  | Nr.  | Regeling  | Artikel  | Groep  | Openstelling  | Plafond €  |
|---|---|---|---|---|---|---|---|---|---|---|---|
|  *Subsidieregeling starten, groeien en overdragen van ondernemingen*   |
| 1.1  | Subsidieregeling starten, groeien en overdragen van ondernemingen (borgstelling MKB-kredieten)  |  2.3   | Bedrijfsborgstellingskredieten (banken en kredietinstellingen in de zin van de Wet financiële markten BES)  | 01-01-2014 t/m 31-12-2014  | 580.000.000  |
| 1.2  | Subsidieregeling starten, groeien en overdragen van ondernemingen (borgstelling MKB-kredieten)  |  2.3   | Bedrijfsborgstellingskredieten (door de minister aangewezen kredietverstrekkers)  | 01-01-2014 t/m 31/12-2014  | 25.000.000  |
| 1.3  | Subsidieregeling starten, groeien en overdragen van ondernemingen (groeifaciliteit)  |  3.2   | --- | 01-01-2014 t/m 31-12-2014  | 50.000.000  |
| 1.4  | Subsidieregeling starten, groeien en overdragen van ondernemingen (tijdelijke garantie ondernemersfinanciering en garantstelling gericht op bankgaranties)  | 3.12b en 3.12v  | --- | 01-01-2014 t/m 31-12-2014  | 250.000.000  |
| 1.5  | Subsidieregeling starten, groeien en overdragen van ondernemingen (seed capital technostarters)  |  4.3   | --- | 01-01-2014 t/m 31-03-2014  | 20.000.000  |
| 1.6  | Subsidieregeling starten, groeien en overdragen van ondernemingen (garantie scheepsnieuwbouwfinanciering)  |  8.3   | --- | 01-01-2014 t/m 31-12-2014  | 1.000.000.000  |
|  *Subsidieregeling innoveren*   |
| 2.1  | Subsidieregeling innoveren (innovatiekredieten)  |  3.2   | Klinische ontwikkelingsprojecten  | 01-01-2014 t/m 31-12-2014  | 20.000.000  |
| 2.2  | Subsidieregeling innoveren (innovatiekredieten)  |  3.2   | Technische ontwikkelingsprojecten  | 01-01-2014 t/m 31-12-2014  | 40.000.000  |
| 2.3  | Subsidieregeling innoveren (Eurostarsprojecten)  |  2.2   | --- | 19-6-2014 t/m  01-07-2014  | 9.250.000  |
|  *Subsidieregeling sterktes in innovatie*   |
| 3.1  | Subsidieregeling sterktes in innovatie (TKI-toeslag)  |  1a.2, onderdeel a   | --- | 02-12-2013 t/m 03-02-2014  21-04-2014 t/m 15-09-2014  | --- |
| 3.2  | Subsidieregeling sterktes in innovatie (TKI-toeslag)  |  1a.2, onderdeel b   | --- | 02-12-2013 t/m 15-09-2014  | --- |
| 3.3  | Subsidieregeling sterktes in innovatie (internationaal innoveren)  |  2.2   | ITEA2-innovatieprojecten  | 21-02-2014 t/m  07-03-2014  | 9.000.000  |
|  *Subsidieregeling Energie en Innovatie*   |
| 4.1  | Subsidieregeling Energie en Innovatie (Indirecte emissiekosten ETS)  |  3a.3   | --- | 01-01-2014 t/m 28-02-2014  | 77.000.000  |

### Artikel  2  

De percentages, bedoeld in artikel 3.9 van de Subsidieregeling innoveren, bedragen voor de in 2014 aangevraagde subsidies voor innovatiekredieten: 

a. het basispercentage: 2 procent per jaar;  

b. de opslag voor technische ontwikkelingsprojecten: 2 procent per jaar;  

c. de opslag voor klinische ontwikkelingsprojecten: 5 procent per jaar;  

d. de opslag voor het terugbetalingsrisico: 3 procent per jaar.    

### Hoofdstuk  2  

####Bepalingen inzake de Regeling LNV-subsidies

### §  1  

####Garantstelling landbouw en aquacultuur

### Artikel  3  

1.  Aanvragen voor garantstellingen als bedoeld in hoofdstuk 2, titel 12, paragraaf 1, van de Regeling LNV-subsidies kunnen worden ingediend in de periode van 2 januari 2014 tot en met 30 juni 2014.   
2.  Aanvragen voor garantstellingen als bedoeld in hoofdstuk 4, titel 4, paragraaf 4a, van de Regeling LNV-subsidies kunnen worden ingediend in de periode van 2 januari 2014 tot en met 30 juni 2014.   

### Artikel  4  

Het subsidieplafond bedraagt: 

a. € 50.000.000,00 voor garantstellingen als bedoeld in artikel 2:70, eerste lid en artikel 4:60a, eerste lid van de Regeling LNV-subsidies;  

b. € € 80.000.000,00 voor garantstellingen als bedoeld in artikel 2:80, tweede lid en artikel 4:60d, eerste lid, onderdeel a van de Regeling LNV-subsidies.    

### §  2  

####Nationale en grensoverschrijdende parken

### Artikel  5  

Aanvragen tot verlening van een subsidie als bedoeld in artikel 3:34 van de Regeling LNV-subsidies kunnen worden ingediend in de periode van 2 januari 2014 tot en met 31 december 2014.  

### Artikel  6  

Het subsidieplafond bedraagt € 1.000.000,00.  

### §  3  

####Versterking natuur- en bosbeheer bij bos- en landgoedeigenaren

### Artikel  7  

Aanvragen tot verlening van een subsidie als bedoeld in artikel 3:51, eerste lid, van de Regeling LNV-subsidies kunnen worden ingediend voor activiteiten als bedoeld in artikel 3:51, tweede lid, onderdeel a, van de Regeling LNV-subsidies in de periode van 1 januari 2014 tot en met 1 april 2014.  

### Artikel  8  

Het subsidieplafond bedraagt € 30.000.  

### §  4  

####Overige bepalingen

### Artikel  9  

Wijzigt de Regeling openstellingen groen onderwijs 2013.   

### Artikel  10  

Wijzigt de Regeling LNV-subsidies.   

### Artikel  11  

Wijzigt de Regeling inrichting landelijk gebied.   

### Artikel  12  

Wijzigt de Regeling subsidie Stichting Dienst Landbouwkundig Onderzoek.   

### Artikel  13  

Wijzigt de Regeling LNV-subsidies.   

### Artikel  14  

Wijzigt de Subsidieregeling NLR.   

### Artikel  15  

1.  Het Openstellingsbesluit LNV-subsidies 2012 wordt ingetrokken.   
2.  De verlening en vaststelling van een subsidie die is aangevraagd onder het Openstellingsbesluit LNV-subsidies 2012 wordt afgehandeld op grond van het recht zoals dat gold voorafgaand aan de intrekking van dat besluit.   

### Artikel  16  

Deze regeling treedt in werking met ingang van 1 januari 2014.  

### Artikel  17  

Deze regeling wordt aangehaald als: Tijdelijke regeling openstelling en subsidieplafonds EZ 2014.  
Deze regeling zal met de toelichting in de Staatscourant worden geplaatst.   

's-Gravenhage 
9 december 2013   

De 
Minister van Economische Zaken,
H.G.J.Kamp   

<meta http-equiv='Content-Type' content='text/html; charset=utf-8' />

##Tijdelijke regeling tegemoetkoming en ondersteuning slachtoffers blootstelling chroom VI houdende stoffen defensie

De Minister van Defensie  
Gelet op artikel 115 Algemeen militair ambtenarenreglement en artikel 88 Burgerlijk ambtenarenreglement defensie;
Besluit:     
### Hoofdstuk  1  

####Algemene bepalingen

### Artikel  1.1  

####Begrippen

In deze regeling wordt verstaan onder: 

*  *ABP:* de Stichting Pensioenfonds ABP.  

* *Nabestaande(n):*

a. de echtgenoot of echtgenote van de werknemer;  

b. bij ontstentenis van de onder a bedoelde persoon, de minderjarige kinderen, tot wie de werknemer in familierechtelijke betrekking stond;  

c. bij ontstentenis van de onder a en b bedoelde personen, degenen met wie de werknemer in gezinsverband leefde;    

*  *Tegemoetkoming:* een betaling voor het lichamelijk en psychische ongemak.  

*  *Voorziening:* een middel dat direct dan wel indirect de nadelige gevolgen van de beperkingen die de werknemer ten gevolge van zijn aandoening ondervindt, opheft of vermindert.  

* *Werknemer:*

a. de militair of gewezen militair, bedoeld in artikel 1, eerste lid, onderdeel c, van het Algemeen militair ambtenarenreglement; of  

b. de ambtenaar of gewezen ambtenaar, bedoeld in artikel 1, van het Burgerlijk ambtenarenreglement defensie; of  

c. de dienstplichtige of ingehuurde arbeidskracht die tijdelijk voor defensie werkzaamheden heeft verricht en voor wie defensie de werkgeversplicht heeft gehad ten aanzien van de arbeidsomstandigheden.    

*  *Onderzoek RIVM:* het onderzoek door het Rijksinstituut voor Volksgezondheid en Milieu naar de arbeidsomstandigheden bij de voormalige POMS-sites en het gebruik van chroom VI houdende stoffen bij defensie.   

### Artikel  1.2  

####Verhouding tot aansprakelijkstelling

1.  Door het aanvaarden van een tegemoetkoming of voorziening op grond van deze regeling doet de werknemer geen afstand van een lopende of een toekomstige aansprakelijkstelling.   
2.  Een tegemoetkoming of voorziening uit hoofde van deze regeling is geen erkenning van aansprakelijkheid door de Staat der Nederlanden.  

### Artikel  1.3  

####Termijn indienen aanvraag

1.  Een aanvraag kan worden ingediend binnen 2 jaar na inwerkingtreding van deze regeling.   
2.  De termijn genoemd in het voorgaande lid zal worden verlengd indien het onderzoek van het RIVM of een relevant deelonderzoek niet binnen deze termijn is afgerond.  

### Hoofdstuk  2  

####Het recht op een tegemoetkoming of voorziening

### Artikel  2.1  

####Recht op tegemoetkoming

Aan de werknemer die in zijn hoedanigheid als werknemer heeft gewerkt met chroom VI houdende stoffen inclusief het bewerken van materialen waarop chroom VI houdende stoffen zijn aangebracht, wordt op zijn aanvraag een tegemoetkoming ineens verleend, indien hij: 

1. in totaal gedurende de periode van minimaal een jaar werkzaam is geweest in een in de bijlage I omschreven functie of functies of werkzaamheden en daadwerkelijk met chroom VI houdende stoffen heeft gewerkt;  

2. lijdt aan één of meerdere in de bijlage II omschreven aandoeningen;  

3. niet eerder een bedrag heeft ontvangen in verband met blootstelling aan chroom VI houdende stoffen, dan wel een bedrag heeft ontvangen dat lager is dan € 15.000; en  

4. meewerkt aan een geneeskundig onderzoek zoals bedoeld in artikel 3.2, derde lid, door het ABP of de door haar aangewezen personen of instellingen.   

### Artikel  2.2  

####Aanvullende functies

Onder de in artikel 2.1, eerste lid bedoelde functie wordt mede verstaan die functie of werkzaamheden waarvan het aannemelijk is dat bij het verrichten van arbeid als werknemer voor defensie in totaal gedurende een periode van minimaal een jaar blootstelling heeft plaatsgevonden aan chroom VI houdende stoffen. 

### Artikel  2.3  

####Recht op tegemoetkoming aan nabestaanden

Indien de werknemer overlijdt na het indienen van een aanvraag, doch voordat op de tegemoetkoming is beslist, wordt de tegemoetkoming, indien daar aanspraak op bestaat, uitgekeerd aan de nabestaande(n). 

### Artikel  2.4  

####Hoogte tegemoetkoming

De tegemoetkoming bedraagt: 

1. bij één of meerdere aandoeningen uit de categorie 1 uit bijlage II: € 15.000;  

2. bij één of meerdere aandoeningen uit de categorie 2 uit bijlage II: € 5.000;  

3. bij één of meerdere aandoeningen uit de categorie 3 uit bijlage II: € 7.500;  

4. bij één of meerdere aandoeningen uit de categorie 4 uit bijlage II: € 3.000;  

5. bij een combinatie van meerdere aandoeningen uit meerdere categorieën uit bijlage II: het bedrag bijhorende bij de hoogste categorie waartoe de aandoening van de werknemer behoort;  

6. De tegemoetkoming in bovenstaande leden wordt verminderd met een eerdere betaling, die in verband met blootstelling aan chroom VI houdende stoffen van defensie is ontvangen.   

### Artikel  2.5  

####Recht op ondersteuning

Een werknemer die recht heeft op een tegemoetkoming kan in aanvulling op deze tegemoetkomingen aanspraak maken op ondersteuning bij het verkrijgen van uitkeringen of voorzieningen uit andere regelingen. 

### Artikel  2.6  

####Recht op een voorziening

In bijzondere gevallen kan de werknemer in aanmerking komen voor een voorziening, verband houdende met zijn aandoening, indien hierin niet door een andere regeling wordt voorzien. Van een bijzonder geval is sprake indien niet toekenning van de bijzondere voorziening voor de werknemer tot kosten zou leiden die redelijkerwijs niet ten laste van hem dienen te komen en bovendien zou leiden tot ernstige bestaansverschraling. 

### Hoofdstuk  3  

####Uitvoering

### Artikel  3.1  

####Uitvoerend orgaan

Het ABP voert deze regeling uit, met uitzondering van artikel 2.5. 

### Artikel  3.2  

####Aanvraag tegemoetkoming

1.  De aanvraag voor een tegemoetkoming wordt ingediend bij het ABP.   
2.  De werknemer verstrekt het ABP of de door hen aangewezen personen of instellingen bij de indiening van de aanvraag om een tegemoetkoming in ieder geval de inlichtingen en bewijsstukken, inclusief de toestemming om van medische gegevens kennis te nemen, die noodzakelijk zijn ter vaststelling van de aandoening.   
3.  Indien een aandoening nog onvoldoende is vastgesteld, kan het ABP aanvullend medisch onderzoek laten uitvoeren.   
4.  Het ABP schakelt bij een geschil over de aandoening een onafhankelijke medische deskundige in.   
5.  Defensie verstrekt het ABP op zijn aangeven de inlichtingen die noodzakelijk zijn ter vaststelling van de werkzaamheden in de in bijlage I genoemde functies.   
6.  Het ABP stelt vast of een aanspraak op een tegemoetkoming bestaat.  

### Artikel  3.3  

####Betaling tegemoetkoming

1.  Het ABP keert de tegemoetkoming zo spoedig mogelijk uit.   
2.  De uitkeringslasten en uitvoeringskosten komen ten laste van het Ministerie van Defensie.   
3.  Indien over de tegemoetkoming verschuldigde belasting ingevolge de Wet inkomstenbelasting 2001, de Wet op de loonbelasting 1964 en premie voor de volksverzekeringen ingevolge de Wet financiering sociale verzekeringen moet worden betaald, komen die kosten ten laste van het Rijk.   
4.  Indien de uitkering van de tegemoetkoming als bedoeld in het eerste lid op individuele basis leidt tot aantoonbare onevenredige financiële neveneffecten, kan de Minister van Defensie in voorkomend geval op basis van redelijkheid en billijkheid een maatwerkvoorziening treffen.  

### Artikel  3.4  

####Vergoeding kosten

1.  Kosten voor een aanvraag van een tegemoetkoming, waaronder kosten voor rechtsbijstand, worden niet vergoed.   
2.  In afwijking van het eerste lid worden de kosten voor het onderzoek als genoemd in artikel 3.2, derde lid vergoed, inclusief een vergoeding wegens daartoe noodzakelijke reiskosten en verblijfkosten overeenkomstig het Besluit dienstreizen defensie.  

### Hoofdstuk  4  

####Verrekening en terugvordering

### Artikel  4.1  

####Verrekening

De tegemoetkoming wordt in mindering gebracht op latere schadevergoedingen door defensie in verband met blootstelling aan chroom VI houdende stoffen, ongeacht de vorm waarin de schadevergoeding wordt gedaan en de aard van de kosten waarin de schadevergoeding voorziet. 

### Artikel  4.2  

####Terugvordering

1.  De tegemoetkoming wordt niet teruggevorderd indien later onderzoek tot de conclusie leidt dat er geen sprake is van werkgeversaansprakelijkheid of dat er geen sprake is van causaliteit tussen het werken met chroom VI houdende stoffen en de aandoening.   
2.  De tegemoetkoming wordt teruggevorderd indien als gevolg van verwijtbaar handelen of nalaten van de werknemer, of de nabestaande(n), onjuiste informatie is verstrekt waardoor de tegemoetkoming ten onrechte of tot een te hoog bedrag is verleend.  

### Hoofdstuk  5  

####Slotbepalingen

### Artikel  5.1  

####Mogelijkheid tot afwijken

De Minister is bevoegd af te wijken van deze regeling indien de toepassing leidt tot onbillijkheid van overwegende aard. 

### Artikel  5.2  

####Inwerkingtreding

Deze regeling treedt in werking met ingang van 1 maart 2015. Indien de Staatscourant waarin deze regeling wordt geplaatst, wordt uitgegeven na 1 maart 2015, treedt zij in werking met ingang van de dag na de datum van uitgifte van de Staatscourant waarin zij wordt geplaatst, en werkt zij terug tot en met 1 maart 2015. 

### Artikel  5.3  

####Citeertitel en publicatie

1.  Deze regeling wordt aangehaald als: Tijdelijke regeling tegemoetkoming en ondersteuning slachtoffers blootstelling chroom VI houdende stoffen defensie.   
2.  Deze regeling zal met toelichting worden geplaatst in de Staatscourant.  

De 
Minister van Defensie 
J.A. Hennis-Plasschaert    

### Bijlage  1  

####Functies

Van onderstaande functies is bekend dat er werkzaamheden zijn verricht met chroom VI houdende stoffen. Indien nodig zullen functies of werkzaamheden worden toegevoegd.  

| CLSK  |--- | Functiebenaming  | Onderdeel  | Afdeling  | Opmerkingen  |
|:---|:---|:---|:---|:---|:---|
| 1  | Monteurs  | Munitie depot Alphen Riel/DELM  | Galvano  | --- |
| 2  | Monteur Vliegtuigonderhoud  | Munitie depot Alphen Riel/DELM  | Galvano  | --- |
| 3  | Schilders  | Munitie depot Alphen Riel/DELM  | Galvano  | --- |
| 4  | Kunstofbewerkers  | Munitie depot Alphen Riel/DELM  | Kunststof reparatie  | --- |
| 5  | GU monteurs  | LCW/LCKLu/DMVS/DSM/DVM  | --- | --- |
| 6  | MT monteurs  | LCW/LCKLu/DMVS/DSM/DVM  | --- | --- |
| 7  | Monteur vakgroep Wapentechniek  | LCW/LCKLu/DMVS/DSM/DVM  | --- | --- |
| 8  | Schilders  | LCW/LCKLu/DMVS/DSM/DVM  | --- | --- |
| 9  | Vliegtuigplaatwerker  | LCW/LCKLu/DMVS/DSM/DVM  | --- | --- |
| 10  | Monteurs GGW  | GGW  | --- | --- |
| 11  | Monteurs Gronduitrusting  | GGW  | --- | --- |
| 12  | Monteurs bewapening  | GGW  | --- | --- |
| 14  | Monteurs SHORAD  | GGW  | --- | --- |
| 15  | Monteur Vliegtuigonderhoud  | Vliegbases  | --- | --- |
| 16  | Schilders  | Vliegbases  | --- | --- |
| 17  | Kunstofbewerkers  | Vliegbases  | Kunststof reparatie  | --- |
| 18  | MT monteurs  | Vliegbases  | --- | --- |
| 19  | GU monteurs  | Vliegbases  | --- | --- |
| 20  | Monteur vakgroep Wapentechniek  | Vliegbases  | --- | --- |
| 21  | Vliegtuigplaatwerker  | Vliegbases  | --- | --- |
| 22  | Instructeur plaatwerken  | LETS  | --- | Vallen onder vakgroep Plaatwerken  |
| 23  | Instructeur Schilderen  | LETS  | --- | Vallen onder vakgroep Schilder  |
| 24  | Instructeur Vliegtuigonderhoud  | LETS  | --- | Vallen onder vakgroep Vliegtuigonderhoud  |

| CLAS  | #  | Functie  | Onderdeel  | POMS Afdeling  | Opmerkingen  |
|:---|:---|:---|:---|:---|:---|
| 1  | PAINTER  | POMS  | PRESERVATION  | --- |
| 2  | SERVICER  | POMS  | PRESERVATION  | --- |
| 3  | DERUST REPAIRMAN  | POMS  | TRADESHOP/ENGINEER  | --- |
| 4  | WELDER/CONSTR  | POMS  | TRADESHOP/ENGINEER  | --- |
| 5  | GRITSTRALER  | POMS  | PRESERVATION  | --- |
| 6  | MECHANIC  | POMS  | TRACKS/WHEELS  | --- |
| 7  | VERFSPUITER  | Hersteleenheden/ NVC  | --- | --- |
| --- | --- | HOBKL (MCW/ECW)  | --- | --- |
| --- | --- | Munitiebedrijf  | --- | --- |
| --- | --- | Opleidingen OTCo  | --- | --- |
| --- | --- | Historische verzamelingen  | --- | --- |
| 8  | GRITSTRALER  | Hersteleenheden/ NVC  | --- | --- |
| --- | --- | HOBKL (MCW/ECW)  | --- | --- |
| --- | --- | Munitiebedrijf  | --- | --- |
| --- | --- | Opleidingen OTCo  | --- | --- |
| 9  | ONDERHOUDSMONTEUR  | Hersteleenheden/ NVC  | --- | --- |
| --- | --- | HOBKL (MCW/ECW)  | --- | --- |
| --- | --- | Munitiebedrijf  | --- | --- |
| --- | --- | Opleidingen OTCo  | --- | --- |
| 10  | LASSER/PLAATWERKER  | Hersteleenheden/ NVC  | --- | --- |
| --- | --- | HOBKL (MCW/ECW)  | --- | --- |
| --- | --- | Munitiebedrijf  | --- | --- |
| --- | --- | Opleidingen OTCo  | --- | --- |

| DMO  |--- | Functiebenaming  | Onderdeel  | Afdeling  | Bijzonderheden  |
|:---|:---|:---|:---|:---|:---|
| 1  | Hersteller Wapensystemen  | DMUNB  | KC W&M  | --- |
| 2  | Mdw Instandhouding munitie  | DMUNB  | D&I  | --- |
| 3  | Voorman Instandhouding munitie  | DMUNB  | D&I  | --- |
| 4  | Voorman Spuiter  | DMUNB  | D&I  | --- |
| 5  | Mdw Instandhouding munitie&spuiter  | DMUNB  | D&I  | --- |
| 6  | Mdw ondersteuning instandhouding  | DMUNB  | D&I  | --- |

| CZSK  |--- | Functiebenaming  | Onderdeel  | Afdeling  | Bijzonderheden  |
|:---|:---|:---|:---|:---|:---|
| 1  | Hoofdtechnicus, hoofdassistent, ass. Hoofdtechnicus  | Marinebedrijf  | SEWACO/Materieelgroep C41/Techniekgroep C41, Sectie productie  | --- |
| 2  | 1e medew. Servicecentrum / 1e medew. p&gs, 2e medew. p&gs  | Marinebedrijf  | Speciale producten /Optronica /servicecentrum  | Voormalig MEOB  |
| 3  | Hoofdtechnicus, hoofdassistent, ass. Hoofdtechnicus  | Marinebedrijf  | SEWACO/Matgrp BWS/prodgrp Radar/EOV  | Huidige organisatie eenheid: Afdeling Maritieme Techniek / Techniekgroep Sensor- en Wapensystemen / Sectie Productie  |
| 4  | Hoofdtechnicus, hoofdassistent, ass. Hoofdtechnicus  | Marinebedrijf  | SEWACO/Matgrp BWS/prodgrp VL/Geschut  | Huidige organisatie eenheid: Afdeling Maritieme Techniek / Techniekgroep Sensor- en Wapensystemen / Sectie Productie  |
| 5  | Hoofdtechnicus, hoofdassistent, ass. Hoofdtechnicus, 1e technicus, 2e technicus  | Marinebedrijf  | Speciale producten/Specifieke werkplaats/Missiles  | Voormalig onderdeel van SEWACO, huidige organisatie eenheid: Afdeling Maritieme Techniek / Techniekgroep Speciale Producten / Sectie Productie Chatham  |
| 6  | Hoofdtechnicus, (1e) technicus, (1e) schilder/verfspuiter, specialist oppervlakte tech., 1e techn. Verspanend, techn. niet verspanend  | Marinebedrijf  | Speciale producten/Specifieke werkplaats/KKW/ROM  | Voormalig onderdeel van SEWACO, huidige organisatie eenheid: Afdeling Maritieme Techniek / Techniekgroep Speciale Producten / Sectie Productie Chatham  |
| 7  | Hoofdtechnicus plaat en scheepsbouw, technicus plaat en scheepsbouw, technicus lassen en branden, medew. plaat en scheepsbouw, medew. lassen en branden  | Marinebedrijf  | Divisie Platform/Materieelgroep CASCO/afd scheepsconstructie staal  | Huidige organisatie eenheid: Afdeling Maritieme Techniek / Techniekgroep Platform / Sectie Productie Staal  |
| 8  | Vakspecialist frezer en draaier, specialist frezer en draaier, technicus metaalspuiter, constructie/fijnbankwerker, medew. frezer en draaier  | Marinebedrijf  | Divisie Platform/Materieelgroep Systemen / afdeling technieken  | Huidige organisatie eenheid: Afdeling Maritieme Techniek / Techniekgroep Platform / Sectie Productie Staal  |
| 9  | Hoofdtechnicus dok en applicatie, technicus dok en applicatie, medew. dok en applicatie  | Marinebedrijf  | Divisie Platform/Materieelgroep CASCO / afdeling dok en applicatie  | Huidige organisatie eenheid: Afdeling Maritieme Techniek / Techniekgroep Platform / Sectie Productie Staal  |
| 10  | Hoofdtechnicus plaat en scheepsbouw, hoofdtechnicus hout en polyester, (Sr.) technicus hout/polyester, medew. plaat en scheepsbouw, medew. hout en polyester.  | Marinebedrijf  | Divisie Platform/Materieelgroep CASCO/ afdeling hout en polyester  | Huidige organisatie eenheid: Afdeling Maritieme Instandhouding / Instandhoudinggroep Klein Boven Water / Sectie Productie / Polyester  |
| 11  | Technicus hout/polyester, medew. plaat en scheepsbouw, medew. hout en polyester, technicus dok en applicatie  | Marinebedrijf  | Divisie Platform/Materieelgroep CASCO/ afdeling kleine en lichte vaartuigen  | Huidige organisatie eenheid: Afdeling Maritieme Instandhouding / Instandhoudinggroep Klein Boven Water / Sectie Productie / Polyester  |
| 12  | Specialist, 1e medewerker, medewerker  | Marinebedrijf  | Divisie Speciale Producten/COBI NEUTRA  | Huidige organisatie extern defensie: VENKO via PPS constructie  |
| --- | Technicus vliegtuigconstructie technieken, technicus oppervlakte bewerking  | MarHeli  | Onderhoudsdienst/WGOO/UE373  | --- |
| --- | 1e technicus meet&materialen onderzoek  | MarHeli  | Onderhoudsdienst/WGOO/UE374  | Huidige organisatie eenheid: CLSK/LCW  |
| --- | Technicus kunststoffen/houtbewerking  | MarHeli  | Onderhoudsdienst/WGOO/UE375  | Huidige organisatie eenheid: CLSK/LCW  |
| --- | Technicus vliegtuigconstructie technieken, technicus oppervlakte bewerking, 1e technicus meet&materialen onderzoek, technicus kunststoffen/houtbewerking  | MarPat  | Onderhoudsdienst (MVKV)  | Voormalig onderdeel van Marineluchtvaartdienst.  |
| --- | Militaire vliegtuigmonteurs daadwerkelijk betrokken bij vliegtuigonderhoud (verfwerkzaamheden)  | MarPat  | Onderhoudsdienst  (MVKV)  | Voormalig onderdeel van Marineluchtvaartdienst.  |
| --- | Constructie technicus, ass. constructie technicus, spec. oppervlaktebehandeling, 1e techn. knst/plw, ass. oppervlaktebehandeling  | Marine  | 990 PVE ONH PLW/SCH/KNST  | Huidige organisatie eenheid: CLSK/DHC/990SQ/Bur. Maintenance  |

### Bijlage  II  

####Aandoeningen

Het Nederlands Centrum voor Beroepsziekten (NCVB) heeft in december 2014 een oriënterend literatuuronderzoek uitgevoerd waarin is gekeken welke chronische aandoeningen verband kunnen houden met blootstelling aan chroom VI op de werkplek, met speciale aandacht voor informatie over de minimum blootstellingsduur. Op basis van dit oriënterend literatuuronderzoek kan geconcludeerd worden dat er sterke aanwijzingen zijn voor een verband met chroom(VI)-blootstelling voor longkanker, neuskanker, allergisch contacteczeem, allergisch beroepsastma, chroomzweren en neusseptumperforatie en beperkte aanwijzingen zijn voor maagkanker en andere gastro-intestinale kanker, chronische longaandoeningen, nieraandoeningen en immunologische aandoeningen anders dan allergie. Op basis van het NCVB advies worden de volgende aandoeningen opgenomen in de bovenliggende tegemoetkomingsregeling: CATEGORIE 1 (ernstige aandoeningen met sterke aanwijzingen op basis van het NCvB rapport) 

* Longkanker  

* Neuskanker   CATEGORIE 2 (overige aandoeningen met sterke aanwijzingen op basis van het NCvB rapport) 

* Allergisch contacteczeem veroorzaakt door chroom VI  

* Allergisch beroepsastma veroorzaakt door chroom VI  

* Chroomzweren  

* Neusseptumperforatie   CATEGORIE 3 (ernstige aandoeningen met beperkte aanwijzingen op basis van het NCvB rapport) 

* Maagkanker en andere gastro-intestinale kanker  

* Chronische longaandoeningen  

* Nieraandoeningen   CATEGORIE 4 (overige aandoeningen met beperkte aanwijzingen op basis van het NCvB rapport) 

* Immunologische aandoeningen anders dan allergie   

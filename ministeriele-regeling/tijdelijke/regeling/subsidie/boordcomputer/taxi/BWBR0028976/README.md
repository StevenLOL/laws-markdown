<meta http-equiv='Content-Type' content='text/html; charset=utf-8' />

##Tijdelijke regeling subsidie boordcomputer taxi

De Minister van Infrastructuur en Milieu,  
Gelet op de [artikelen 2, aanhef en onderdeel a](../../../../../../../wet/kaderwet/subsidies/verkeer/en/waterstaat/BWBR0009196/README.md), [3](../../../../../../../wet/kaderwet/subsidies/verkeer/en/waterstaat/BWBR0009196/README.md) en [4, van de Kaderwet subsidies Verkeer en Waterstaat](../../../../../../../wet/kaderwet/subsidies/verkeer/en/waterstaat/BWBR0009196/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

*activering:* activering als bedoeld in de Regeling erkenning werkplaatsen boordcomputer taxi;  

*kentekenhouder:* degene op wiens naam een kentekenbewijs als bedoeld in [artikel 36, tweede lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) is gesteld ten tijde van de activering.    

### Artikel  2  

####Doel en voorwaarden

1.  Subsidie wordt verstrekt om de kentekenhouder van een taxi tegemoet te komen in de kosten van de aanschaf van een boordcomputer.   
2.  Voor elke door de kentekenhouder aangeschafte boordcomputer wordt op diens aanvraag eenmalig subsidie verstrekt indien: 

a. het voertuig als taxi is geregistreerd in het kentekenregister van de Dienst Wegverkeer;  

b. de boordcomputer niet eerder is geactiveerd;  

c. voor de boordcomputer een typegoedkeuring is verleend als bedoeld in [artikel 32 van de Regeling specificaties en typegoedkeuring boordcomputer taxi](../../../../../../../ministeriele-regeling/regeling/specificaties/en/typegoedkeuring/boordcomputer/taxi/BWBR0027945/README.md); en  

d. de taxi niet eerder is voorzien van een geactiveerde boordcomputer.     

### Artikel  3  

####Hoogte subsidie

De subsidie bedraagt € 600 per boordcomputer.  

### Artikel  4  

####Aanvraag

Een aanvraag tot subsidie wordt na de activering van de boordcomputer ingediend op een daartoe door de Minister van Infrastructuur en Milieu vastgesteld formulier.  

### Artikel  5  

####Subsidievaststelling

Aan de subsidievaststelling wordt de verplichting verbonden dat de taxi, aan welke de boordcomputer is gekoppeld, gedurende een periode van ten minste 12 maanden, te rekenen vanaf het tijdstip van activering van de boordcomputer, bedrijfsmatig uitsluitend wordt gebruikt voor taxivervoer. 
### ** 

### Artikel  6  

####Betaling

De betaling van de subsidie vindt plaats binnen vier weken na de subsidievaststelling.  

### Artikel  7  

####Slotbepalingen

1.  Deze regeling treedt in werking op het tijdstip waarop [artikel IV van het Besluit van 16 oktober 2009, houdende wijziging van het Besluit personenvervoer 2000, het Arbeidstijdenbesluit vervoer en het Reglement rijbewijzen in verband met de invoering van de boordcomputer taxi, de afschaffing van de vergunning voor collectief personenvervoer en een technische wijziging in verband met het elektronisch vervoerbewijs](../../../../../../../AMvB/wijzigingsbesluit/besluit/personenvervoer/2000/enz./(invoering/etc/BWBR0026675/README.md) in werking treedt.   
2.  Deze regeling vervalt twee jaar na het tijdstip, bedoeld in het eerste lid, met dien verstande dat zij van toepassing blijft op aanvragen die: 

a. op de vervaldatum nog in behandeling zijn, en  

b. binnen twee maanden na de vervaldatum zijn ingediend, mits de boordcomputer voor die datum is geactiveerd.     

### Artikel  8  

####Citeertitel

Deze regeling wordt aangehaald als: tijdelijke regeling subsidie boordcomputer taxi.  
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu,
M.H.Schultz van Haegen-Maas Geesteranus   

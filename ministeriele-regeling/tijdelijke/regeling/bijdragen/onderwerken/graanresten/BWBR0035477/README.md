<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu, van 20 augustus 2014, nr. IENM/BSK-2014/106001, houdende bepalingen inzake het verstrekken van bijdragen voor het onderwerken van graanresten na de oogst (Tijdelijke regeling bijdragen onderwerken graanresten)

De Staatssecretaris van Infrastructuur en Milieu,  
Gelet op de artikelen 2, aanhef en onderdeel b, 3 en 4 van de Kaderwet subsidies Verkeer en Waterstaat;
Besluit:    

### Artikel  1  

In deze regeling wordt verstaan onder: 

*minister:* Minister van Infrastructuur en Milieu;  

*onderwerken:* bij de oogst van graan hakselen van stro en onderwerken van graanresten na de oogst zodanig dat een perceel niet meer aantrekkelijk is voor op graanresten foeragerende ganzen;  

*overeenkomst:* tussen de Staat der Nederlanden, vertegenwoordigd door de minister, enerzijds en een eigenaar of pachter van een of meer percelen, anderzijds, gesloten overeenkomst ‘Versneld onderwerken graanresten’.   

### Artikel  2  

De minister kan op aanvraag jaarlijks een bijdrage verstrekken voor het onderwerken van percelen in het kader van de aanpak van vogelaanvaringen op en rondom de luchthaven Schiphol. 

### Artikel  3  

In aanmerking voor een bijdrage als bedoeld in artikel 2 komen eigenaren of pachters van percelen die zich bevinden in het gebied dat op de in de bijlage 1 opgenomen kaart gearceerd is weergegeven en die een overeenkomst hebben gesloten. 

### Artikel  4  

1.  De bijdrage bedraagt € 853,– per hectare graanakker, indien het onderwerken binnen 48 uur na afronding van de oogst correct heeft plaatsgevonden.   
2.  In afwijking van het eerste lid bedraagt de bijdrage € 642,– per hectare graanakker, indien het onderwerken later dan 48 uur na afronding van de oogst correct heeft plaatsgevonden.  

### Artikel  5  

Een eigenaar of pachter van een of meer percelen die in aanmerking wil komen voor een bijdrage, voldoet aan de verplichtingen die zijn opgenomen in de overeenkomst. 

### Artikel  6  

1.  Een eigenaar of pachter die zijn percelen heeft ondergewerkt, zendt uiterlijk twee weken na de afronding van het onderwerken een volledig ingevuld en ondertekend registratieformulier aan het Ministerie van Infrastructuur en Milieu, t.a.v. Directie Luchtvaart, Meldpunt graan, Postbus 20904, 2500 EX Den Haag.   
2.  Het registratieformulier, bedoeld in het eerste lid, wordt aangemerkt als aanvraag voor een bijdrage.   
3.  Het te gebruiken model van het registratieformulier is opgenomen in bijlage 2.  

### Artikel  7  

De minister stelt binnen dertien weken na ontvangst van de aanvraag de bijdrage vast zonder voorafgaande verleningsbeschikking. 

### Artikel  8  

In de beschikking tot vaststelling van de bijdrage, bedoeld in artikel 7, wordt opgenomen op welk moment de betaling in één keer plaatsvindt. 

### Artikel  9  

De minister kan weigeren de gehele bijdrage of een gedeelte daarvan te verstrekken, indien: 

a. bij controle van de percelen blijkt dat het onderwerken niet of niet correct heeft plaatsgevonden;  

b. niet voldaan wordt aan artikel 5;  

c. het in artikel 6 bedoelde registratieformulier niet volledig is ingevuld.   

### Artikel  10  

De bijdrage wordt verleend onder de voorwaarde dat er op de begroting van de uitgaven en ontvangsten van het ministerie van Infrastructuur en Milieu (XII) in het desbetreffende jaar voldoende gelden ter beschikking worden gesteld. 

### Artikel  11  

1.  Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst, en werkt terug tot en met 1 juli 2014.   
2.  Deze regeling vervalt met ingang van 1 januari 2018.   
3.  Deze regeling blijft van toepassing op de financiële afwikkeling van bijdragen die voor de vervaldatum op basis van deze regeling zijn verleend en op bezwaar- en beroepsprocedures ten aanzien van die bijdragen. Deze regeling blijft eveneens van toepassing op aanvragen om bijdragen waarop voor de vervaldatum nog niet is beslist.  

### Artikel  12  

Deze regeling wordt aangehaald als: Tijdelijke regeling bijdragen onderwerken graanresten. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
W.J. Mansveld    

### Bijlage  1 

#### als bedoeld in artikel 3 

![254145](http://wetten.overheid.nl/Illustration/254145)

### Bijlage  2 

#### als bedoeld in artikel 6, derde lid 

####Formulier registratie van de overeengekomen maatregelen

| --- | --- | --- | --- |
|:---|:---|:---|:---|
| BEDRIJF  | --- | ADRES  | --- |
| TELEFOONNR.  | --- | E-MAILADRES  | --- |

In de volgende tabel worden per rij de gegevens van een perceel ingevuld. Het perceelnummer moet overeenkomen met de ingediende kaart(en).  

| Perceel nummer  | Perceel oppervlak in ha  | gewastype  | Oogst van het graan  | hakselen  | onderwerken  | datum  | Tijdstip einde oogst  | datum  | datum  | Tijdstip einde onderwerken  | Methode onderwerken  |
|:---|:---|:---|:---|:---|:---|:---|:---|:---|:---|:---|:---|
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- |

| --- | --- | --- | --- |
|:---|:---|:---|:---|
| DATUM  | --- | HANDTEKENING  | --- |
| --- | --- | --- | --- |


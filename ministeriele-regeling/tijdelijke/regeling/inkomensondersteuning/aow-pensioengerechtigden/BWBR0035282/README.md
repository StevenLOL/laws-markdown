<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 30 juni 2014, nr. 2014-0000087630, tot vaststelling van een tijdelijke regeling voor de inkomensondersteuning van AOW-pensioengerechtigden (Tijdelijke regeling inkomensondersteuning AOW-pensioengerechtigden)

De Staatssecretaris van Sociale Zaken en Werkgelegenheid,  
Gelet op de [artikelen 3, eerste lid](../../../../../../wet/kaderwet/szw-subsidies/BWBR0008754/README.md), juncto [artikel 9, van de Kaderwet SZW-subsidies](../../../../../../wet/kaderwet/szw-subsidies/BWBR0008754/README.md) en [34a, eerste lid, van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);
Besluit:    

### Artikel  1  

####Begripsomschrijvingen

Treedt in werking op een nader te bepalen tijdstip 

In deze regeling wordt verstaan onder: 

a.  *AOW:* [Algemene Ouderdomswet](../../../../../../wet/algemene/ouderdomswet/BWBR0002221/README.md);  

b.  *pensioengerechtigde:* degene die recht heeft op ouderdomspensioen in de zin van de [AOW](../../../../../../wet/algemene/ouderdomswet/BWBR0002221/README.md);  

c.  *de SVB:* de Sociale verzekeringsbank, genoemd in [hoofdstuk 6 van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md).   

### Artikel  2  

####Uitvoering van de regeling

Treedt in werking op een nader te bepalen tijdstip 

De SVB is belast met de uitvoering van deze regeling. 

### Artikel  3  

####Recht op inkomensondersteuning in aanvulling op ouderdomspensioen

Treedt in werking op een nader te bepalen tijdstip 

1.  De pensioengerechtigde die woonachtig is in Nederland of op het grondgebied van: 

1°. een van de andere lidstaten van de Europese Unie;  

2°. een andere staat die partij is bij de Overeenkomst betreffende de Europese Economische Ruimte of Zwitserland;  

3°. Aruba, Curaçao, Sint Maarten, of de openbare lichamen Bonaire, Sint Eustatius en Saba, of  

4°. een staat waarmee Nederland een verdrag inzake sociale zekerheid heeft afgesloten,   heeft recht op een inkomensondersteuning.   
2.  De pensioengerechtigde die op grond van [artikel 5, tweede lid, van het Besluit regels export uitkeringen](../../../../../../AMvB/besluit/regels/export/uitkeringen/BWBR0011049/README.md) recht heeft op ouderdomspensioen alsof hij in Nederland woont, heeft eveneens recht op een inkomensondersteuning als bedoeld in het eerste lid.  

### Artikel  4  

####Hoogte van de inkomensondersteuning

Treedt in werking op een nader te bepalen tijdstip 

1.  De inkomensondersteuning, bedoeld in het derde lid, bedraagt bruto € 25,12<sup> 1 Dit is het bedrag zoals dat per 1 februari 2014 is vastgesteld in artikel 1, eerste lid, Uitvoeringsbesluit koopkrachttegemoetkoming oudere belastingplichtigen. </sup> per kalendermaand.   
2.  Op de inkomensondersteuning, bedoeld in het eerste lid, wordt een korting toegepast overeenkomstig de [artikelen 13, eerste en derde lid](../../../../../../wet/algemene/ouderdomswet/BWBR0002221/README.md), en [13a, eerste lid, van de AOW](../../../../../../wet/algemene/ouderdomswet/BWBR0002221/README.md), waarbij voor ‘het bruto-ouderdomspensioen, vastgesteld op grond van [artikel 9](../../../../../../wet/algemene/ouderdomswet/BWBR0002221/README.md)’ wordt gelezen ‘de inkomensondersteuning, bedoeld in artikel 3 van de Tijdelijke regeling inkomensondersteuning AOW-pensioengerechtigden’, voor ‘aanvangsleeftijd’ wordt gelezen ‘aanvangsleeftijd in de zin van de [Algemene Ouderdomswet](../../../../../../wet/algemene/ouderdomswet/BWBR0002221/README.md)’, voor ‘pensioengerechtigde leeftijd’ wordt gelezen ‘pensioengerechtigde leeftijd in de zin van de Algemene Ouderdomswet’ en voor ‘verzekerd’ wordt gelezen: verzekerd overeenkomstig de Algemene Ouderdomswet.   
3.  Het bedrag, genoemd in het eerste lid, wordt met ingang van 1 januari 2015 en vervolgens jaarlijks aangepast overeenkomstig de tabelcorrectiefactor, bedoeld in [artikel 10.2 van de Wet inkomstenbelasting 2001](../../../../../../wet/wet/inkomstenbelasting/2001/BWBR0011353/README.md).  
4.  Het aangepaste bedrag en de dag waarop de aanpassing plaatsvindt worden door of namens de Minister van Sociale Zaken en Werkgelegenheid in de Staatscourant bekend gemaakt.  

### Artikel  5  

####Toekenning van de inkomensondersteuning

Treedt in werking op een nader te bepalen tijdstip 

De SVB verstrekt de inkomensondersteuning ambtshalve. 

### Artikel  6  

####Betaling van de inkomensondersteuning

Treedt in werking op een nader te bepalen tijdstip 

1.  De betaling van de inkomensondersteuning geschiedt tezamen met de betaling van het ouderdomspensioen, bedoeld in [artikel 7 van de AOW](../../../../../../wet/algemene/ouderdomswet/BWBR0002221/README.md).   
2.  De inkomensondersteuning is niet vatbaar voor beslag.  

### Artikel  7  

####Bepalingen van overeenkomstige toepassing

Treedt in werking op een nader te bepalen tijdstip 

1.  De [artikelen 15](../../../../../../wet/algemene/ouderdomswet/BWBR0002221/README.md), [16](../../../../../../wet/algemene/ouderdomswet/BWBR0002221/README.md), [17, eerste, derde en vijfde lid](../../../../../../wet/algemene/ouderdomswet/BWBR0002221/README.md), [17a](../../../../../../wet/algemene/ouderdomswet/BWBR0002221/README.md), [17b, eerste tot en met vierde en zesde lid](../../../../../../wet/algemene/ouderdomswet/BWBR0002221/README.md), [19, derde tot en met zesde lid](../../../../../../wet/algemene/ouderdomswet/BWBR0002221/README.md), [19a](../../../../../../wet/algemene/ouderdomswet/BWBR0002221/README.md), [19b](../../../../../../wet/algemene/ouderdomswet/BWBR0002221/README.md), [20](../../../../../../wet/algemene/ouderdomswet/BWBR0002221/README.md), [21](../../../../../../wet/algemene/ouderdomswet/BWBR0002221/README.md), [23](../../../../../../wet/algemene/ouderdomswet/BWBR0002221/README.md), [24](../../../../../../wet/algemene/ouderdomswet/BWBR0002221/README.md), [24a](../../../../../../wet/algemene/ouderdomswet/BWBR0002221/README.md), [24b](../../../../../../wet/algemene/ouderdomswet/BWBR0002221/README.md), [25](../../../../../../wet/algemene/ouderdomswet/BWBR0002221/README.md), [25a](../../../../../../wet/algemene/ouderdomswet/BWBR0002221/README.md), [26](../../../../../../wet/algemene/ouderdomswet/BWBR0002221/README.md), [49](../../../../../../wet/algemene/ouderdomswet/BWBR0002221/README.md) en [50 van de AOW](../../../../../../wet/algemene/ouderdomswet/BWBR0002221/README.md) zijn van overeenkomstige toepassing, waarbij: 

a. in die artikelen voor ‘ouderdomspensioen’, ‘het ouderdomspensioen’ en ‘een ouderdomspensioen’ telkens wordt gelezen ‘de inkomensondersteuning, bedoeld in artikel 3 van de Tijdelijke regeling inkomensondersteuning AOW-pensioengerechtigden’, voor ‘deze wet’ telkens wordt gelezen ‘de Tijdelijke regeling inkomensondersteuning AOW-pensioengerechtigden’ en voor ‘pensioengerechtigde’ telkens wordt gelezen ‘rechthebbende, bedoeld in artikel 3 van de Tijdelijke regeling inkomensondersteuning AOW-pensioengerechtigden’ en   

b. in het mede op [artikel 17b, zesde lid van de AOW](../../../../../../wet/algemene/ouderdomswet/BWBR0002221/README.md) gebaseerde [Maatregelenbesluit socialezekerheidswetten](../../../../../../AMvB/maatregelenbesluit/socialezekerheidswetten/BWBR0022445/README.md): 

1°. in [artikel 2, tweede lid](../../../../../../AMvB/maatregelenbesluit/socialezekerheidswetten/BWBR0022445/README.md), voor ‘het ouderdomspensioen en de toeslag, bedoeld in de [artikelen 7](../../../../../../wet/algemene/ouderdomswet/BWBR0002221/README.md) en [8 van de AOW](../../../../../../wet/algemene/ouderdomswet/BWBR0002221/README.md)’ wordt gelezen ‘de inkomensondersteuning, bedoeld in artikel 3 van de Tijdelijke regeling inkomensondersteuning AOW-pensioengerechtigden’ en  

2°. in [artikel 3, onderdeel d](../../../../../../AMvB/maatregelenbesluit/socialezekerheidswetten/BWBR0022445/README.md), voor ‘ouderdomspensioen en toeslag als bedoeld in de [artikelen 7](../../../../../../wet/algemene/ouderdomswet/BWBR0002221/README.md) en [8 van de AOW](../../../../../../wet/algemene/ouderdomswet/BWBR0002221/README.md)’ wordt gelezen ‘de inkomensondersteuning, bedoeld in artikel 3 van de Tijdelijke regeling inkomensondersteuning AOW-pensioengerechtigden’.       
2.  Voor de toepassing van andere wetten dan de [Kaderwet SZW-subsidies](../../../../../../wet/kaderwet/szw-subsidies/BWBR0008754/README.md) en de op die andere wetten berustende bepalingen wordt een inkomensondersteuning op grond van deze regeling aangemerkt als een tegemoetkoming als bedoeld in [artikel 3 van de Wet mogelijkheid koopkrachttegemoetkoming oudere belastingplichtigen](../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md).  

### Artikel  8  

####Inwerkingtreding

Treedt in werking op een nader te bepalen tijdstip 

Deze regeling treedt in werking op het tijdstip waarop het besluit van 27 juni 2014 tot wijziging van het bedrag, genoemd in [artikel 1, eerste lid, van het Uitvoeringsbesluit koopkrachttegemoetkoming oudere belastingplichtigen](../../../../../../AMvB/uitvoeringsbesluit/koopkrachttegemoetkoming/oudere/belastingplichtigen/BWBR0030031/README.md) (Stb. 242) in werking treedt. 

### Artikel  9  

####Citeertitel

Treedt in werking op een nader te bepalen tijdstip 

Deze regeling wordt aangehaald als: Tijdelijke regeling inkomensondersteuning AOW-pensioengerechtigden. 
Deze regeling zal met de toelichting in de Staatscourant worden geplaatst.   

Den Haag 
30 juni 2014   

De 
Staatssecretaris van Sociale Zaken en Werkgelegenheid, 
J. Klijnsma     

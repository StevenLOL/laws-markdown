<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 9 februari 2012, nr. R&P/RA/2012/1738, houdende regels met betrekking tot het verstrekken van loonkostensubsidies van 1 januari 2012 tot en met 31 maart 2012 (Tijdelijke regeling loonkostensubsidies 2012)

De Staatssecretaris van Sociale Zaken en Werkgelegenheid,  
Gelet op de [artikelen 3, eerste lid](../../../../../../wet/kaderwet/szw-subsidies/BWBR0008754/README.md), en [5 van de Kaderwet SZW-subsidies](../../../../../../wet/kaderwet/szw-subsidies/BWBR0008754/README.md), [32d, tweede lid](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md), en [45, vierde lid, van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md) en [121a van de Wet financiering sociale verzekeringen](../../../../../../wet/wet/financiering/sociale/verzekeringen/BWBR0017745/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

– *de Minister:* de Minister van Sociale Zaken en Werkgelegenheid;  

– *het UWV:* de Raad van bestuur van het Uitvoeringsinstituut werknemersverzekeringen, bedoeld in [hoofdstuk 5 van de Wet structuur uitvoeringsorganisaties werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);  

– *de werkgever:* de werkgever die op 31 december 2011 recht had op een subsidie voor loonkosten op grond van de [artikelen 78a](../../../../../../wet/werkloosheidswet/BWBR0004045/README.md) en [78b van de Werkloosheidswet](../../../../../../wet/werkloosheidswet/BWBR0004045/README.md), de [artikelen 67f](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md) en [67g van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [artikelen 65i](../../../../../../wet/wet/op/de/arbeidsongeschiktheidsverzekering/BWBR0002524/README.md) en [65j van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), de [artikelen 2:21](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [3:71](../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:72 van de Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), of [artikel 37a van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), zoals deze artikelen luidden op 31 december 2011.    

### Artikel  2  

####Mandaat, volmacht en machtiging UWV

1.  De Minister verleent aan het UWV het volgende mandaat: 

a. het UWV is bevoegd om in het kader van de uitvoering van deze regeling namens de Minister besluiten te nemen, privaatrechtelijke rechtshandelingen te verrichten en handelingen te verrichten die een privaatrechtelijke rechtshandeling noch een besluit zijn;  

b. het UWV is bevoegd om in het kader van de uitvoering van deze regeling namens de Minister te beslissen op bezwaarschriften, met dien verstande dat degene die betrokken is bij het besluitvormingsproces ten aanzien van het bezwaarschrift niet ook betrokken is geweest bij het besluitvormingsproces in eerste aanleg;  

c. het UWV is bevoegd om in het kader van de uitvoering van deze regeling namens de Minister in rechte op te treden en tegen rechterlijke uitspraken hoger beroep of cassatie in te stellen, dan wel af te zien van hoger beroep of cassatie.     
2.  Het UWV is bevoegd in het kader van de uitvoering van deze regeling tot het verlenen van ondermandaat of het doorverlenen van zijn andere vertegenwoordigingsbevoegdheden aan bij het UWV werkzame functionarissen.   

### Artikel  3  

####Subsidie voor loonkosten

1.  Het UWV verstrekt namens de Minister overeenkomstig de [artikelen 78a, met uitzondering van het negende lid](../../../../../../wet/werkloosheidswet/BWBR0004045/README.md), en [78b van de Werkloosheidswet](../../../../../../wet/werkloosheidswet/BWBR0004045/README.md), de [artikelen 67f, met uitzondering van het negende lid](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), en [67g van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [artikelen 65i, met uitzondering van het negende lid](../../../../../../wet/wet/op/de/arbeidsongeschiktheidsverzekering/BWBR0002524/README.md), en [65j van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), de [artikelen 2:21, met uitzondering van het negende lid](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [3:71, met uitzondering van het negende lid](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), en [3:72 van de Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), en [artikel 37a van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), met uitzondering van het negende lid, zoals deze artikelen luidden op 31 december 2011 op aanvraag subsidie aan de werkgever.   
2.  De subsidie wordt niet verstrekt indien de dienstbetrekking na 31 december 2011 is ingegaan.   

### Artikel  4  

####Subsidieaanvrager

1.  De subsidie wordt aangevraagd door de werkgever.   
2.  De subsidie wordt verleend aan de subsidieaanvrager.   

### Artikel  5  

####Subsidieplafond en aanvraagtijdvak

1.  Het subsidieplafond voor subsidieaanvragen die na 31 december 2011 zijn ingediend, bedraagt voor de periode vanaf 1 januari 2012 tot en met 31 maart 2012 € 4 miljoen.   
2.  De werkgever kan de subsidie aanvragen tot en met 31 maart 2012.   
3.  Een subsidieaanvraag die na 31 december 2011 is ingediend op grond van de [artikelen 78a](../../../../../../wet/werkloosheidswet/BWBR0004045/README.md) en [78b van de Werkloosheidswet](../../../../../../wet/werkloosheidswet/BWBR0004045/README.md), de [artikelen 67f](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md) en [67g van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [artikelen 65i](../../../../../../wet/wet/op/de/arbeidsongeschiktheidsverzekering/BWBR0002524/README.md) en [65j van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), de [artikelen 2:21](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [3:71](../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:72 van de Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), of [artikel 37a van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), zoals deze artikelen luidden op 31 december 2011, wordt aangemerkt als een subsidieaanvraag op grond van deze regeling.   

### Artikel  6  

####Subsidieaanvraag

1.  Onverminderd artikel 5, tweede lid, wordt de subsidieaanvraag ingediend binnen drie maanden na de eerste dag van het verrichten van arbeid op grond van de dienstbetrekking waarvoor de subsidie wordt gevraagd.   
2.  De subsidieaanvraag wordt bij het UWV ingediend met gebruikmaking van een door het UWV beschikbaar gesteld aanvraagformulier, dat door de subsidieaanvrager volledig wordt ingevuld en ondertekend.   

### Artikel  7  

####Volgorde behandeling subsidieaanvragen

1.  Voor het bepalen van het bereiken van het van toepassing zijnde subsidieplafond worden de subsidieaanvragen op volgorde van binnenkomst behandeld, waarbij alleen volledige subsidieaanvragen in behandeling worden genomen. Van een volledige subsidieaanvraag is sprake, indien wordt voldaan aan artikel 6.   
2.  Wanneer de subsidieaanvrager op grond [artikel 4:5 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) de gelegenheid heeft gehad zijn aanvraag aan te vullen, geldt als datum van binnenkomst de datum van ontvangst van de volledige aanvraag.   
3.  Indien subsidieverlening op grond van de subsidieaanvragen die op dezelfde datum zijn binnengekomen leidt tot overschrijding van het van toepassing zijnde subsidieplafond, wordt, indien de volgorde van binnenkomst van die aanvragen niet kan worden vastgesteld, in afwijking van het eerste lid, met betrekking tot die aanvragen de volgorde door loting vastgesteld.   

### Artikel  8  

####Subsidieverlening, bevoorschotting en ambtshalve vaststelling

1.  Subsidieverlening kan plaatsvinden met ingang van 1 januari 2012.   
2.  Indien het UWV tot subsidieverlening besluit geeft het UWV uiterlijk 8 weken na ontvangst van de volledige subsidieaanvraag een beschikking tot subsidieverlening af.   
3.  De beschikking tot subsidieverlening vermeldt in ieder geval de inhoud en de overeengekomen duur van de dienstbetrekking waarop de subsidie betrekking heeft en de datum waarop de subsidie uiterlijk ambtshalve wordt vastgesteld.   
4.  Gelijktijdig met de beschikking tot subsidieverlening wordt een beschikking tot bevoorschotting gegeven. De beschikking tot bevoorschotting kan in de beschikking tot subsidieverlening worden opgenomen. Het voorschot bedraagt 100% van de verleende subsidie.   

### Artikel  9  

####Meldingsplicht

De subsidieontvanger doet onverwijld een schriftelijke melding aan het UWV zodra aannemelijk is dat: 

a. de overeengekomen duur van de dienstbetrekking waarop de subsidie betrekking heeft korter zal zijn dan de duur van de dienstbetrekking die in de beschikking tot subsidieverlening is vermeld,  

b. de dienstbetrekking waarop de subsidie betrekking heeft een andere inhoud zal verkrijgen dan de inhoud van de dienstbetrekking die in de beschikking tot subsidieverlening is vermeld, of  

c. niet, niet tijdig of niet geheel aan de aan de subsidie verbonden verplichtingen zal worden voldaan.    

### Artikel  10  

####Verslag UWV

Het UWV brengt aan de Minister verslag uit over de uitvoering van deze regeling overeenkomstig [artikel 49 van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md), waarbij in de jaarrekening de uitgaven van deze regeling worden opgenomen.  

### Artikel  11  

####Financiering

1.  De subsidiebedragen en uitvoeringskosten van deze regeling worden gefinancierd uit een rijksbijdrage ten laste van de begroting van de Minister.   
2.  In verband met het middelenbeheer wordt de rijksbijdrage, bedoeld in het eerste lid, beschouwd als middelen die deel uitmaken van het Algemeen Werkloosheidsfonds, de sectorfondsen, het Arbeidsongeschiktheidsfonds of de Werkhervattingskas, bedoeld in de Wet financiering sociale verzekeringen, dan wel als middelen voor het Arbeidsondersteuningsfonds jonggehandicapten, bedoeld in de [Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), afhankelijk van de toepassing van de [Werkloosheidswet](../../../../../../wet/werkloosheidswet/BWBR0004045/README.md), [Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), de [Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md) en de Wet werk en arbeidsondersteuning jonggehandicapten op grond van artikel 3.   
3.  De Minister stort op de rekening-courant, bedoeld in [artikel 5.16, onderdeel b, van de Regeling Wfsv](../../../../../../ministeriele-regeling/regeling/wfsv/BWBR0019150/README.md) een periodiek voorschot op het bedrag van de rijksbijdrage, bedoeld in het eerste lid, op basis van een raming van de subsidiebedragen en de uitvoeringskosten van het UWV.   
4.  Na goedkeuring van het besluit tot vaststelling van de jaarrekening, bedoeld in [artikel 34, tweede lid, van de Kaderwet zelfstandige bestuursorganen](../../../../../../wet/kaderwet/zelfstandige/bestuursorganen/BWBR0020495/README.md), stelt de Minister de baten en lasten voor deze regeling vast.   

### Artikel  12  

####Algemene Regeling SZW-subsidies

De [Algemene Regeling SZW-subsidies](../../../../../../ministeriele-regeling/algemene/regeling/szw-subsidies/BWBR0009211/README.md) is niet van toepassing.  

### Artikel  13  

####Inwerkingtreding

1.  Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst, werkt terug tot en met 1 januari 2012, en vervalt met ingang van 1 januari 2013.   
2.  De regeling zoals die luidt op 31 december 2012 blijft van toepassing op de afwikkeling van subsidieaanvragen op grond van deze regeling.   

### Artikel  14  

####Citeertitel

Deze regeling wordt aangehaald als: Tijdelijke regeling loonkostensubsidies 2012.  
Deze regeling zal met de toelichting in de Staatscourant worden geplaatst.   

Den Haag 
9 februari 2012   

De 
Staatssecretaris van Sociale Zaken en Werkgelegenheid,
P. deKrom   

<meta http-equiv='Content-Type' content='text/html; charset=utf-8' />

##Tijdelijke regeling van de Staatssecretaris van Infrastructuur en Milieu, van 17 maart 2015, nr. IENM/BSK-2015/51109, houdende vaststelling van vervangende grenswaarden geluidbelasting en vrijstelling van regels in het Luchthavenverkeerbesluit Schiphol in verband met groot onderhoud aan het banenstelsel van Schiphol waaronder vervanging van het Airfield Lighting Control and Monitoring System (Tijdelijke regeling groot onderhoud banenstelsel Schiphol waaronder ALCMS)

De Staatssecretaris van Infrastructuur en Milieu,  
Gelet op artikel 8.23, eerste lid, Wet luchtvaart;
BESLUIT:    

### Artikel  1  

####Definities

In deze regeling wordt verstaan onder: 

a.  *ALCMS:* Airfield Lighting Control and Monitoring System;  

b.  *gebruiksjaar 2015:* de periode van 1 november 2014 tot en met 31 oktober 2015;  

c.  *LVB:* Luchthavenverkeerbesluit Schiphol.   

### Artikel  2  

1.  In plaats van de grenswaarden genoemd in bijlage 2 van het LVB gelden voor het gebruiksjaar 2015 voor de in de onderstaande tabel genoemde handhavingspunten de volgende vervangende grenswaarden:  Tabel: grenswaarden geluidbelasting in L<sub>DEN</sub> handhavingspunten 

| Grenswaarden handhavingspunten etmaal L<sub>den</sub> [dB(A)]  | Puntnummer  | X-coörd  | Y-coörd  | Grenswaarde  | Maximum grenswaarde in geval van buitengewone weersomstandigheden  |
|:---|:---|:---|:---|:---|:---|
| 1  | 97.325  | 470.400  | 55,90  | (56,90)  |
| 2  | 100.475  | 472.525  | 57,60  | (58,60)  |
| 3  | 104.150  | 474.925  | 58,67  | (59,67)  |
| 4  | 106.325  | 477.125  | 58,14  | (59,14)  |
| 5  | 108.875  | 478.725  | 57,88  | (58,88)  |
| 6  | 109.675  | 481.125  | 61,42  | (62,42)  |
| 7  | 107.625  | 486.025  | 57,52  | (58,52)  |
| 8  | 107.725  | 489.075  | 58,47  | (59,47)  |
| 9  | 107.725  | 492.100  | 56,93  | (57,93)  |
| 10  | 108.525  | 495.350  | 59,00  | (60,00)  |
| 11  | 109.175  | 498.100  | 58,54  | (59,54)  |
| 12  | 109.550  | 500.725  | 58,18  | (59,18)  |
| 13  | 110.250  | 503.025  | 57,22  | (58,22)  |
| 14  | 110.775  | 500.550  | 56,63  | (57,63)  |
| 15  | 110.575  | 496.725  | 57,77  | (58,77)  |
| 16  | 111.750  | 491.425  | 57,04  | (58,04)  |
| 17  | 111.825  | 487.425  | 57,37  | (58,37)  |
| 18  | 111.950  | 485.275  | 61,63  | (62,63)  |
| 19  | 113.625  | 482.275  | 54,57  | (55,57)  |
| 20  | 116.175  | 481.925  | 59,56  | (60,56)  |
| 21  | 119.050  | 481.900  | 58,39  | (59,39)  |
| 22  | 122.025  | 481.450  | 58,32  | (59,32)  |
| 23  | 118.800  | 481.050  | 57,72  | (58,72)  |
| 24  | 114.525  | 476.925  | 57,18  | (58,18)  |
| 25  | 116.100  | 474.050  | 57,56  | (58,56)  |
| 26  | 113.575  | 472.550  | 55,21  | (56,21)  |
| 27  | 112.500  | 468.500  | 56,21  | (57,21)  |
| 28  | 112.600  | 472.325  | 55,37  | (56,37)  |
| 29  | 112.525  | 475.400  | 56,71  | (57,71)  |
| 30  | 110.475  | 475.250  | 57,98  | (58,98)  |
| 31  | 108.600  | 475.075  | 58,82  | (59,82)  |
| 32  | 110.150  | 471.075  | 57,18  | (58,18)  |
| 33  | 106.800  | 471.150  | 56,82  | (57,82)  |
| 34  | 103.400  | 472.225  | 57,19  | (58,19)  |
| 35  | 98.400  | 470.300  | 57,10  | (58,10)  |

2.  In plaats van de grenswaarden genoemd in bijlage 3 van het LVB gelden voor het gebruiksjaar 2015 voor de in de onderstaande tabel genoemde handhavingspunten de volgende vervangende grenswaarden:  Tabel: grenswaarden geluidbelasting in L<sub>night</sub> handhavingspunten 

| Grenswaarden handhavingspunten nacht L<sub>night</sub> [dB(A)]  | Puntnummer  | X-coörd  | Y-coörd  | Grenswaarde  | Maximum grenswaarde in geval van buitengewone weersomstandigheden  |
|:---|:---|:---|:---|:---|:---|
| 1  | 102.750  | 473.250  | 52,84  | (53,84)  |
| 2  | 104.150  | 474.925  | 50,33  | (51,33)  |
| 3  | 105.750  | 476.600  | 47,81  | (48,81)  |
| 4  | 108.875  | 478.725  | 47,68  | (48,68)  |
| 5  | 108.025  | 485.875  | 51,91  | (52,91)  |
| 6  | 108.350  | 492.100  | 51,65  | (52,65)  |
| 7  | 108.525  | 495.350  | 49,71  | (50,71)  |
| 8  | 109.275  | 501.750  | 48,25  | (49,25)  |
| 9  | 109.675  | 504.850  | 46,56  | (47,56)  |
| 10  | 110.825  | 504.425  | 47,23  | (48,23)  |
| 11  | 110.775  | 500.550  | 48,37  | (49,37)  |
| 12  | 110.575  | 496.725  | 49,69  | (50,69)  |
| 13  | 110.600  | 494.400  | 50,37  | (51,37)  |
| 14  | 110.175  | 488.550  | 52,23  | (53,23)  |
| 15  | 118.825  | 481.650  | 52,57  | (53,57)  |
| 16  | 120.250  | 481.500  | 51,47  | (52,47)  |
| 17  | 118.825  | 481.350  | 52,55  | (53,55)  |
| 18  | 111.000  | 476.350  | 48,11  | (49,11)  |
| 19  | 109.175  | 474.600  | 46,14  | (47,14)  |
| 20  | 110.750  | 471.600  | 46,48  | (47,48)  |
| 21  | 115.875  | 468.125  | 43,80  | (44,80)  |
| 22  | 111.800  | 467.525  | 44,30  | (45,30)  |
| 23  | 109.500  | 468.025  | 45,91  | (46,91)  |
| 24  | 106.000  | 471.050  | 46,08  | (47,08)  |
| 25  | 100.475  | 472.525  | 48,72  | (49,72)  |

### Artikel  3  

####Vrijstellingen

1.  Gedurende de periode van 23 maart 2015 tot en met 5 april 2015 dat de Kaagbaan niet beschikbaar is vanwege de vervanging van het ALCMS wordt dagelijks tussen 23.00 en 6.00 uur vrijstelling verleend van artikel 3.1.5, vierde lid, van het LVB voor: 

a. starts van baan 09 en baan 27 (Buitenveldertbaan);  

b. landingen op baan 22 (Schiphol-Oostbaan).     
2.  Gedurende de periode van 20 april 2015 tot en met 3 mei 2015 dat de Buitenveldertbaan niet beschikbaar is vanwege de vervanging van het ALCMS wordt dagelijks tussen 23.00 en 6.00 uur vrijstelling verleend van artikel 3.1.5, vierde lid, van het LVB met betrekking tot landingen op baan 22 (Schiphol-Oostbaan).   
3.  Gedurende de periode van 25 mei 2015 tot en met 5 juli 2015 dat de Zwanenburgbaan niet beschikbaar is vanwege groot onderhoud, waaronder de vervanging van het ALCMS, wordt dagelijks tussen 23.00 en 6.00 uur vrijstelling verleend van artikel 3.1.5, vierde lid, van het LVB voor starts van baan 18L (Aalsmeerbaan).   
4.  Gedurende de periode van 17 augustus 2015 tot en met 30 augustus 2015 dat de Polderbaan niet beschikbaar is vanwege de vervanging van het ALCMS wordt dagelijks tussen 23.00 en 6.00 uur vrijstelling verleend van artikel 3.1.5, vierde lid, van het LVB voor: 

a. starts van baan 36C (Zwanenburgbaan) en baan 18L (Aalsmeerbaan);  

b. landingen op baan 36R (Aalsmeerbaan).     
5.  Gedurende de periode van 17 augustus 2015 tot en met 30 augustus 2015 dat de Polderbaan niet beschikbaar is vanwege de vervanging van het ALCMS wordt dagelijks voor het gehele etmaal vrijstelling verleend van de artikelen 3.1.1, eerste lid, en 3.1.3, eerste lid, van het LVB met betrekking tot de luchtverkeerwegen die voor vertrekkend verkeer vanaf baan 36C (Zwanenburgbaan) zijn aangewezen in bijlage 1 van het LVB op kaarten 1/21 en 2/21.   
6.  Het gebruik van de Buitenveldertbaan voor starts als bedoeld in het eerste lid, kan slechts plaatsvinden indien de Polderbaan niet beschikbaar is of de Polderbaan (baan 36L) respectievelijk de Zwanenburgbaan (baan 18C) niet bruikbaar zijn omdat wordt voorzien dat de windlimieten, zoals geformuleerd in de luchtvaartgids, paragraaf 4.3.3. van hoofdstuk EHAM, blz. AD2.EHAM-21 van de Aeronautical Information Publication, versie 5 maart 2015, op deze banen worden overschreden, of vanwege andere meteorologische omstandigheden.   
7.  Het gebruik van de Schiphol-Oostbaan voor landingen, als bedoeld in het eerste en tweede lid, kan slechts plaatsvinden indien geen van de andere banen voor landingen beschikbaar of bruikbaar is of indien het gebruik van een andere baan zou leiden tot gebruik tegelijkertijd zowel voor starts als voor landingen.   
8.  Het gebruik van de Aalsmeerbaan voor landingen als bedoeld in het vierde lid, kan slechts plaatsvinden indien de Kaagbaan niet bruikbaar is voor landingen omdat wordt voorzien dat de windlimieten, zoals geformuleerd in de luchtvaartgidsparagraaf 4.3.3. van hoofdstuk EHAM, blz. AD2.EHAM-21 van de Aeronautical Information Publication, versie 5 maart 2015, op deze baan worden overschreden, of vanwege andere meteorologische omstandigheden.   
9.  Indien vanwege de werkzaamheden naar het oordeel van Luchtverkeersleiding Nederland een langere periode noodzakelijk is, gelden de in het eerste tot en met vijfde lid bedoelde vrijstellingen gedurende die langere periode.  

### Artikel  4  

####Inwerkingtreding

1.  Deze regeling treedt in werking met ingang van 23 maart 2015.   
2.  Deze regeling wordt ingetrokken met ingang van 1 november 2015.   
3.  Zij blijft van toepassing op grenswaarden en vrijstellingen die voor de intrekking ingevolge de regeling hebben gegolden,  

### Artikel  5  

####Citeertitel

Deze regeling wordt aangehaald als: Tijdelijke regeling groot onderhoud banenstelsel Schiphol waaronder ALCMS. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
W.J. Mansveld     

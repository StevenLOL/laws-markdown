<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken, van 13 maart 2015 nr. 15032214, houdende tijdelijke vrijstelling op grond van artikel 38 van de Wet gewasbeschermingsmiddelen en biociden ter bescherming van de biologische teelt van peer tegen schurft (Venturia pyrina) (Tijdelijke vrijstelling ter bescherming van de biologische teelt van peer tegen schurft 2015)

De Staatssecretaris van Economische Zaken,  
Handelende in overeenstemming met de Staatssecretaris van Infrastructuur en Milieu;

Gelet op artikel 38 van de Wet gewasbeschermingsmiddelen en biociden en artikel 53 van Verordening (EG) nr. 1107/2009 van het Europese Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad (PbEU 2009, L 309);
Besluit:    

### Artikel  1  

Tijdelijke vrijstelling als bedoeld in artikel 38 van de Wet gewasbeschermingsmiddelen en biociden en artikel 53 van Verordening (EG) nr. 1107/2009 wordt verleend voor het gebruik van het gewasbeschermingsmiddel VitiSan (kaliumwaterstof carbonaat, gehalte: 994,9 gram per kg) ter bescherming van de biologische teelt van peer tegen schurft. 

### Artikel  2  

De vrijstelling is slechts van toepassing indien de gebruiksvoorschriften in de bijlage bij dit besluit worden nageleefd. 

### Artikel  3  

Dit besluit treedt in werking met ingang van 1 april 2015 en vervalt met ingang van 29 juli 2015. 

### Artikel  4  

Dit besluit wordt aangehaald als: Tijdelijke vrijstelling ter bescherming van de biologische teelt van peer tegen schurft 2015. 
Dit besluit zal met de toelichting in de Staatscourant worden geplaatst.  

De 
Staatssecretaris van Economische Zaken, namens deze: 
J.P. Hoogeveen  
Directeur-Generaal Agro en Natuur   

### Bijlage  2  

####Wettelijk Gebruiksvoorschrift

####Voorgestelde toepassing

VitiSan (Kaliumwaterstof carbonaat, gehalte: 994,9 gram per kg) Toelatingshouder: Biofa AG 

####Wettelijk Gebruiksvoorschrift

Toegestaan is uitsluitend het professionele gebruik als schimmelbestrijdingsmiddel door middel van een gewasbehandeling in de volgende toepassingsgebieden (volgens Definitielijst toepassingsgebieden versie 2.0, Ctgb juni 2011) onder de vermelde toepassingsvoorwaarden.  

| Toepassings-  gebied  | Type  toepassing  | Te bestrijden organisme  | Dosering (middel) per toepassing  | Maximale dosering (middel) per toepassing  | Maximaal aantal toepassingen per teeltcyclus of per 12 maanden  | Maximaal aantal liter/kg middel per ha per teeltcyclus of per 12 maanden  | Minimum interval tussen toepassingen in dagen  | Veiligheidstermijn in dagen of uiterst gewasstadium waarop toegepast mag worden  |
|:---|:---|:---|:---|:---|:---|:---|:---|:---|
| Peer (biologische teelt)  | gewasbehandeling  | Perenschurft<sup>1</sup>   | 0,50%  | 7,5 kg/ha  | 6 toepassingen per 12 maanden  | 45 kg/ha  | 3  | –  |

<sup>1</sup> Venturia pyrinaLet op: dit middel kan schadelijk zijn voor natuurlijke vijanden. Raadpleeg uw leverancier van natuurlijke vijanden over het gebruik van dit middel in combinatie met het gebruik van natuurlijke vijanden. 


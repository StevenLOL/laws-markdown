<meta http-equiv='Content-Type' content='text/html; charset=utf-8' />

##Regeling tot de subsidiëring van kennismakingsstages in de zeescheepvaart en waterbouw van 2010 tot en met 2014 (Tijdelijke subsidieregeling kennismakingsstages scheepvaart)

De Staatssecretaris van Verkeer en Waterstaat,  
Gelet op de artikelen 2, onderdeel c, 3 en 4 van de Kaderwet subsidies Verkeer en Waterstaat en 10:4, tweede lid, van de Algemene wet bestuursrecht;
Besluit:    

### Artikel  1  

In deze regeling wordt verstaan onder: 

*minister:* Minister van Verkeer en Waterstaat;  

*KVNR:* Koninklijke Vereniging van Nederlandse Reders te Rotterdam;  

*Vereniging van Waterbouwers:* Vereniging van Waterbouwers te Gouda;  

*introductiestage:* door de KVNR of de Vereniging van Waterbouwers georganiseerde stage aan boord van een opleidingsschip;  

*waterbouwstage:* door de Vereniging van Waterbouwers georganiseerde stage aan boord van een schip in de waterbouw;  

*zeevaartstage:* door de KVNR georganiseerde stage aan boord van een schip in de zeescheepvaart;  

*stagekosten:* aan de stagiair doorberekende kosten van een introductie-, zeevaart- of waterbouwstage;  

*stagiair:* scholier in de leeftijdcategorie 14 tot en met 15 jaar, onderscheidenlijk in de leeftijdcategorie 16 jaar en ouder, die een introductie-, zeevaart- of waterbouwstage heeft gelopen.    

### Artikel  2  

1.  De minister verstrekt op aanvraag aan een stagiair een subsidie voor de bekostiging van de stagekosten.   
2.  De subsidieaanvraag wordt ingediend op een formulier, waarvan het model als bijlage bij deze regeling is gevoegd, en gaat vergezeld van de nota voor de door de stagiair verschuldigde stagekosten.   
3.  De in het tweede lid bedoelde verschuldigde kosten bedragen 50 procent van de werkelijke kosten, die aan een stage zijn verbonden, tot ten hoogste: 

a. voor een introductiestage of een waterbouwstage € 200;  

b. voor een zeevaartstage € 1500.     

### Artikel  3  

1.  De subsidie voor een introductiestage of een waterbouwstage bedraagt ten hoogste € 200.   
2.  De subsidie voor een zeevaartstage bedraagt ten hoogste € 1500.   

### Artikel  4  

1.  Voor subsidieverlening op grond van deze regeling is beschikbaar: 

a. € 100.000 in 2010;  

b. € 300.000 in 2011;  

c. € 300.000 in 2012;  

d. € 300.000 in 2013;  

e. € 300.000 in 2014.     
2.  De kosten van de in artikel 6 bedoelde uitvoerders, verbonden aan de werkzaamheden ter uitvoering van deze regeling, komen ten laste van de in het eerste lid genoemde bedragen.   

### Artikel  5  

1.  De aanvraag om subsidie wordt binnen vier weken na afronding van de stage ingediend.   
2.  De minister verdeelt het beschikbare bedrag in de volgorde van ontvangst van de aanvragen.   
3.  De minister beslist afwijzend op een aanvraag indien: 

a. de aanvraag betrekking heeft op een stage die is afgerond vóór de inwerkingtreding van deze regeling; of  

b. reeds driemaal eerder aan de aanvrager een subsidie is verstrekt krachtens deze regeling.     

### Artikel  6  

De minister kan de Directeur van het Bureau van de KVNR of de Directeur van de Stichting Scheepvaart te Amsterdam, dan wel beide, met de uitvoering van deze regeling belasten.  

### Artikel  7  

1.  Deze regeling treedt in werking met ingang van 1 januari 2010.   
2.  Deze regeling vervalt 1 januari 2015, met dien verstande dat zij van toepassing blijft op voordien gevolgde stages of aangevraagde stages en subsidies.   

### Artikel  8  

Deze regeling wordt aangehaald als: Tijdelijke subsidieregeling kennismakingsstages scheepvaart.  
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa  

### Bijlage  

####: Model subsidieaanvraag als bedoeld in artikel 2, tweede lid 

![]()


<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 3 maart 2014, nr. 2014-0000107508, houdende tijdelijke regels voor experimenten met een centrale stemopneming (Tijdelijke experimentenregeling centrale stemopneming)

De Minister van Binnenlandse Zaken en Koninkrijksrelaties,  
Gelet op de [Tijdelijke experimentenwet stembiljetten en centrale stemopneming, de artikelen 2, derde lid](../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md), en [3, tweede lid](../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md), en het [Tijdelijk experimentenbesluit stembiljetten en centrale stemopneming, de artikelen 29, tweede lid](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), [41, tweede lid](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), en [46](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md);
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: 

–  *Experimentenwet:* [Tijdelijke experimentenwet stembiljetten en centrale stemopneming](../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md);  

–  *Experimentenbesluit:* [Tijdelijk experimentenbesluit stembiljetten en centrale stemopneming](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md).   

### Artikel  2  

Deze regeling is van toepassing op een experiment met een centrale opzet van de stemopneming als bedoeld in [artikel 2, eerste lid, onderdeel b, van de Experimentenwet](../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md). 

### §  2  

####Het vervoer van de stembus en het proces-verbaal van het stembureau

### Artikel  3  

1.  Het stembureau bewaart de sleutel van de stembus en het proces-verbaal van het betreffende stembureau in een te verzegelen enveloppe.   
2.  Burgemeester en wethouders dragen er zorg voor dat van een stembureau de stembus en de enveloppe, bedoeld in het eerste lid: 

a. separaat worden vervoerd en, indien van toepassing, separaat worden opgeslagen;  

b. onder toezicht staan gedurende het vervoer en, indien van toepassing, beveiligd worden opgeslagen.    

### §  3  

####De werkwijze van het gemeentelijk stembureau

### Artikel  4  

Burgemeester en wethouders dragen er zorg voor dat: 

a. het gemeentelijk stembureau beschikt over voldoende faciliteiten om de stemopneming ordelijk en overzichtelijk uit te voeren;  

b. op een locatie voor de stemopneming duidelijk is aangegeven welke ruimtes voor het publiek toegankelijk zijn en welke ruimtes uitsluitend voor de werkzaamheden van het gemeentelijk stembureau zijn bestemd.   

### Artikel  5  

Indien de stemopneming op een centrale locatie in twee of meer gescheiden ruimtes plaatsvindt, is tijdens de gehele stemopneming in iedere ruimte ten minste één lid van het gemeentelijk stembureau aanwezig. 

### Artikel  6  

Indien een persoon die bijstand verleent aan het gemeentelijk stembureau als bedoeld in [artikel 27 van het Experimentenbesluit](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md) twijfelt over de geldigheid van een stem of van oordeel is dat een stem ongeldig is, wordt deze stem ter beoordeling voorgelegd aan een of meer leden van het gemeentelijk stembureau. 

### §  4  

####De schorsing van de zitting van het gemeentelijk stembureau

### Artikel  7  

1.  De schorsing van de zitting van het gemeentelijk stembureau wordt op een algemeen toegankelijke wijze elektronisch bekendgemaakt en door aan de deur van de locatie waar de stemopneming plaatsvindt een kennisgeving te bevestigen dat de zitting is geschorst. Zo spoedig mogelijk wordt op dezelfde wijze bekendgemaakt waar en wanneer de zitting wordt hervat.   
2.  Van de schorsing van de zitting van het gemeentelijk stembureau doet de burgemeester, tenzij het de verkiezing betreft van de leden van de gemeenteraad, onverwijld mededeling aan de voorzitter van het hoofdstembureau.  

### Artikel  8  

1.  Indien de zitting is geschorst, nadat een stembus is geopend, worden alle bescheiden die zich in de stembus bevonden, daarin teruggedaan. Vervolgens wordt de stembus onmiddellijk in tegenwoordigheid van de aanwezige kiezers afgesloten en verzegeld.   
2.  De sleutel waarmee de stembus is afgesloten en het proces verbaal van het betreffende stembureau worden in een te verzegelen enveloppe gedaan.  

### Artikel  9  

Van de geschorste zitting wordt proces-verbaal opgemaakt door het gemeentelijk stembureau. 

### Artikel  10  

Onmiddellijk na de ondertekening van het proces-verbaal wordt dit met de verzegelde stembussen en de verzegelde enveloppen door de voorzitter bij de burgemeester in bewaring gegeven. 

### Artikel  11  

De burgemeester stelt tijdig voor de aanvang van de hervatte zitting de hem overgegeven verzegelde stembussen en verzegelde enveloppen ter beschikking van het gemeentelijk stembureau. 

### Artikel  12  

Na aanvang van de hervatte zitting verricht het gemeentelijk stembureau voor ieder stembureau waarvoor de uitkomst nog niet is vastgesteld, de stemopneming, overeenkomstig de [artikelen 27 tot en met 37 van het Experimentenbesluit](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), en stelt het de uitkomst vast overeenkomstig [paragraaf 3.4 van het Experimentenbesluit](../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md). 

### §  5  

####Overige bepalingen

### Artikel  13  

1.  In afwijking van de [bijlage bij de Kiesregeling](../../../../../../ministeriele-regeling/kiesregeling/BWBR0034180/README.md) wordt als model voor het proces-verbaal van het stembureau het model vastgesteld dat in de bijlage bij deze regeling is opgenomen.   
2.  Het model voor het proces-verbaal van het gemeentelijk stembureau is het model dat in de bijlage bij deze regeling is opgenomen.  

### Artikel  14  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en vervalt met ingang van de dag dat de [Experimentenwet](../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md) vervalt. 

### Artikel  15  

Deze regeling wordt aangehaald als: Tijdelijke experimentenregeling centrale stemopneming. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties 
R.H.A. Plasterk    

### Bijlage  

###Model I: Proces-verbaal van een stembureau bij het experiment met een centrale stemopneming

![253296](http://wetten.overheid.nl/Illustration/253296)
![253297](http://wetten.overheid.nl/Illustration/253297)
![253298](http://wetten.overheid.nl/Illustration/253298)
![253299](http://wetten.overheid.nl/Illustration/253299)
![253300](http://wetten.overheid.nl/Illustration/253300)
![253301](http://wetten.overheid.nl/Illustration/253301)

###Model II: Proces-verbaal van het stembureau gemeentelijk stembureau

![253302](http://wetten.overheid.nl/Illustration/253302)
![253303](http://wetten.overheid.nl/Illustration/253303)
![253304](http://wetten.overheid.nl/Illustration/253304)
![253304](http://wetten.overheid.nl/Illustration/253304)
![253306](http://wetten.overheid.nl/Illustration/253306)
![253307](http://wetten.overheid.nl/Illustration/253307)


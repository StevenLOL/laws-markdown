<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 11 december 2013 houdende tijdelijke regels voor experimenten met stembiljetten voor kiezers buiten Nederland (Tijdelijke experimentenregeling stembiljetten voor kiezers buiten Nederland)

De Minister van Binnenlandse Zaken en Koninkrijksrelaties,  
Gelet op de [artikelen 2, derde lid](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md), [3, tweede lid](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md), en [4, achtste lid, van de Tijdelijke Experimentenwet stembiljetten en centrale stemopneming](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md) en de [artikelen 12, eerste lid](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), en [18, tweede lid, van het Tijdelijk Experimentenbesluit stembiljetten en centrale stemopneming](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md);
Besluit:    

### Artikel  1  

In deze regeling wordt verstaan onder: 

–  *Experimentenwet:* [Tijdelijke experimentenwet stembiljetten en centrale stemopneming](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md);  

–  *Experimentenbesluit:* [Tijdelijk experimentenbesluit stembiljetten en centrale stemopneming](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md).   

### Artikel  2  

Deze regeling is van toepassing op een experiment met een nieuw stembiljet voor kiezers buiten Nederland als bedoeld in [artikel 2, eerste lid, onderdeel a, van de Experimentenwet](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md). 

### Artikel  3  

1.  Bij de registratie van een logo, bedoeld in [artikel 4, derde lid, van de Experimentenwet](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md), verstrekt een politieke groepering aan het centraal stembureau tevens digitaal het logo met als extensie ‘Joint Photographic Experts Group’ (jpeg) en een resolutie van 300 ‘Dots per inch’ (dpi). Het logo wordt in drie formaten aangeleverd, te weten met: 

– een maximale breedte van 37,5 millimeter en een maximale hoogte van 9,3 millimeter;  

– een maximale breedte van 18,3 millimeter en een maximale hoogte van 9,3 millimeter;  

– een maximale breedte van 12 millimeter en een maximale hoogte van 9,3 millimeter.     
2.  Het centraal stembureau stelt de geregistreerde logo’s digitaal beschikbaar aan Onze Minister en de burgemeester van ’s-Gravenhage.  

### Artikel  4  

1.  Het register, bedoeld in [artikel 8, eerste lid, van het Experimentenbesluit](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), bevat de nummers van de ongeldige briefstembewijzen.   
2.  Het uittreksel van ongeldige briefstembewijzen, bedoeld in [artikel 9 van het Experimentenbesluit](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md), bevat de gegevens, bedoeld in het eerste lid.  

### Artikel  5  

Het briefstembureau stelt bij de stemopneming vast de redenen waarom stemmen als ongeldig worden aangemerkt en verstrekt deze gegevens aan Onze Minister ten behoeve van de evaluatie van het experiment, bedoeld in [artikel 17 van het Experimentenbesluit](../../../../../../../../../ministeriele-regeling/tijdelijk/experimentenbesluit/stembiljetten/en/centrale/stemopneming/BWBR0033989/README.md). 

### Artikel  6  

1.  In afwijking van de [bijlage bij de Kiesregeling](../../../../../../../../../ministeriele-regeling/kiesregeling/BWBR0034180/README.md) wordt voor kiezers buiten Nederland als model voor het stembiljet het model vastgesteld dat in de bijlage bij deze regeling is opgenomen.   
2.  Als model voor de registratie van een logo wordt het model vastgesteld dat in de bijlage bij deze regeling is opgenomen.   
3.  Als modellen voor het verzoek om een vervangend briefstembewijs worden de modellen vastgesteld die in de bijlage bij deze regeling zijn opgenomen.  

### Artikel  7  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en vervalt met ingang van de dag dat de [Experimentenwet](../../../../../../../../../wet/tijdelijke/experimentenwet/stembiljetten/en/centrale/stemopneming/BWBR0033598/README.md) vervalt. 

### Artikel  8  

Deze regeling wordt aangehaald als: Tijdelijke experimentenregeling stembiljetten voor kiezers buiten Nederland. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk    

### Bijlage  

### Model  A  

####Het stembiljet voor kiezers buiten Nederland bij de verkiezing van het Europees Parlement <sup> 1  De logo’s worden in kleur geplaatst op het stembiljet dat per e-mail of per post wordt toegezonden aan de kiezer. De kiezer die het stembiljet print, kan het stembiljet in kleur of in grijstinten printen.  </sup> 

![252942](http://wetten.overheid.nl/Illustration/252942)

### Model  B  

####Het registratieformulier van een logo van een politieke groepering

![252937](http://wetten.overheid.nl/Illustration/252937)

### Model  C  

####Het verzoek om een vervangend briefstembewijs voor kiezers buiten Nederland

![252938](http://wetten.overheid.nl/Illustration/252938)
![252939](http://wetten.overheid.nl/Illustration/252939)

### Model  D  

####Het verzoek om een vervangend briefstembewijs voor kiezers in Aruba, Curaçao of Sint Maarten

![252940](http://wetten.overheid.nl/Illustration/252940)
![252943](http://wetten.overheid.nl/Illustration/252943)


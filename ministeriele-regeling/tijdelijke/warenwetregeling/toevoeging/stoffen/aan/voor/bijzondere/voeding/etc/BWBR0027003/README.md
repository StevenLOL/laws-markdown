<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 16 december 2009, nr. VGP/VC 2975967, houdende tijdelijke regels inzake verordening (EG) 953/2009 (Tijdelijke Warenwetregeling toevoeging stoffen aan voor bijzondere voeding bestemde levensmiddelen)

De Minister van Volksgezondheid, Welzijn en Sport,  
Handelende in overeenstemming met de Ministers van Landbouw, Natuur en Voedselkwaliteit, en van Economische Zaken;

Gelet op verordening (EG) nr. 953/2009 van de Commissie van de Europese Gemeenschappen van 13 oktober 2009 inzake stoffen die voor specifieke voedingsdoeleinden aan voor bijzondere voeding bestemde levensmiddelen mogen worden toegevoegd (PbEU L 269), alsmede op de [artikelen 4, eerste lid, onder a](../../../../../../../../../../../wet/warenwet/BWBR0001969/README.md), [13, onder a](../../../../../../../../../../../wet/warenwet/BWBR0001969/README.md), en [15, eerste lid, van de Warenwet](../../../../../../../../../../../wet/warenwet/BWBR0001969/README.md);
Besluit:    

### Artikel  1  

In deze regeling wordt verstaan onder *verordening (EG) 953/2009*: verordening (EG) nr. 953/2009 van de Commissie van de Europese Gemeenschappen van 13 oktober 2009 inzake stoffen die voor specifieke voedingsdoeleinden aan voor bijzondere voeding bestemde levensmiddelen mogen worden toegevoegd (PbEU L 269).  

### Artikel  2  

Het is verboden te handelen in strijd met de artikelen 2, eerste lid, 3, en 4, eerste en tweede lid, van verordening (EG) 953/2009.  

### Artikel  3  

De [Warenwetregeling Toevoeging stoffen aan producten voor bijzondere voeding](../../../../../../../../../../../ministeriele-regeling/warenwetregeling/toevoeging/stoffen/aan/producten/voor/bijzondere/voeding/BWBR0013018/README.md) wordt ingetrokken.  

### Artikel  4  

[Artikel 3, derde en vierde lid, van het Warenwetbesluit Producten voor bijzondere voeding](../../../../../../../../../../../KB/warenwetbesluit/producten/voor/bijzondere/voeding/BWBR0005489/README.md), is niet van toepassing.  

### Artikel  5  

Deze regeling treedt in werking met ingang van 1 januari 2010.  

### Artikel  6  

Deze regeling wordt aangehaald als: Tijdelijke Warenwetregeling toevoeging stoffen aan voor bijzondere voeding bestemde levensmiddelen.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   

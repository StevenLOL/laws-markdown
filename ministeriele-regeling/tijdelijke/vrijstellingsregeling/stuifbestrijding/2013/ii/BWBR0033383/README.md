<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 8 mei 2013, nr. WJZ / 13078567, tot tijdelijke vrijstelling van artikel 5, eerste lid, van het Besluit gebruik meststoffen (Tijdelijke vrijstellingsregeling stuifbestrijding 2013 II)

De Staatssecretaris van Economische Zaken,  
Handelende in overeenstemming met de Staatssecretaris van Infrastructuur en Milieu;

Gelet op [artikel 64, derde lid, van de Wet bodembescherming](../../../../../../../wet/wet/bodembescherming/BWBR0003994/README.md);
Besluit:    

### Artikel  1  

In deze regeling wordt verstaan onder: 

a. *bouwland:* hetgeen daaronder wordt verstaan in [artikel 1, eerste lid, onderdeel d, van het Besluit gebruik meststoffen](../../../../../../../AMvB/besluit/gebruik/meststoffen/BWBR0009066/README.md);  

b. *runderdrijfmest:* drijfmest als bedoeld in [artikel 1, eerste lid, onderdeel j, van het Besluit gebruik meststoffen](../../../../../../../AMvB/besluit/gebruik/meststoffen/BWBR0009066/README.md), afkomstig van runderen;  

c. *veenkoloniaal gebied:* gronden in de provincie Drenthe, de provincie Groningen ten zuiden van het Eemskanaal en de provincie Overijssel ten noorden van de lijn Zwolle, Ommen en Coevorden;  

d. *zand- of lössgrond:* hetgeen daaronder wordt verstaan in [artikel 1, eerste lid, onderdeel o van de Meststoffenwet](../../../../../../../wet/meststoffenwet/BWBR0004054/README.md).    

### Artikel  2  

Ter voorkoming van schade aan gewassen door winderosie, wordt vrijstelling verleend van het verbod, bedoeld in [artikel 5, eerste lid, van het Besluit gebruik meststoffen](../../../../../../../AMvB/besluit/gebruik/meststoffen/BWBR0009066/README.md), voor zover het gaat om de aanwending van runderdrijfmest die gelijkmatig wordt verspreid.  

### Artikel  3  

Artikel 2 is uitsluitend van toepassing: 

a. op bouwland, gelegen op zand- of lössgrond, in veenkoloniaal gebied, en  

b. indien op het perceel een gewas is ingezaaid, geplant of gepoot.    

### Artikel  4  

De [Tijdelijke vrijstellingsregeling stuifbestrijding 2013](../../../../../../../ministeriele-regeling/tijdelijke/vrijstellingsregeling/stuifbestrijding/2013/BWBR0033243/README.md) wordt ingetrokken.  

### Artikel  5  

Deze regeling treedt in werking met ingang van dag na de dagtekening van de Staatscourant waarin zij wordt geplaatst en vervalt met ingang van 1 juni 2013.  

### Artikel  6  

Deze regeling wordt aangehaald als: Tijdelijke vrijstellingsregeling stuifbestrijding 2013 II.  
Deze regeling zal met de toelichting in de Staatscourant worden geplaatst.   

's-Gravenhage 
8 mei 2013   

De 
Staatssecretaris van Economische Zaken,
S.A.M.Dijksma   

<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken, Landbouw en Innovatie, van 12 april 2012, nr. 269391, houdende tijdelijke vrijstelling van artikel 5, eerste lid, van het Besluit gebruik meststoffen (Tijdelijke vrijstellingsregeling stuifbestrijding 2012)

De Staatssecretaris van Economische Zaken, Landbouw en Innovatie,  
Handelende in overeenstemming met de Staatssecretaris van Infrastructuur en Milieu;

Gelet op [artikel 64, derde lid, van de Wet bodembescherming](../../../../../../wet/wet/bodembescherming/BWBR0003994/README.md);
Besluit:    

### Artikel  1  

In deze regeling wordt verstaan onder: 

a. *bedrijf:* hetgeen daaronder wordt verstaan in [artikel 1, eerste lid, onderdeel i, van de Meststoffenwet](../../../../../../wet/meststoffenwet/BWBR0004054/README.md);  

b. *veenkoloniaal bouwplan:* bouwplan met de teelt van fabrieksaardappelen ten behoeve van de zetmeelindustrie met een teeltfrequentie van ten minste eenmaal per drie jaar, met dien verstande dat geen sprake is van een veenkoloniaal bouwplan in de periode dat op de desbetreffende grond bloembollen worden geteeld of gras wordt geteeld.    

### Artikel  2  

Voor bedrijven die een veenkoloniaal bouwplan uitoefenen op grond, gelegen in de provincies Drenthe, Overijssel en Groningen, wordt, ter bestrijding van schade aan gewassen door winderosie, vrijstelling verleend van het verbod, bedoeld in [artikel 5, eerste lid, van het Besluit gebruik meststoffen](../../../../../../AMvB/besluit/gebruik/meststoffen/BWBR0009066/README.md).  

### Artikel  3  

Artikel 2 is uitsluitend van toepassing op percelen waarop voorafgaand aan de datum waarop de vrijstelling ingaat, aantoonbaar maatregelen zijn genomen om schade aan gewassen door verstuiving van bodemdeeltjes te voorkomen.  

### Artikel  4  

Deze regeling treedt in werking met ingang van de eerste dag na de dagtekening van de Staatscourant waarin zij wordt geplaatst, werkt terug tot en met 30 maart 2012 en vervalt met ingang van 1 juni 2012.  

### Artikel  5  

Deze regeling wordt aangehaald als: Tijdelijke vrijstellingsregeling stuifbestrijding 2012.  
Deze regeling zal met de toelichting in de Staatscourant worden geplaatst.   

’s-Gravenhage 
12 april 2012   

De 
Staatssecretaris van Economische Zaken, Landbouw en Innovatie,
H.Bleker   

<meta http-equiv='Content-Type' content='text/html; charset=utf-8' />

##Besluit van de Minister van Financiën van 3 april 2014, kenmerk: FM/2014/473 M, tot benoeming van en toekenning van vergoedingen aan de Commissie verzekeraars (Benoemingsbesluit Commissie verzekeraars)

De Minister van Financiën,  
Gelet op [artikel 6, derde lid, van de Kaderwet adviescolleges](../../../../../wet/kaderwet/adviescolleges/BWBR0008159/README.md) en [artikel 2, eerste en derde lid, van de Wet vergoedingen adviescolleges en commissies](../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

####Begripsbepalingen

In dit artikel wordt verstaan onder commissie: de Commissie verzekeraars, ingesteld bij de regeling instelling Commissie verzekeraars. 

### Artikel  2  

####Benoeming

Als leden worden voor de duur van de commissie benoemd: Prof. dr. C. G. (Casper) de Vries, tevens voorzitter; Prof. dr. D. (Dirk) Schoenmaker; Drs. J.B.M. (Jos) Streppel; en Mr. H.B.A. (Ben) Verhoeven. 

### Artikel  3  

####Secretariaat

Aan de commissie worden als secretaris onderscheidenlijk adjunct-secretaris toegevoegd: drs. V. Lieffering en mr. B.H.S. Smits, beiden werkzaam bij het ministerie van Financiën. 

### Artikel  4  

####Vergoeding

1.  De voorzitter en de andere leden ontvangen per vergadering een vergoeding, voor zover zij niet vallen onder de uitzondering van [artikel 2, derde lid, van de Wet vergoedingen adviescolleges en commissies](../../../../../wet/wet/vergoedingen/adviescolleges/en/commissies/BWBR0024775/README.md) en hiermee niet het in [artikel 6, eerste lid, van het Besluit vergoedingen adviescolleges en commissies](../../../../../AMvB/besluit/vergoedingen/adviescolleges/en/commissies/BWBR0025279/README.md) bedoelde maximumbedrag overschrijden.   
2.  De vergoeding per vergadering van de leden bedraagt 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De vergoeding per vergadering van de voorzitter van de commissie bedraagt 130% van de hoogte van de vergoeding per vergadering die aan de andere leden van de commissie is toegekend.  

### Artikel  5  

####Inwerkingtreding

Dit besluit treedt in werking met ingang van de dag na uitgifte van de Staatscourant waarin zij wordt geplaatst. 

### Artikel  6  

####Citeertitel

Dit besluit wordt aangehaald als: Benoemingsbesluit Commissie verzekeraars. 
Dit besluit zal in de Staatscourant worden geplaatst.  

De 
Minister van Financiën, 
J.R.V.A. Dijsselbloem.     

<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 30 juni 2008, nr. WJZ 8073559, betreffende de vaststelling van enkele gegevens betreffende het handelsregister (Handelsregisterregeling)

De Staatssecretaris van Economische Zaken,  
Handelende in overeenstemming met de Minister van Financiën;

Gelet op de [artikelen 4, eerste lid](../../../wet/handelsregisterwet/2007/BWBR0021777/README.md), [34, eerste lid](../../../wet/handelsregisterwet/2007/BWBR0021777/README.md), en [58 van Handelsregisterwet 2007](../../../wet/handelsregisterwet/2007/BWBR0021777/README.md);
Besluit:    

### Artikel  1  

In deze regeling wordt verstaan onder wet: de [Handelsregisterwet 2007](../../../wet/handelsregisterwet/2007/BWBR0021777/README.md). 

### Artikel  2  

De termijn, bedoeld in [artikel 34, eerste lid, van de wet](../../../wet/handelsregisterwet/2007/BWBR0021777/README.md), is twee werkdagen. 

###Artikel  3 

1.  Als gegevens, bedoeld in [artikel 58 van de wet](../../../wet/handelsregisterwet/2007/BWBR0021777/README.md), worden aangewezen: de gegevens die bij of krachtens de [wet](../../../wet/handelsregisterwet/2007/BWBR0021777/README.md) worden opgenomen over een onderneming of een rechtspersoon voor zover deze beschikbaar zijn bij de Belastingdienst.   
2.  In aanvulling op het eerste lid worden als gegevens, bedoeld in [artikel 58 van de wet](../../../wet/handelsregisterwet/2007/BWBR0021777/README.md), aangewezen: de rechtsvormcode, een door de Kamer toegekend uniek nummer als bedoeld in de [Handelsregisterwet 2007](../../../AMvB/wijzigingsbesluit/algemene/wet/bestuursrecht/enz./(indexering/etc/BWBR0021064/README.md) en het kvk-nummer. 

### Artikel  3a  

1.  Als publicatieblad, bedoeld in [artikel 24, eerste lid, van de wet](../../../wet/handelsregisterwet/2007/BWBR0021777/README.md), wordt aangewezen, voor zover de publicatie betrekking heeft op een naamloze vennootschap, een besloten vennootschap met beperkte aansprakelijkheid of een Europees economisch samenwerkingsverband: de Staatscourant.   
2.  Als publicatieblad, bedoeld in [artikel 24, eerste lid, van de wet](../../../wet/handelsregisterwet/2007/BWBR0021777/README.md), wordt aangewezen, voor zover de publicatie betrekking heeft op een Europese naamloze vennootschap of een Europese coöperatieve vennootschap: het Publicatieblad van de Europese Unie.  

### Artikel  4  

Deze regeling wordt aangehaald als: Handelsregisterregeling 

### Artikel  5  

Deze regeling treedt in werking met ingang van 1 juli 2008. 
Deze regeling zal met de toelichting in de Staatscourant worden geplaatst.   

Den Haag 
30 juni 2008   

De 
Staatssecretaris van Economische Zaken, 
F. Heemskerk     

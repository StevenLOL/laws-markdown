<meta http-equiv='Content-Type' content='text/html; charset=utf-8' />

##Regeling Nederlandse tarieven Schepenwet

De Minister van Verkeer en Waterstaat,  
Gelet op artikel 72, eerste lid, van de Schepenwet;
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: 

a. onderzoek eerste afgifte certificaat: onderzoek verricht voor de eerste afgifte van certificaten, volgens het geharmoniseerde systeem van onderzoek en certificering;  

b. onderzoek hernieuwing certificaat: onderzoek verricht voor de hernieuwde afgifte van certificaten, volgens het geharmoniseerde systeem van onderzoek en certificering;  

c. onderzoek overname met langlopende certificaten: onderzoek verricht voor de afgifte van certificaten voor geklasseerde schepen die zijn voorzien van certificaten met de maximaal toelaatbare geldigheidsduur van de vorige vlaggenstaat en die overgaan naar de Nederlandse vlag;  

d. onderzoek overname zonder langlopende certificaten: onderzoek verricht voor de afgifte van certificaten voor geklasseerde schepen die niet voorzien zijn van certificaten met de maximaal toelaatbare geldigheidsduur van de vorige vlaggenstaat en die overgaan naar de Nederlandse vlag.    

### Artikel  2  

De tarieven, bedoeld in deze regeling zijn verschuldigd voor het verrichten van werkzaamheden door ambtenaren van de Inspectie Verkeer en Waterstaat in Nederland.  

### §  2  

####Tarieven koopvaardij

### Artikel  3  

1.  Voor de afgifte, verlenging of vernieuwing van een certificaat, verklaring, vergunning of document als bedoeld in deze paragraaf, is een tarief verschuldigd van € 227.   
2.  voor de afgifte van een duplicaat of gewaarmerkt afschrift van een certificaat, verklaring, ontheffing, vergunning of document als bedoeld in deze paragraaf is een tarief verschuldigd van € 155.   

### Artikel  4  

1.  Voor het onderzoek van schepen nodig voor de afgifte van certificaten, volgens het geharmoniseerde systeem van onderzoek en certificering, is het tarief verschuldigd, genoemd in de tabellen in bijlage 1.   
2.  Indien een scheepstype niet is opgenomen in bijlage 1, wordt voor het onderzoek nodig voor de afgifte van een certificaat of een verklaring door de Inspecteur-Generaal van de Inspectie Verkeer en Waterstaat het tarief gebaseerd op het tarief van het scheepstype dat hiermee het meest overeenkomt.   
3.  Indien een scheepstype niet is opgenomen in bijlage 1 wordt door het Hoofd van de Scheepvaartinspectie het tarief gebaseerd op het tarief van het scheepstype dat daarmee het meest overeenkomt.   

### Artikel  5  

Voor het onderzoek aan boord nodig voor een tussentijdse aanpassing of een verlenging van een certificaat, verklaring, vergunning of document als bedoeld deze paragraaf, is een tarief verschuldigd van € 430.  

### Artikel  7  

Voor het onderzoek van de romp aan de buitenzijde van niet-geklasseerde schepen nodig voor het viseren van het certificaat van deugdelijkheid of het veiligheidscertificaat, volgens het geharmoniseerde systeem van onderzoek en certificering, is een tarief verschuldigd van € 822.  

### Artikel  8  

Voor onderzoek van schepen nodig voor de afgifte van een vergunning als bedoeld in artikel 2bis, eerste lid, van de Schepenwet is een tarief van € 604 verschuldigd.  

### Artikel  12  

1.  Een tarief van € 142 per manuur is verschuldigd: 

a. voor het onderzoek door de Inspecteur-Generaal Leefomgeving en Transport ten behoeve van een document van nationale typegoedkeuring van uitrustingsstukken als bedoeld in hoofdstuk drie, paragraaf 3, van de Regeling veiligheid zeeschepen.  

b. voor het onderzoek verbonden aan de productietest van uitrustingsstukken of onderdelen daarvan.     
2.  Bij gelijktijdige aanbieding voor een onderzoek ter goedkeuring van meerdere vrijwel identieke uitvoeringen van uitrustingsstukken en materialen, is voor de afgifte het tarief verschuldigd van € 229.   

### Artikel  14a  

1.  Voor de kosten van werkzaamheden met betrekking tot schepen van een vreemde nationaliteit waarmee vanuit een haven in de openbare lichamen Bonaire, Sint Eustatius of Saba een reis zal worden ondernomen, en die niet ingevolge de artikelen 2 of 2bis van de Schepenwet onder de bepalingen van de Schepenwet vallen, verricht door ambtenaren van de Inspectie Leefomgeving en Transport in het kader van de aanhouding, bedoeld in de artikelen 16, tweede lid, en 69, eerste lid, van de Schepenwet, kan een tarief gevorderd worden van USD 2045.   
2.  Het in het eerste lid bedoelde tarief wordt vermeerderd met USD 162 per keer dat ambtenaren van de Inspectie Leefomgeving en Transport over water hebben moeten afreizen naar het schip dat onderwerp van een onderzoek was dat geleid heeft tot de aanhouding, dan wel de opheffing van de aanhouding van dat schip.   

### §  3  

####Tarieven vissersvaartuigen

### Artikel  15  

In deze paragraaf wordt verstaan onder: 

a. vissersvaartuig: elk vaartuig dat gebezigd wordt voor het vangen van vis, walvissen, zeehonden, walrussen of andere levende rijkdommen van de zee;  

b. certificaat van overeenstemming: certificaat als bedoeld in artikel 1.8 van het Vissersvaartuigenbesluit 2002;  

c. certificaat van vrijstelling: certificaat als bedoeld in artikel 1.9 van het Vissersvaartuigenbesluit 2002;  

d. certificaat van ontheffing: certificaat als bedoeld in artikel 9.3 van het Vissersvaartuigenbesluit 2002;  

e. certificaat van deugdelijkheid: certificaat als bedoeld in artikel 22 van het Vissersvaartuigenbesluit dat is voorgeschreven voor vissersvaartuigen met een lengte tot 24 meter;  

f. certificaat van veiligheid: het certificaat, bedoeld in artikel 23 van het Vissersvaartuigenbesluit dat is voorgeschreven voor vissersvaartuigen met een lengte tot 24 meter;  

g. certificaten: de onder b tot en met f genoemde certificaten;  

h. eerste onderzoek: onderzoek als bedoeld in artikel 1.12, eerste lid, Vissersvaartuigenbesluit 2002;  

i. periodiek onderzoek: onderzoek als bedoeld in artikel 1.12. tweede lid en vierde lid, van het Vissersvaartuigenbesluit 2002, dan wel het periodieke of tussentijdse onderzoek als bedoeld in artikel 12 van het Vissersvaartuigenbesluit dat is voorgeschreven voor vissersvaartuigen met een lengte tot 24 meter.    

### Artikel  16  

1.  Voor het onderzoek van vissersvaartuigen en de verdere werkzaamheden nodig voor de afgifte, vernieuwing of handhaving van certificaten, is het tarief verschuldigd, genoemd in onderstaande tabel:  

|--- | < 24 meter  | ≥ 24 meter  |
|---|---|---|
| Geklasseerde vissersvaartuigen  | --- | --- |
| Onderzoek eerste afgifte certificaat  | --- | € 14.195  |
| Periodiek onderzoek vernieuwing/handhaving certificaat  | --- | € 2.065  |
| Onderzoek overname met langlopend certificaat  | --- | € 4.745  |
| Niet-geklasseerde vissersvaartuigen  | --- | --- |
| Onderzoek eerste afgifte certificaat  | € 11.461  | € 25.935  |
| Periodiek onderzoek vernieuwing/handhaving certificaat  | € 1.925  | € 2.372  |
| Onderzoek overname met langlopend certificaat  | € 4.482  | € 5.523  |

2.  Het tarief voor het periodiek onderzoek, bedoeld in het eerste lid, is verschuldigd zolang het schip onder toezicht staat en is niet langer verschuldigd na schriftelijke afmelding en uitschrijving uit het visserijregister.   
3.  Voor het onderzoek van niet-geklasseerde sportvissers- of recreatievaartuigen en de verdere werkzaamheden nodig voor de vernieuwing of handhaving van certificaten is in afwijking van het eerste lid het volgende tarief verschuldigd: 

a. voor vaartuigen met een lengte tot 24 meter € 2.468;  

b. voor vaartuigen met een lengte vanaf 24 meter € 2.732.     
4.  Bij tussentijdse verkoop van een vissersvaartuig vindt geen verrekening van het tarief met de koper of verkoper plaats.   
5.  Indien een inspectie aan boord van het schip niet kan plaatsvinden op de afgesproken tijd en plaats, doordat het schip of de eigenaar van het schip of zijn vertegenwoordiger niet aanwezig is, is voor de wachttijd van degene die inspecteert een tarief verschuldigd van € 142 per uur. Indien de inspectie geheel vervalt wordt een tarief van € 285 in rekening gebracht.   
6.  Indien tijdens een herinspectie aan boord van een schip blijkt dat eerder geconstateerde onvolkomenheden niet in orde zijn gebracht, wordt voor de volgende inspectie een tarief van € 285 in rekening gebracht.   

### Artikel  18  

1.  Voor het onderzoek van vissersvaartuigen en de verdere werkzaamheden nodig voor de afgifte van een vergunning, als bedoeld in artikel 2bis, eerste lid, van de Schepenwet, is een tarief verschuldigd van € 822.   
2.  Het tarief, bedoeld in het eerste lid, is niet verschuldigd indien het een vergunning betreft uitsluitend bestemd voor het maken van een proefvaart dan wel het ondernemen van een reis uit een haven in Nederland, met de bedoeling het vaartuig gereed te maken voor het verkrijgen van een certificaat van overeenstemming, een certificaat van vrijstelling of een certificaat van deugdelijkheid.   

### §  4  

####Tarief onderzoek radio-installatie

Vervallen per 01-01-2014   

### §  5  

####Overige bepalingen

### Artikel  21  

Indien onderzoek ten behoeve van de afgifte van een certificaat, vergunning, verklaring of document als bedoeld in deze regeling, buiten toedoen van de ambtenaren van de Scheepvaartinspectie niet volledig is uitgevoerd en niet leidt tot de afgifte van dat document, is een tarief verschuldigd van € 142 per manuur.  

### Artikel  22  

1.  Indien de in deze regeling genoemde onderzoeken geheel of gedeeltelijk worden uitgevoerd op werkdagen tussen 18.00 uur en 08.00 uur, op een zaterdag, op een zondag of op een in het Algemeen Rijksambtenarenreglement daaraan gelijkgestelde dag, is een aanvullend tarief verschuldigd van € 73 per manuur.   
2.  Het in het eerste lid genoemde tarief is eveneens verschuldigd voor uitgevoerde onderzoeken in het buitenland buiten de daar ter plaatse geldende werktijden.   

### Artikel  23  

1.  Indien een onderzoek als bedoeld in deze regeling geheel of gedeeltelijk in het buitenland wordt uitgevoerd en de voor het betreffende onderzoek vastgestelde termijn, opgenomen in bijlage 2, wordt overschreden, is per termijnoverschrijdende dag een aanvullend tarief verschuldigd van € 1.195.   
2.  De eventuele reis- en verblijfskosten van de ambtenaar ten behoeve van de in deze regeling genoemde onderzoeken in het buitenland komen voor rekening van de opdrachtgever. Deze kosten worden afzonderlijk in rekening gebracht.   

### Artikel  24  

1.  Voor de werkzaamheden voortvloeiende uit het bepaalde bij of krachtens de Schepenwet en waarvoor niet op grond van een van de overige artikelen van deze regeling een tarief is vastgesteld, is een tarief verschuldigd van € 142 per manuur.   
2.  Het tarief, bedoeld in het eerste lid, is exclusief de kosten voor de afgifte van een certificaat, verklaring, vergunning of document als bedoeld in deze regeling.   

### §  6  

####Slotbepalingen

### Artikel  25  

De Regeling Nederlandse tarieven ingevolge de Schepenwet wordt ingetrokken.  

### Artikel  26  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  27  

Deze regeling wordt aangehaald als: Regeling Nederlandse tarieven Schepenwet.  
Deze regeling zal met de toelichting worden geplaatst in de Staatscourant, de Curaçaosche Courant en het Afkondigingsblad van Aruba.  

De 
Minister van Verkeer en Waterstaat, 
K.M.H.Peijs  

### Bijlage  1  

####, bedoeld in artikel 4, eerste lid , van de Regeling Nederlandse tarieven Schepenwet

Tarief onderzoek van niet-geklasseerde schepen en aannemersmateriaal 

|--- | <500 GT  | ≥500 GT  |
|---|---|---|
| Vrachtschip  | --- | --- |
| Hernieuwde afgifte  | € 5.077  | € 6.503  |
| Viseren certificaten  | € 1.158  | € 1.904  |
| Aannemersmateriaal met voortstuwing  | --- | --- |
| Hernieuwde afgifte  | € 5.916  | € 8.026  |
| Viseren certificaten  | € 1.242  | € 1.989  |
| Aannemersmateriaal zonder voortstuwing  | --- | --- |
| Hernieuwde afgifte  | € 2.840  | € 2.242  |
| Viseren certificaten  | € 723  | € 822  |
| Aannemersmateriaal zonder voortstuwing, inclusief bemand werken  | --- | --- |
| Hernieuwde afgifte  | € 2.840  | € 2.242  |
| Viseren certificaten  | € 822  | € 822  |
| Supply- en supportschip  | --- | --- |
| Hernieuwde afgifte  | € 4.260  | € 6.503  |
| Viseren certificaten  | € 822  | € 1.904  |

|--- | ≥24 meter  |
|---|---|
| Sleepboot  | --- |
| Hernieuwde afgifte  | € 5.177  |
| Viseren certificaten  | € 1.405  |
| Personentender  | --- |
| Hernieuwde afgifte  | € 4.260  |
| Viseren certificaten  | € 1.300  |
| Patrouille-, peil- en meetvaartuig  | --- |
| Hernieuwde afgifte  | € 4.260  |
| Viseren certificaten  | € 1.300  |

### Bijlage  2  

####, bedoeld in artikel 23, eerste lid 

Onderzoekstermijnen als bedoeld in artikel 23, eerste lid.  

|--- | Tonnage of lengte  | Aantal dagen  |
|---|---|---|
| a. Onderzoek eerste afgifte certificaat  | --- | --- |
| Vrachtschip  | < 500 GT  | 13  |
| Aannemersmateriaal met voortstuwing  | < 500 GT  | 8  |
| Aannemersmateriaal zonder voortstuwing  | < 500 GT  | 2  |
| --- | 500–2000 GT  | 3  |
| --- | > 2000 GT  | 3  |
| Aannemersmateriaal zonder voortstuwing, inclusief bemand werken  | --- | 33  |
| Supply- en supportschip  | < 500 GT  | 12  |
| Special purpose schip  | < 500 GT  | 11  |
| Modu met voortstuwing  | < 500 GT  | 16  |
| Modu zonder voortstuwing  | < 500 GT  | 6  |
| Hotelplatform  | < 500 GT  | 4  |
| --- | 500–2000 GT  | 6  |
| --- | > 2000 GT  | 7  |
| Sleepboot  | < 24 meter  | 8  |
| --- | > 24 meter  | 11  |
| Personentender  | < 24 meter  | 8  |
| --- | > 24 meter  | 12  |
| Patrouille-, peil- en meetvaartuig  | < 24 meter  | 7  |
| --- | > 24 meter  | 11  |
| --- | --- | --- |
| b. Onderzoek hernieuwing certificaat  | --- | --- |
| Passagiersschip  | < 500 GT  | 2  |
| --- | < 2000 GT  | 4  |
| --- | 2000–6000 GT  | 5  |
| --- | 6000–9000 GT  | 6  |
| --- | > 9000 GT  | 11  |
| --- | --- | --- |
| c. Onderzoek hernieuwing certificaat SI schepen  | --- | --- |
| Vrachtschip  | –  | 5  |
| Aannemersmateriaal met voortstuwing  | < 500 GT  | 6  |
| --- | > 500 GT  | 7  |
| Aannemersmateriaal zonder voortstuwing  | –  | 2  |
| Aannemersmateriaal zonder voortstuwing, inclusief bemand werken  | --- | 2  |
| Supply- en supportschip  | < 500 GT  | 3  |
| --- | > 500 GT  | 5  |
| Sleepboot  | < 24 meter  | 3  |
| --- | > 24 meter  | 5  |
| Personentender  | –  | 3  |
| Patrouille-, peil- en meetvaartuig  | –  | 3  |
| --- | --- | --- |
| --- | --- | --- |
| d. Onderzoek overname met langlopende certificaten  | --- | --- |
| Vrachtschip  | < 500 GT  | 4  |
| Aannemersmateriaal met voortstuwing  | < 500 GT  | 2  |
| Aannemersmateriaal zonder voortstuwing  | < 500 GT  | 1  |
| --- | > 500 GT  | 2  |
| Aannemersmateriaal zonder voortstuwing, inclusief bemand werken  | < 500 GT  | 1  |
| --- | > 500 GT –  | 2  |
| Supply- en supportschip  | < 500 GT  | 2  |
| Special purpose schip  | < 500 GT  | 2  |
| Modu met voortstuwing  | < 500 GT  | 2  |
| Modu zonder voortstuwing  | < 500 GT  | 2  |
| Hotelplatform  | < 2000 GT  | 2  |
| --- | > 2000 GT  | 3  |
| Sleepboot  | < 24 meter  | 1  |
| --- | > 24 meter –  | 2  |
| Personentender  | > 24 meter  | 1  |
| --- | --- | 2  |
| Patrouille-, peil- en meetvaartuig  | < 24 meter  | 1  |
| --- | --- | --- |
| e. Onderzoek overname zonder langlopende certificaten  | --- | --- |
| Aannemersmateriaal met voortstuwing  | < 500 GT  | 8  |
| Aannemersmateriaal zonder voortstuwing  | < 500 GT  | 2  |
| --- | > 500 GT  | 3  |
| --- | --- | --- |
| Aannemersmateriaal zonder voortstuwing, inclusief bemand werken  | –  | 5  |
| Supply- en supportschip  | < 500 GT  | 10  |
| Special purpose schip  | < 500 GT  | 9  |
| Modu met voortstuwing  | < 500 GT  | 13  |
| Modu zonder voortstuwing  | < 500 GT  | 6  |
| Hotelplatform  | < 2000 GT  | 6  |
| --- | > 2000 GT  | 6  |
| --- | --- | 7  |
| Sleepboot  | < 24 meter  | 8  |
| --- | > 24 meter  | 9  |
| Personentender  | < 24 meter  | 7  |
| --- | > 24 meter  | 10  |
| Patrouille-, peil- en meetvaartuig  | < 24 meter  | 6  |
| --- | > 24 meter  | 9  |
| --- | --- | --- |
| f. Viseren certificaten SI schepen  | --- | --- |
| Vrachtschip  | < 500 GT  | 1  |
| --- | > 500 GT  | 2  |
| Aannemersmateriaal met voortstuwing  | –  | 2  |
| Aannemersmateriaal zonder voortstuwing  | –  | 1  |
| Aannemersmateriaal zonder voortstuwing, inclusief bemand werken  | –  | 1  |
| Supply- en supportschip  | < 500 GT  | 1  |
| --- | > 500 GT  | 2  |
| Sleepboot  | < 24 meter  | 1  |
| --- | > 24 meter  | 2  |
| Personentender  | –  | 1  |
| Patrouille-, peil- en meetvaartuig  | –  | 1  |
| --- | --- | --- |
| g. Nieuwbouw vissersvaartuigen  | --- | --- |
| Niet geklasseerde vissersvaartuigen  | < 24 meter  | 28  |
| --- | > 24 meter  | 30  |
| Niet geklasseerde mosselvaartuigen  | > 24 meter  | 28  |
| Geklasseerde vissersvaartuigen  | > 24 meter  | 20  |
| --- | --- | --- |
| h. Afgifte diploma of verklaring  | --- | --- |
| Verklaring bekendheid machinekamer met/zonder verklaring  | –  | 1  |
| --- | --- | --- |
| i. Overige werkzaamheden  | --- | --- |
| Afgifte NLS/COFCOS certificaat  | –  | 1  |
| Aanpassing certificaat met onderzoek  | –  | 1  |
| Afgifte verklaring met onderzoek  | –  | 1  |
| Afgifte vrijstelling met onderzoek  | –  | 1  |
| Intermediate survey COFCOS suppliers  | –  | 1  |
| Periodical survey VC uitrusting  | –  | 1  |
| Visering van droogzetting SI-schepen schepen  | –  | 1  |


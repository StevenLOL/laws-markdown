<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 17 december 2009, nr. WJZ/9226789, houdende nadere regels ten aanzien van het antenneregister (Regeling openbaar antenneregister)

De Staatssecretaris van Economische Zaken;  
Gelet op [artikel 20e van het Frequentiebesluit](../../../../../AMvB/frequentiebesluit/BWBR0009997/README.md);
Besluit:    

### Artikel  1  

1.  Aanbieders van mobiele terrestrische netwerken die op basis van [artikel 20c, tweede lid, van het Frequentiebesluit](../../../../../AMvB/frequentiebesluit/BWBR0009997/README.md) gehouden zijn gegevens te verstrekken, verstrekken deze gegevens één keer per maand, met dien verstande dat er tussen de opeenvolgende momenten waarop de gegevens worden verstrekt niet meer dan 30 kalenderdagen verstreken zijn. Voor het eerst worden de gegevens uiterlijk op 30 januari 2010 verstrekt.   
2.  Anderen dan aanbieders als bedoeld in het eerste lid, die op basis van [artikel 20c, tweede lid, van het Frequentiebesluit](../../../../../AMvB/frequentiebesluit/BWBR0009997/README.md) gehouden zijn gegevens te verstrekken, verstrekken deze gegevens voor het eerst uiterlijk op 30 januari 2010 en vervolgens binnen 30 kalenderdagen na de dag dat een wijziging in de verstrekte gegevens is opgetreden.   
3.  Diegenen die op basis van [artikel 20d, tweede lid, van het Frequentiebesluit](../../../../../AMvB/frequentiebesluit/BWBR0009997/README.md) gehouden zijn gegevens te verstrekken, verstrekken deze gegevens voor het eerst uiterlijk op 30 januari 2010 en vervolgens binnen 30 kalenderdagen na de dag dat een wijziging in de verstrekte gegevens is opgetreden.   

### Artikel  2  

1.  Aanbieders als bedoeld in artikel 1, eerste lid, verstrekken de gegevens digitaal aan de Minister.   
2.  Degenen bedoeld in artikel 1, tweede lid, verstrekken de gegevensschriftelijk aan de Minister.   
3.  Degenen bedoeld in artikel 1, derde lid, verstrekken de gegevens digitaal aan de Minister.   

### Artikel  3  

De gegevens bedoeld in [artikel 20c, eerste lid](../../../../../AMvB/frequentiebesluit/BWBR0009997/README.md), en [20d, eerste lid, van het Frequentiebesluit](../../../../../AMvB/frequentiebesluit/BWBR0009997/README.md), zijn in ieder geval toegankelijk via het internet.  

### Artikel  4  

Deze regeling treedt in werking met ingang van 1 januari 2010  

### Artikel  5  

Deze regeling wordt aangehaald als: Regeling openbaar antenneregister.  
Deze regeling zal met de toelichting in de Staatscourant worden geplaatst.   

’s-Gravenhage 
17 december 2009   

De 
Staatssecretaris van Economische Zaken, 
F.Heemskerk   

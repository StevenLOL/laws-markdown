<meta http-equiv='Content-Type' content='text/html; charset=utf-8' />

##Regeling verklaring stortverbod afvalstoffen

De Minister van Volkshuisvesting, Ruimtelijke Ordening en Milieubeheer,  
Gelet op artikel 4, vierde lid, van het Besluit stortverbod afvalstoffen;
Besluit:    

### Artikel  1  

1.  Een aanvraag om een verklaring wordt ingediend door het bevoegd gezag.   
2.  De gegevens die het bevoegd gezag in een aanvraag om een verklaring dient te overleggen, zijn: 

a. de categorie van afvalstoffen waarvoor de verklaring wordt gevraagd;  

b. de hoeveelheid van de te beheren categorie van afvalstoffen;  

c. op welk geval, genoemd in artikel 4, eerste lid, van het besluit de aanvraag betrekking heeft;  

d. de duur van de periode gedurende welke het bevoegd gezag voornemens is te bepalen dat het verbod, om de betrokken categorie van afvalstoffen te storten, niet zal gelden;  

e. schriftelijke stukken waaruit blijkt welke initiatieven zijn ondernomen om de betrokken categorie van afvalstoffen op andere wijze te beheren;  

f. schriftelijke stukken waarin gemotiveerd is aangegeven dat er voor de betrokken categorie van afvalstoffen geen andere beheersmogelijkheden zijn dan deze te storten;  

g. op welke wijze aan het bevoegd gezag mededeling zal worden gedaan welke afvalstoffen met een verklaring zijn gestort;  

h. een verklaring waaruit blijkt dat het bevoegd gezag voornemens is om aan de toepassing van een voorschrift als bedoeld in [artikel 4, eerste lid, van het Besluit stortplaatsen en stortverboden afvalstoffen](../../../../../../AMvB/besluit/stortverbod/afvalstoffen/BWBR0009094/README.md) de voorwaarde te verbinden dat het in artikel 1 van genoemd besluit gestelde verbod geldt zodra en zolang er voor de afvalstoffen waarvoor ontheffing is verleend, andere beheersmogelijkheden beschikbaar zijn dan ze te storten.     

### Artikel  2  

Met het van kracht worden van deze regeling wordt de Regeling instantie verwijdering afvalstoffen ingetrokken.  

### Artikel  3  

Deze regeling treedt in werking op 1 januari 1998.  

### Artikel  4  

Deze regeling wordt aangehaald als: Regeling verklaring stortverbod afvalstoffen.  
Deze regeling zal met toelichting in de Staatscourant worden geplaatst.   

â€˜s-Gravenhage 
7 januari 1998    

De 
Minister van Volkshuisvesting, Ruimtelijke Ordening en Milieubeheer, 
M. deBoer    

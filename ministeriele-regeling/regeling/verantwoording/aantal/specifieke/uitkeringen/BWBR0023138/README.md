<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport, de Staatssecretaris van Volksgezondheid, Welzijn en Sport, de Minister voor Jeugd en Gezin en de Minister van Justitie van 13 december 2007, nr. FEZ-U- 2814893, houdende regeling van de verantwoording van een aantal specifieke uitkeringen

De Minister van Volksgezondheid, Welzijn en Sport, de Staatssecretaris van Volksgezondheid, Welzijn en Sport, de Minister voor Jeugd en Gezin en de Minister van Justitie,  
Gelet op [artikel 3 van de Kaderwet VWS-subsidies](../../../../../../../wet/kaderwet/vws-subsidies/BWBR0009455/README.md), [artikel 21, tweede lid, van de Wet maatschappelijke ondersteuning](../../../../../../../wet/wet/maatschappelijke/ondersteuning/BWBR0020031/README.md), [artikel 39, tweede lid, van de Wet op de jeugdzorg](../../../../../../../wet/wet/op/de/jeugdzorg/BWBR0016637/README.md), [artikel 3.5.1 van het Besluit maatschappelijke ondersteuning](../../../../../../../AMvB/besluit/maatschappelijke/ondersteuning/BWBR0020379/README.md) en [artikel 6, tweede lid, van het Tijdelijk besluit uitkeringen jeugdzorg](../../../../../../../AMvB/tijdelijk/besluit/uitkeringen/jeugdzorg/BWBR0017752/README.md);
Besluiten:    

### Artikel  1  

1.  Voor zover de [Stimuleringsregeling breedtesport](../../../../../../../ministeriele-regeling/stimuleringsregeling/breedtesport/BWBR0010877/README.md) van toepassing is, geldt in afwijking van het bepaalde ten aanzien van de financiële informatie in de [artikelen 9e](../../../../../../../ministeriele-regeling/stimuleringsregeling/breedtesport/BWBR0010877/README.md) juncto [7](../../../../../../../ministeriele-regeling/stimuleringsregeling/breedtesport/BWBR0010877/README.md), en [9c, derde lid, van die regeling](../../../../../../../ministeriele-regeling/stimuleringsregeling/breedtesport/BWBR0010877/README.md) het volgende: 

a. het college van burgemeester en wethouders vraagt de vaststelling van de uitkering voor een breedtesportproject aan door verantwoordingsinformatie aan de Minister van Volksgezondheid, Welzijn en Sport te verstrekken op de wijze bedoeld in [artikel 27 van het Besluit financiële verhouding 2001](../../../../../../../AMvB/besluit/financiële/verhouding/2001/BWBR0012216/README.md);  

b. gedeputeerde staten vragen de vaststelling van de uitkering voor een breedtesportondersteuningsproject aan door verantwoordingsinformatie aan de Minister van Volksgezondheid, Welzijn en Sport te verstrekken op de wijze bedoeld in [artikel 27 van het Besluit financiële verhouding 2001](../../../../../../../AMvB/besluit/financiële/verhouding/2001/BWBR0012216/README.md);  

c. [artikel 58a van het Besluit begroting en verantwoording provincies en gemeenten](../../../../../../../AMvB/besluit/begroting/en/verantwoording/provincies/en/gemeenten/BWBR0014606/README.md) is van overeenkomstige toepassing op de verantwoordingsinformatie, bedoeld onder a en b.     
2.  Het eerste lid wordt toegepast ten aanzien van uitkeringen waarvan de periode waarvoor de uitkering is verstrekt eindigt na 31 december 2006.   

### Artikel  2  

1.  Voor zover de [Tijdelijke stimuleringsregeling buurt, onderwijs en sport](../../../../../../../ministeriele-regeling/tijdelijke/stimuleringsregeling/buurt/onderwijs/en/sport/BWBR0017272/README.md) van toepassing is, geldt in afwijking van de [artikelen 14](../../../../../../../ministeriele-regeling/tijdelijke/stimuleringsregeling/buurt/onderwijs/en/sport/BWBR0017272/README.md) juncto [11](../../../../../../../ministeriele-regeling/tijdelijke/stimuleringsregeling/buurt/onderwijs/en/sport/BWBR0017272/README.md) en [13 van die regeling](../../../../../../../ministeriele-regeling/tijdelijke/stimuleringsregeling/buurt/onderwijs/en/sport/BWBR0017272/README.md) het volgende: 

a. het college van burgemeester en wethouders vraagt de vaststelling van de uitkering voor een BOS-project aan door verantwoordingsinformatie aan de Minister van Volksgezondheid, Welzijn en Sport te verstrekken op de wijze bedoeld in [artikel 27 van het Besluit financiële verhouding 2001](../../../../../../../AMvB/besluit/financiële/verhouding/2001/BWBR0012216/README.md);  

b. [artikel 58a van het Besluit begroting en verantwoording provincies en gemeenten](../../../../../../../AMvB/besluit/begroting/en/verantwoording/provincies/en/gemeenten/BWBR0014606/README.md) is van overeenkomstige toepassing op de verantwoordingsinformatie.     
2.  Het eerste lid wordt toegepast ten aanzien van het verslag over de kalenderjaren 2007 tot en met 2011 alsmede ten aanzien van het verslag en de verklaring met betrekking tot de periode waarvoor een uitkering is verstrekt die eindigt na 1 juli 2007.   

### Artikel  3  

Wijzigt de Regeling bekostiging jeugdzorg.   

### Artikel  4  

Wijzigt de Rijkssubsidieregeling jeugdzorg.   

### Artikel  5  

Wijzigt de Subsidieregeling publieke gezondheid.   

### Artikel  6  

Wijzigt de Tijdelijke stimuleringsregeling advies- en steunpunten huiselijk geweld.   

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink 

De 
Staatssecretaris van Volksgezondheid, Welzijn en Sport, 
M.Bussemaker 

De 
Minister voor Jeugd en Gezin, 
A.Rouvoet 

De 
Minister van Justitie, 
E.M.H.Hirsch Ballin   

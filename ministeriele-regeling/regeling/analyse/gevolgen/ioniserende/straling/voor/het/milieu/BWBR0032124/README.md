<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van, nr. SAS/20012001144740, houdende analyse van de schadelijke gevolgen van ioniserende straling voor het milieu (Regeling analyse gevolgen ioniserende straling voor het milieu)

De Minister van Volkshuisvesting, Ruimtelijke Ordening en Milieubeheer,  
Gezien de beslissing van 25 april 2005 van het Comité van Ministers van de Nederlandse Taalunie betreffende de schrijfwijze van de Nederlands taal;

Gelet op [artikel 3, derde lid, van het Besluit stralingsbescherming](../../../../../../../../../../AMvB/besluit/stralingsbescherming/BWBR0012702/README.md), alsmede op de [artikelen 19 van het Besluit kerninstallaties, splijtstoffen en ertsen](../../../../../../../../../../AMvB/besluit/kerninstallaties/splijtstoffen/en/ertsen/BWBR0002667/README.md) en [1b van het Besluit vervoer splijtstoffen, ertsen en radioactieve stoffen](../../../../../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md), beide juncto artikel 3, derde lid, van het Besluit stralingsbescherming;
Besluit:    

### Artikel  1  

In deze regeling wordt verstaan onder: 

a. besluit: [Besluit stralingsbescherming](../../../../../../../../../../AMvB/besluit/stralingsbescherming/BWBR0012702/README.md);  

b. bijlage: bij deze regeling behorende bijlage.    

### Artikel  2  

Bij de bepaling van de omgevingsdosisequivalenten, de equivalente en de effectieve doses, bedoeld in [artikel 3, eerste lid, van het besluit](../../../../../../../../../../AMvB/besluit/stralingsbescherming/BWBR0012702/README.md), wordt gebruik gemaakt van de rekenregels, opgenomen in de hoofdstukken 2, 3 en 4 en, in gevallen als aangegeven in paragraaf 5.1 van de bijlage, in de hoofdstukken 5 en 6 van de bijlage.  

### Artikel  3  

In afwijking van artikel 2 kunnen, indien het tot vergunningverlening bevoegde gezag daarmee instemt, andere dan de in de bijlage voorgeschreven methoden, parameters of parameterwaarden worden toegepast, indien een situatie in belangrijke mate afwijkt van de aannames waarvan in de bijlage is uitgegaan.  

### Artikel  4  

De omgevingsdosisequivalenten, de equivalente en de effectieve doses, bedoeld in [artikel 3, eerste lid, van het besluit](../../../../../../../../../../AMvB/besluit/stralingsbescherming/BWBR0012702/README.md) worden getoetst aan de doses, genoemd in de [artikelen 6, eerste en derde lid](../../../../../../../../../../AMvB/besluit/stralingsbescherming/BWBR0012702/README.md), [41](../../../../../../../../../../AMvB/besluit/stralingsbescherming/BWBR0012702/README.md), [48](../../../../../../../../../../AMvB/besluit/stralingsbescherming/BWBR0012702/README.md) en [49 van het besluit](../../../../../../../../../../AMvB/besluit/stralingsbescherming/BWBR0012702/README.md), overeenkomstig de methoden die zijn aangegeven in de paragrafen 3.3, 4.3, 4.4 en hoofdstuk 7 van de bijlage.  

### Artikel  5  

Deze regeling treedt in werking op het tijdstip waarop het Besluit stralingsbescherming in werking treedt.  

### Artikel  6  

Deze regeling wordt aangehaald als: Regeling analyse gevolgen ioniserende straling voor het milieu.  
Deze regeling zal met de toelichting in de Staatscourant worden geplaatst.   

's-Gravenhage 
16 januari 2002   

De 
Minister van Volkshuisvesting, Ruimtelijke Ordening en Milieubeheer, 

J.P. Pronk     

<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 7 februari 2008, nr. WJZ 7119929, houdende regels voor het aanvragen om een vergunning voor het verrichten van ruimtevaartactiviteiten en registratie van ruimtevoorwerpen

De Minister van Economische Zaken,  
Gelet op [artikel 4, tweede en derde lid, van de Wet ruimtevaartactiviteiten](../../../../../../../../wet/wet/ruimtevaartactiviteiten/BWBR0021418/README.md) en de [artikelen 3](../../../../../../../../AMvB/besluit/register/ruimtevoorwerpen/BWBR0022944/README.md) en [6 van het Besluit register ruimtevoorwerpen](../../../../../../../../AMvB/besluit/register/ruimtevoorwerpen/BWBR0022944/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder Agentschap Telecom: Agentschap Telecom van het Ministerie van Economische Zaken. 

### §  2  

####Aanvraag en wijziging vergunning ruimtevaartactiviteiten

### Artikel  2  

1.  Een aanvraag tot verlening van een vergunning voor het verrichten van ruimtevaartactiviteiten geschiedt door middel van het indienen van het formulier, zoals opgenomen in bijlage I.   
2.  De aanvraag gaat vergezeld van de volgende gegevens en bescheiden: 

a. een zo volledig mogelijke beschrijving van de ruimtevaartactiviteiten;  

b. financiële bescheiden, bestaande uit: 

1°. een geprognosticeerde winst- en verliesrekening met toelichting;  

2°. een geprognosticeerde balans met toelichting;  

3°. een liquiditeitsprognose;  

4°. een financiële risico-analyse, waarin aangegeven welke financiële beheersmaatregelen zijn getroffen ter waarborging van de continuïteit van de ruimtevaartactiviteiten;    

c. een bewijsstuk met betrekking tot een aansprakelijkheidsverzekering;  

d. een bewijsstuk met betrekking tot de toestemming voor het gebruik van frequentieruimte;  

e. een beschrijving van de kennis en ervaring waarover de aanvrager beschikt met betrekking tot het verrichten van ruimtevaartactiviteiten, alsmede een bewijsstuk waaruit blijkt dat deze kennis of ervaring is gewaarborgd gedurende het uitvoeren van de ruimtevaartactiviteiten.     
3.  Een aanvraag tot wijziging van een vergunning geschiedt door middel van het indienen van het formulier, bedoeld in het eerste lid.  

### Artikel  3  

De aanvraag, bedoeld in artikel 2, eerste en derde lid, wordt gericht aan Onze Minister van Economische Zaken en gezonden aan Agentschap Telecom. 

### §  3  

####Registratie ruimtevoorwerpen

### Artikel  4  

De registratie en wijziging van gegevens van een ruimtevoorwerp, bedoeld in [artikel 4 van het Besluit register ruimtevoorwerpen](../../../../../../../../AMvB/besluit/register/ruimtevoorwerpen/BWBR0022944/README.md), geschiedt door middel van het indienen van het formulier, zoals opgenomen in bijlage II. 

### Artikel  5  

Het formulier wordt gericht aan Onze Minister van Economische Zaken en gezonden aan Agentschap Telecom. 

### §  4  

####Slotbepalingen

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. 

### Artikel  7  

Deze regeling wordt aangehaald als: Regeling aanvraag vergunning ruimtevaartactiviteiten en registratie. 
Deze regeling zal met de toelichting en de bijlagen in de Staatscourant worden geplaatst.   

Den Haag 
7 februari 2008   

De 
Minister van Economische Zaken 
M.J.A. van der  Hoeven    

### Bijlage I  

![243012](http://wetten.overheid.nl/Illustration/243012)

### Bijlage II  

![246496](http://wetten.overheid.nl/Illustration/246496)
![246497](http://wetten.overheid.nl/Illustration/246497)


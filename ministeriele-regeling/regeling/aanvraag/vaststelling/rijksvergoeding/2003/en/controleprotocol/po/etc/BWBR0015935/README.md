<meta http-equiv='Content-Type' content='text/html; charset=utf-8' />

##Regeling aanvraag vaststelling rijksvergoeding 2003 en controleprotocol PO 2003

De minister van onderwijs, cultuur en wetenschap,  
Gelet op:

de [artikelen 15](../../../../../../../../../../../KB/bekostigingsbesluit/wpo/BWBR0003862/README.md), [30](../../../../../../../../../../../KB/bekostigingsbesluit/wpo/BWBR0003862/README.md) en [30a van het Bekostigingsbesluit WPO](../../../../../../../../../../../KB/bekostigingsbesluit/wpo/BWBR0003862/README.md),  

de [artikelen 16](../../../../../../../../../../../AMvB/bekostigingsbesluit/wec/BWBR0004259/README.md), [42](../../../../../../../../../../../AMvB/bekostigingsbesluit/wec/BWBR0004259/README.md), en [54 van het Bekostigingsbesluit WEC](../../../../../../../../../../../AMvB/bekostigingsbesluit/wec/BWBR0004259/README.md) en  

de [artikelen 41](../../../../../../../../../../../AMvB/bekostigingsbesluit/wvo/BWBR0005672/README.md), [65](../../../../../../../../../../../AMvB/bekostigingsbesluit/wvo/BWBR0005672/README.md), en [76 van het Bekostigingsbesluit WVO](../../../../../../../../../../../AMvB/bekostigingsbesluit/wvo/BWBR0005672/README.md) juncto de Regeling bekostiging, rechtspositie en samenvoeging leerwegondersteunend onderwijs en praktijkonderwijs,     Besluit    

### Artikel  1  

####Vaststelling

De Aanvraag Vaststelling Rijksvergoeding (AVR) 2003 en het Controleprotocol PO 2003 worden vastgesteld volgens de bijlagen bij deze regeling.  

### Artikel  2  

####Vaststelling van de formulieren voor de Aanvraag Vaststelling Rijksvergoeding 2003 en van de Informatieformulieren

1.  De formulieren voor de AVR 2003 worden vastgesteld overeenkomstig de modellen uit hoofdstuk 4 van de bijlage Aanvraag Vaststelling Rijksvergoeding 2003 voor een: 

basisschool;  

speciale school voor basisonderwijs (sbao);  

school voor (voortgezet) speciaal onderwijs ((v)so);  

zmlk-afdeling van een sbao;  

school voor praktijkonderwijs met declaratiebekostiging;  

centrale dienst.     
2.  De Informatieformulieren van de in het eerste lid genoemde school, afdeling of centrale dienst worden eveneens vastgesteld overeenkomstig de modellen uit hoofdstuk 4 van de bijlage Aanvraag Vaststelling Rijksvergoeding 2003.   

### Artikel  3  

####Bekendmaking

Deze regeling zal in Uitleg Gele katern worden geplaatst met uitzondering van de bijlagen, die ter inzage worden gelegd in de bibliotheek van het Ministerie van Onderwijs, Cultuur en Wetenschap. Van deze plaatsing en de ter inzage legging zal mededeling worden gedaan in de Staatscourant.  

### Artikel  4  

####Inwerkingtreding

Deze regeling treedt in werking met ingang van de derde dag na de datum van uitgifte van Uitleg Gele katern waarin deze regeling is geplaatst.  

### Artikel  5  

####Citeertitel

Deze regeling wordt aangehaald als: Regeling aanvraag vaststelling rijksvergoeding 2003 en controleprotocol PO 2003.  

De 
minister van onderwijs, cultuur en wetenschap, 
M.J.A. van derHoeven   

### Bijlage  1  

####Aanvraag Vaststelling Rijksvergoeding 2003

Ligt ter inzage bij het Ministerie van Onderwijs, Cultuur en Wetenschap  

### Bijlage  2  

####Controleprotocol PO 2003

Ligt ter inzage bij het Ministerie van Onderwijs, Cultuur en Wetenschap  

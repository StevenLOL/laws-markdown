<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 23 juni 2015, nr. WJZ/780177 (10596), houdende vaststelling van een nieuw financieel handboek voor de landelijke publieke media-instellingen en de NPO (Regeling financiële verantwoording landelijke publieke media-instellingen en de NPO)

De Staatssecretaris van Onderwijs, Cultuur en Wetenschap,  
Gelet op artikel 2.172, derde lid, van de Mediawet 2008;
Besluit:    

### Artikel  1  

####Vaststelling handboek verantwoording

Op de jaarrekening van de landelijke publieke media-instellingen en de NPO zijn de inrichtingseisen en controleprotocollen als opgenomen in de bij deze regeling gevoegde bijlage van toepassing. 

### Artikel  2  

####Intrekking oude verantwoordingsregeling

De Regeling financiële verantwoording landelijke publieke media-instellingen en de Ster wordt ingetrokken, met dien verstande dat die regeling van toepassing blijft op de verantwoording over het jaar 2014. 

### Artikel  3  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 januari 2015. 

### Artikel  4  

Deze regeling wordt aangehaald als: Regeling financiële verantwoording landelijke publieke media-instellingen en de NPO. 
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker    

### Bijlage 

####bij de Regeling financiële verantwoording landelijke publieke media-instellingen en de NPO

####Handboek Financiële Verantwoording Landelijke Publieke Media-instellingen en de NPO

Ministerie van Onderwijs Cultuur en Wetenschap Den Haag, juni 2015 

####Inhoudsopgave

| --- | --- | --- | --- | --- | --- |
|:---|:---|:---|:---|:---|:---|
|  *1*   |  *Inleiding*   |
| --- | 1.1  | Ministeriële regeling  |
| --- | 1.2  | Kader  |
| --- | 1.3  | Informatie  |
| --- | 1.4  | Betrokkenheid bij andere rechtspersoon  |
| --- | 1.5  | Samenwerkingsvereniging  |
| --- |
|  *2*   |  *Jaarrekening*   |
| --- | 2.1  | Onderdelen jaarrekening  |
| --- | 2.2  | Balans met toelichting  |
| --- | --- | 2.2.1  | Materiële vaste activa  |
| --- | --- | --- | 2.2.1.1  | Bedrijfsgebouwen en terreinen  |
| --- | --- | --- | 2.2.1.2  | Overige materiële vaste activa  |
| --- | --- | --- | 2.2.1.3  | Vaste activa niet aan de bedrijfsuitoefening dienstbaar  |
| --- | --- | 2.2.2  | Financiële vaste activa  |
| --- | --- | --- | 2.2.2.1  | Deelnemingen  |
| --- | --- | --- | 2.2.2.2  | Overige effecten  |
| --- | --- | 2.2.3  | Vlottende activa  |
| --- | --- | --- | 2.2.3.1  | Voorraden  |
| --- | --- | --- | --- | 2.2.3.1.1  | Nog niet verspreid media-aanbod  |
| --- | --- | --- | --- | 2.2.3.1.2  | Herhalingen  |
| --- | --- | --- | 2.2.3.2  | Effecten  |
| --- | --- | 2.2.4  | Financiële instrumenten  |
| --- | --- | 2.2.5  | Eigen vermogen  |
| --- | --- | --- | 2.2.5.1  | Reserve voor media-aanbod  |
| --- | --- | --- | 2.2.5.2  | Algemene reserve – verenigingsvermogen  |
| --- | --- | --- | 2.2.5.3  | Overige reserves  |
| --- | --- | 2.2.6  | Voorzieningen  |
| --- | --- | --- | 2.2.6.1  | Pensioenregelingen  |
| --- | --- | --- | 2.2.6.2  | CAO Omroeppersoneel  |
| --- | --- | 2.2.7  | Kortlopende schulden  |
| --- | 2.3  | Exploitatierekening met toelichting  |
| --- | --- | 2.3.1  | (Directe) kosten media-aanbod  |
| --- | --- | 2.3.2  | Organisatiekosten  |
| --- | --- | --- | 2.3.2.1  | Personele organisatiekosten  |
| --- | --- | --- | 2.3.2.2  | Huisvestingskosten  |
| --- | --- | --- | 2.3.2.3  | Overige algemene organisatiekosten  |
| --- | --- | 2.3.3  | Lasten onafhankelijk product  |
| --- | --- | 2.3.4  | Sponsorbijdragen en bijdragen van derden  |
| --- | --- | 2.3.5  | Bartering  |
| --- | --- | 2.3.6  | Neven- en verenigingsactiviteiten  |
| --- | --- | 2.3.7  | Opbrengsten dienstverlening  |
| --- | --- | 2.3.8  | Aantal fte  |
| --- | --- | 2.3.9  | Bezoldiging  |
| --- | --- | --- | 2.3.9.1  | WNT  |
| --- | --- | --- | 2.3.9.2  | BPPO  |
| --- | 2.4  | Kasstroomoverzicht  |
| --- | 2.5  | Bijzonderheden  |
| --- |
|  *MODELLEN*   |
| --- |
| I  | Balans  |
| --- |
| II  | Kasstroomoverzicht  |
| --- |
| III  | Exploitatierekening volgens de categoriale indeling  |
| --- | --- |
| IV  | Toelichting op exploitatierekening volgens de categoriale indeling  |
| --- | --- |
| Va  | Specificatie bij exploitatierekening volgens de categoriale indeling  |
| --- | --- |
| Vb  | Definitie organisatiekosten bij exploitatierekening  |
| --- | --- |
| VI  | Toelichting op nevenactiviteiten per cluster  |
| --- | --- |
| VII  | Sponsorbijdragen en bijdragen van derden  |
| --- | --- |
| VIII  | Bartering-contracten  |
| --- | --- |
|  *BIJLAGEN*   |
| --- | --- |
| Controleprotocol publieke media-instellingen  |
| --- | --- |
| Controleverklaring van de onafhankelijke accountant bij de jaarrekening  |
| --- | --- |
| Wet- en regelgeving  |

### 1  

####Inleiding

### 1.1  

####Ministeriële regeling

Dit handboek Financiële Verantwoording Landelijke Publieke Media-instellingen (hierna: Handboek) is een ministeriële regeling op grond van artikel 2.172, derde lid, van de Mediawet 2008 (hierna MW 2008). Deze wettelijke bepaling houdt in dat bij ministeriële regeling nadere regels kunnen worden gesteld over de inhoud en inrichting van de jaarrekening. Dit Handboek geldt voor de financiële verantwoording van landelijke publieke media-instellingen en de Ster. Dit Handboek vervangt het vorige Handboek van 1 april 2014 en is van toepassing vanaf het boekjaar 2015. Voor de leesbaarheid wordt in dit Handboek met ‘publieke media-instelling’ bedoeld de landelijke publieke media-instellingen en de Ster. Indien een regel alleen voor de landelijke publieke media-instellingen of de Ster van toepassing is, wordt dit expliciet vermeld. Op de financiële verantwoording van de landelijke publieke media-instellingen zijn de regels van het jaarrekeningenrecht, zoals deze zijn opgenomen in Titel 9 van het Tweede Boek van het Burgerlijk Wetboek (hierna: BW 2 Titel 9), de Wet normering bezoldiging topfunctionarissen publieke en semipublieke sector (WNT) en de richtlijnen van de Raad voor de Jaarverslaggeving van toepassing. Doel van de hierbij nader te bepalen voorschriften en modellen met betrekking tot de presentatie van de financiële verantwoording is drieledig: 

1. Het Handboek streeft naar vergelijkbare jaarverslaggeving inzake de financiële gegevens tussen de verschillende media-instellingen;  

2. Het Handboek houdt rekening met het specifieke karakter van de publieke mediadienst;  

3. Het Handboek memoreert een aantal specifieke wettelijke bepalingen om te vermijden dat hierover misverstanden ontstaan.   

### 1.2  

####Kader

Op grond van artikel 2.172, eerste lid, MW 2008, is BW 2 Titel 9 van toepassing op de landelijke publieke media-instellingen, met dien verstande dat zij de winst- en verliesrekening vervangen door een exploitatierekening. Op de exploitatierekening zijn de bepalingen omtrent de winst- en verliesrekening zoveel mogelijk van overeenkomstige toepassing. Bij toepassing van de omvangscriteria volgens de artikelen 396 en 397 van BW 2 dient het begrip netto-omzet te worden geïnterpreteerd als de totale baten (inclusief subsidies en bijdragen van derden) van de publieke media-instelling. Ongeacht de omvang van de media-instelling is de controleplicht voor alle landelijke publieke media-instellingen van toepassing op dezelfde wijze zoals dit in artikel 393 BW 2 is geregeld. Voorts dienen de media-instellingen een jaarverslag op te stellen in overeenstemming met hetgeen hieromtrent is opgenomen in artikel 391 BW 2, welke verenigbaar is met de jaarrekening. Wanneer sprake is van afwijkingen tussen BW 2 Titel 9, het Handboek en de richtlijnen van de Raad voor de Jaarverslaggeving, dan weegt BW 2 Titel 9 het zwaarst, vervolgens het Handboek -als zijnde een ministeriële regeling- en daarna de richtlijnen van de Raad voor de Jaarverslaggeving<sup> 1 De Raad voor de Jaarverslaggeving publiceert de Richtlijnen voor de Jaarverslaggeving. De Raad voor de Jaarverslaggeving is een orgaan waarin de werkgeversorganisaties, vakbonden, registeraccountants en beleggingsanalisten zijn vertegenwoordigd. De richtlijnen zijn voor de verslaggevingspraktijk van belang omdat ze volgens de Ondernemingskamer gezaghebbende kenbronnen vormen van in het maatschappelijk verkeer als aanvaardbaar te beschouwen normen als in artikel 2:362 lid 1 BW (zie ook arrest van de Hoge Raad van 10 februari 2006, *NJ *2006/241). De Richtlijnen voor de Jaarverslaggeving kennen echter geen direct wettelijk kader. De wet verwijst namelijk niet expliciet naar de richtlijnen. De Stichting voor de Jaarverslaggeving is ook geen publiekrechtelijke rechtspersoon. </sup>. Het Handboek hanteert hierbij het uitgangspunt dat het geen mogelijkheden wil uitsluiten, die op basis van BW 2 Titel 9 mogelijk zijn. Hierbij kan worden gedacht aan de keuzemogelijkheid ten aanzien van de grondslag voor de waardering van een actief en een passief, waarbij de verkrijgings- of vervaardigingsprijs en de actuele waarde in aanmerking komen (artikel 384, eerste lid, BW 2). Het Handboek sluit hierop aan en wil niet zonder meer een van deze mogelijkheden negeren. Verder weegt het Handboek juridisch gezien zwaarder dan de Richtlijnen voor de Jaarverslaggeving. Drie voorbeelden ter illustratie van de relatie tussen de Richtlijnen voor de Jaarverslaggeving en het Handboek. Stel dat de richtlijnen van de Raad voor de Jaarverslaggeving ten aanzien van een specifieke actiefpost twee waarderingsmethoden bieden, dan kan het Handboek voorschrijven dat uitsluitend één van deze methoden is toegestaan. Een tweede voorbeeld is dat het Handboek beide methoden van de richtlijnen uitsluit en een andere (derde) methode voorschrijft. Een derde voorbeeld is dat het Handboek voorschriften stelt die de richtlijnen nader verdiepen, bijvoorbeeld door het stellen van concrete afschrijvingspercentages met betrekking tot de specifieke actiefpost. 

### 1.3  

####Informatie

Jaarlijks dienen de landelijke publieke media-instellingen voor 1 mei van het jaar, volgend op het afgesloten boekjaar, bij het Commissariaat voor de Media (hierna: Commissariaat) met een afschrift aan de raad van bestuur van de NPO hun jaarverslag (bestuursverslag en jaarrekening<sup> 2 Hierin wordt ook informatie opgenomen die voorheen werd aangeduid als ‘additionele informatie’ en bij het Commissariaat en de NPO werd ingediend. </sup>) in voorzien van controleverklaring en aanvullende informatie<sup> 3 Voor de NPO en de Ster geldt een uitzondering hierop. De NPO en de Ster dienen uiterlijk 1 juli hun jaarverslag en aanvullende informatie bij het Commissariaat voor de Media in. </sup>. Dit wordt hierna toegelicht. 
### *Jaarverslag* 

De jaarrekening, als onderdeel van het ingediende jaarverslag, wordt ondertekend door het bestuur en (indien van toepassing) de raad van toezicht en wordt gewaarmerkt door de controlerende accountant. De NPO levert zijn jaarrekening, samen met opmerkingen over de jaarrekeningen van de landelijke publieke media-instellingen, voor 1 juli aan het Commissariaat. De jaarrekening bevat minimaal de volgende onderdelen: 

1. Balans met toelichting (model I)  

2. Exploitatierekening volgens de categoriale indeling met toelichting (model III)  

3. Kasstroomoverzicht (model II)  

4. Aanvullende toelichting bij de balans en exploitatierekening (model IV ten behoeve van exploitatierekening)  

5. Toelichting op de nevenactiviteiten per cluster (model VI)  

6. Sponsorbijdragen en bijdragen van derden (model VII)  

7. Toelichting op bartering-contracten (model VIII)  

8. Bedrijfsvoeringverklaring   Daarnaast voegt het bestuur de ‘Overige gegevens’ zoals genoemd in artikel 392 BW 2, met inachtneming van hetgeen bepaald is in het vijfde lid van genoemd artikel, toe aan de jaarrekening. In de bijlage is met betrekking tot de jaarrekening het controleprotocol en het model Controleverklaring opgenomen. 
### *Aanvullende informatie* 

De aanvullende informatie sluit aan bij de gepubliceerde jaarrekening en bestaat uit<sup> 4 In het vorige handboek werd als onderdeel van de additionele informatie ook de volgende informatie verstrekt: 1) aanvullende toelichting bij de balans en exploitatierekening (opgave lasten onafhankelijk product); 2) toelichting op de nevenactiviteiten per cluster (model VI) en 3) sponsorbijdragen en bijdragen van derden (model VII). In dit handboek is ervoor gekozen om deze drie informatiebestanddelen onderdeel te laten zijn van de jaarrekening, omdat ze inhoudelijk hierop op aansluiten en de transparantie hierdoor wordt vergroot. </sup>: 

1. Accountantsverslag  

2. Management letter (indien van toepassing<sup> 5 Dit is afhankelijk van de afspraak die de landelijke publieke media-instelling hierover maakt met diens accountant. </sup>)  

3. Financiële verantwoordingsdocumenten van gelieerde rechtspersonen (zie 1.4)  

4. Een schriftelijke toelichting waarin de maatregelen worden uiteengezet in geval van niet-kostendekkende nevenactiviteiten   

### 1.4  

####Betrokkenheid bij andere rechtspersoon

Publieke media-instellingen kunnen betrokken zijn bij andere rechtspersonen. Dit betreft rechtspersonen waarin een publieke media-instelling een aanmerkelijk (financieel) belang heeft of waarop de publieke media-instelling een overwegende invloed uitoefent. Een publieke media-instelling is betrokken bij een rechtspersoon als bijvoorbeeld één of meer van de volgende aspecten, eventueel in onderling verband en samenhang bezien, van toepassing zijn. De volgende opsomming van de aspecten is niet limitatief: 

* de publieke media-instelling heeft een belang verworven in een rechtspersoon om andere redenen dan het beleggen van overtollig vermogen;  

* de publieke media-instelling heeft op enigerlei wijze aanspraak op de door een rechtspersoon gegenereerde winst;  

* de publieke media-instelling is betrokken bij het ontstaan van een rechtspersoon;  

* in de doelomschrijving van een rechtspersoon wordt verwezen naar de behartiging van één of meer belangen van de publieke media-instelling;  

* een rechtspersoon voert een taak uit die voorheen door de publieke media-instelling aan zich was getrokken of door de publieke media-instelling als één van haar taken wordt gezien;  

* de publieke media-instelling heeft statutair of feitelijk invloed op de bestuurssamenstelling van een rechtspersoon of op de beslissingen van het bestuur van een rechtspersoon; of  

* de publieke media-instelling draagt op enigerlei wijze (al dan niet financieel) bij in de financiering van de bedrijfsvoeringsmiddelen van een rechtspersoon.   De financiële bescheiden c.q. de jaarrekening van de bedoelde rechtspersonen, waarover de desbetreffende publieke media-instelling uit hoofde van de betrokkenheid kan beschikken, worden gelijktijdig met de toezending van de jaarrekening van de betrokken publieke media-instelling meegezonden naar het Commissariaat. Indien sprake is van duurzame kapitaaldeelname in een afzonderlijke rechtspersoon ten dienste van de eigen werkzaamheden van de publieke media-instelling zijn de desbetreffende bepalingen van artikel 24c BW 2 inzake de zogenaamde deelneming in een rechtspersoon van toepassing. 

### 1.5  

####Samenwerkingsvereniging

Per 1 januari 2014 is het mogelijk voor omroepverenigingen om te fuseren. De fusie kan op twee manieren geschieden: a) met behoud van de oude verenigingen, of b) zonder behoud van de oude verenigingen. Uitgangspunt is dat de media-instellingen geen voor- of nadelen hebben van de gekozen structuur. Verder dienen aspirant omroepverenigingen zich uiterlijk vanaf 2016 aan te sluiten bij een al bestaande omroepvereniging, samenwerkingsomroep of taakomroep in de zin van de Mediawet 2008 zoals die vanaf 1 januari 2016 zal luiden. Dit Handboek is van toepassing op het geheel van de entiteiten die een samenwerkingsomroep als bedoeld in artikel 2.24a van de Mediawet 2008<sup> 6 Het betreft artikel 2.24a Mediawet 2008 zoals dat artikel vanaf 1 januari 2016 zal luiden. </sup> vormen. Van alle entiteiten wordt conform paragraaf 1.2 tijdig de volledige financiële verantwoording verstrekt aan het Commissariaat en de NPO. Op alle entiteiten zijn de vereisten uit dit Handboek integraal van toepassing. In het jaar dat de media-instellingen samengaan, dient van de nieuwe situatie een gecertificeerde openingsbalans te worden overlegd aan het Commissariaat. Zowel bij de openingsbalans als bij de samengevoegde balans en de resultatenrekening in daaropvolgende jaarrekeningen worden posten nader toegelicht indien dit noodzakelijk is voor het inzicht in de balans en de resultatenrekening, voor zover dit nog niet is toegelicht in de individuele jaarrekeningen van de entiteiten van de samenwerkingsomroep. 

### 2  

####Jaarrekening

### 2.1  

####Onderdelen jaarrekening

De jaarrekening van een publieke media-instelling wordt opgesteld in euro’s en bevat minimaal de onderdelen vermeld in 1.3. Dit hoofdstuk gaat nader in op: 

* de balans met toelichting (zie 2.2);  

* de exploitatierekening volgens de categoriale indeling met toelichting (zie 2.3);  

* het kasstroomoverzicht (zie 2.4).   De publieke media-instelling neemt alleen die posten in de voorgeschreven modellen op, die voor de betrokken instelling van toepassing zijn. Daarnaast voegt het bestuur de ‘Overige gegevens’, zoals genoemd in artikel 392 BW 2, toe aan de jaarrekening, met inachtneming van het vijfde lid van genoemd artikel. 

### 2.2  

####Balans met toelichting

Hierbij wordt Model I balans gevolgd. Met betrekking tot de waarderingsgrondslagen zijn in aanvulling op de bepalingen van BW 2 Titel 9 de volgende regels van toepassing. 

### 2.2.1  

####Materiële vaste Activa

### *Waarderingsgrondslag* 

Waardering van materiële vaste activa geschiedt, overeenkomstig BW2 titel 9 en de RJ, op basis van verkrijgings-/vervaardigingsprijs of actuele waarde onder aftrek van afschrijvingen. Ongerealiseerde waardemutaties dienen plaats te vinden via de balanspost Herwaarderingsreserve Materiële Vaste Activa en mogen niet via de exploitatierekening verlopen. Doel van deze verwerkingswijze is om de impact op de volatiliteit van de reserve voor media-aanbod te beperken. Een uitzondering hierop geldt voor de situatie dat de herwaarderingsreserve onvoldoende omvang heeft om een waardevermindering volledig op te vangen. In een dergelijke situatie dient de waardevermindering verwerkt te worden via de exploitatierekening, nadat eerst de herwaarderingsreserve is teruggebracht tot een nihil saldo. Duurzame waardeverminderingen worden dus bij het ontbreken van een herwaarderingsreserve verwerkt via de exploitatierekening. Aanschaffingen boven € 2.500 worden geactiveerd. Aanschaffingen tot en met € 2.500 komen direct ten laste van de exploitatierekening. Met betrekking tot materiële vaste activa gelden aanvullende specifieke regels ten aanzien van de volgende activa: 

* bedrijfsgebouwen en terreinen (zie 2.2.1.1);  

* overige materiële vaste activa (zie 2.2.1.2);  

* vaste activa niet aan de bedrijfsuitoefening dienstbaar (zie 2.2.1.3).   

### 2.2.1.1  

####Bedrijfsgebouwen en terreinen

### *Waarderingsgrondslag* 

Bij waardering tegen actuele waarde wordt de bepaling van de actuele waarde voldoende regelmatig uitgevoerd om ervoor te zorgen dat de boekwaarde niet aanzienlijk verschilt van de actuele waarde op balansdatum. De publieke media-instelling stelt bij waardering tegen actuele waarde in ieder geval iedere 3 jaar de actuele waarde vast. Bij waardering op basis van verkrijgings-/vervaardigingsprijs gelden de volgende afschrijvingsmethoden:  Tabel 1. Afschrijvingsmethoden bij waardering op basis van verkrijgings-/vervaardigingsprijs 

| Activum  | Afschrijvingstermijn  | Afschrijvingsmethode  |
|:---|:---|:---|
| Terreinen  | geen afschrijving  | --- |
| Bedrijfsgebouwen incl. facilitaire gebouwen  | afschrijvingen in een termijn van 40 jaar op basis van de verkrijgings-/vervaardigingsprijs  | afschrijving op basis van annuïtaire wijze of lineaire afschrijving over de (resterende) afschrijvingstermijn  |
| (Aanpassing) pand: verbouwingskosten die een fundamentele wijziging in het gebruik van het pand tot gevolg hebben  | afschrijving op gelijke wijze als bij bedrijfsgebouwen  | afschrijving op gelijke wijze als bij bedrijfsgebouwen  |
| (Aanpassing) pand: verbouwingskosten die geen fundamentele wijziging in het gebruik van het pand tot gevolg hebben  | afschrijving in een termijn van 10 jaar  | 10% van de historische kosten  |

### 2.2.1.2  

####Overige materiële vaste activa

### *Waarderingsgrondslag* 

Voor overige materiële vaste activa gelden verschillende afschrijvingspercentages, die in onderstaande tabel worden weergegeven.  Tabel 2. Jaarlijkse afschrijvingspercentages overige materiële vaste activa 

| Overige materiële vaste activa  | Jaarlijkse afschrijvingspercentage van de historische kostprijs  |
|:---|:---|
| Inventaris en inrichting  | 20%  |
| Facilitaire apparatuur  | 20%  |
| Hardware en software  | 33,33%  |
| Vervoermiddelen  | 25%  |
| Technische installaties  | 6,67%  |
| Zend- en energie-installaties  | 6,67%  |

### 2.2.1.3  

####Materiële vaste activa niet aan de bedrijfsuitoefening dienstbaar

### *Waarderingsgrondslag* 

Dit betreft materiële vaste activa die niet dienstbaar zijn aan de publieke media-instelling en die ook niet meer zullen worden aangewend voor uitvoering van de mediataak. Te denken valt aan gebouwen die geheel of gedeeltelijk worden verhuurd aan derden of die duurzaam geheel of gedeeltelijk leegstand vertonen. In geval van gebouwen die deels worden verhuurd of die deels leeg staan, moet zowel het verhuurde als het duurzaam leegstaande deel afzonderlijk verkoopbaar zijn of afzonderlijk door middel van een financiële lease aan anderen ter beschikking gesteld kunnen worden om als zelfstandige kasstroom-genererende eenheid te kunnen worden aangeduid. In dit geval is sprake van een vastgoedbelegging en is RJ 213 van toepassing. Een ‘buiten gebruik gesteld actief’ is niet gelijk aan een actief dat niet meer aan de bedrijfsuitoefening dienstbaar is. In geval van buiten gebruikstelling is RJ 212.501 van toepassing. 
### *Toelichting* 

Bijzondere waardeverminderingen worden nader toegelicht. 

### 2.2.2  

####Financiële vaste activa

Hierbij gelden regels voor: 

* deelnemingen (zie 2.2.2.1);  

* overige effecten (zie 2.2.2.2).   

### 2.2.2.1  

####Deelnemingen

*Toelichting*  Een overzicht met alle rechtspersonen waarbij een publieke media-instelling betrokken is, geeft inzicht in de aard van de rechtspersonen. Verder geeft het overzicht inzicht in het resultaat per deelneming. Het overzicht vermeldt de omvang van eventuele afwaarderingen, en licht daarbij bijzondere afwaarderingen nader toe. 

### 2.2.2.2  

####Overige effecten

### *Waarderingsgrondslag* 

Het gaat hierbij om effecten die bestemd zijn om duurzaam te worden aangehouden. Ongerealiseerde waardemutaties vinden plaats via de balanspost ‘Reserve Koersverschillen Beleggingen’ en mogen niet via de exploitatierekening verlopen om daarmee de impact op de volatiliteit van de reserve media aanbod te beperken. Een uitzondering hierop geldt voor de situatie dat de balanspost ‘Reserve Koersverschillen Beleggingen’ onvoldoende omvang heeft om een waardevermindering volledig op te vangen. In een dergelijke situatie wordt de waardevermindering verwerkt via de exploitatierekening nadat eerst de balanspost ‘Reserve Koersverschillen Beleggingen’ is teruggebracht tot een nihil saldo. 
### *Toelichting* 

De toelichting vermeldt de marktwaarde van de ter beurze genoteerde effecten, ongeacht de toegepaste waarderingsgrondslag. 

### 2.2.3  

####Vlottende Activa

Voor de volgende posten gelden aanvullende regels: 

* voorraden (zie 2.1.3.1);  

* effecten (zie 2.1.3.2).   

### 2.2.3.1  

####Voorraden

Dit betreft zowel nog niet verspreid media-aanbod als herhalingen. Een overzicht specificeert het totaal van deze post naar nog te verspreiden media-aanbod en herhalingen. Het overzicht vermeldt de omvang van eventuele afwaarderingen en licht bijzondere afwaarderingen nader toe. In aanvulling hierop gelden de volgende regels. 

### 2.2.3.1.1  

####Nog niet verspreid media-aanbod

### *Waarderingsgrondslag* 

Waardering van een eigen productie geschiedt tegen de directe kosten. Onder de directe kosten vallen de personele kosten van eigen medewerkers en overige medewerkers, de facilitaire kosten en de overige programmakosten. Kosten die niet direct aan het programma zijn toe te rekenen (bijvoorbeeld die van de directie/programmaleiding en planning media-aanbod, netcoördinatie) maken deel uit van de organisatiekosten. De waardering van media-aanbod wordt verminderd met de voor dit media-aanbod ontvangen bijdragen van derden. Dit betreft bijdragen van commerciële sponsors, de Stichting Co-productiefonds Binnenlandse Omroep (CoBO), het Mediafonds en overige derden. Gereed voor uitzending maar nog niet verspreid media-aanbod wordt op balansdatum individueel beoordeeld. Bepaald media-aanbod wordt volledig afgewaardeerd als er door de landelijke publieke media-instelling in overleg met de raad van bestuur van de NPO of de door hem gemandateerden definitief is besloten het media-aanbod niet te verspreiden. Als twee jaar na de eerste voorraadwaardering nog steeds geen beslissing is genomen ten aanzien van het verspreiden van bepaald media-aanbod, wordt het betreffende media-aanbod volledig afgewaardeerd. In specifieke gevallen kan hiervan worden afgeweken. Het gaat dan om gevallen waarin wel voldoende zekerheid over de verspreiding van het media-aanbod, maar niet over het jaar waarin de verspreiding zal plaatsvinden of de verspreiding later dan 2 jaar na aankoop of productie zal plaatsvinden. Dit geldt bijvoorbeeld voor de aankoop van (licenties voor) speelfilms en series die minimaal 2 jaar na aankoop ingaan. 
### *Toelichting* 

De toelichting licht afwijkingen toe, inclusief de waarde per speelfilm/serie e.d. De toelichting toont verder afzonderlijk de vermindering met de voor media-aanbod ontvangen bijdragen van derden. Voor het nog niet verspreide media-aanbod wordt per afzonderlijk media-aanbod de hoogte van de ontvangen bijdragen van derden gespecificeerd, waarbij ook de organisatie wordt vermeld die de bijdrage heeft verstrekt (Model VII). 

### 2.2.3.1.2  

####Herhalingen

### *Waarderingsgrondslag* 

De directe kosten van een eigen productie worden toegerekend aan de eerste verspreiding van deze productie. Alleen indien op het moment van eerste verspreiding schriftelijk is vastgelegd dat dit media-aanbod daadwerkelijk herhaald zal worden én voor de herhaling bekostiging is vastgesteld, mag een deel van de directe kosten worden toegerekend aan de herhaling. Waardering van een herhaling geschiedt tegen maximaal het vastgestelde bekostigingsbedrag. Aangekochte producties waar op basis van contractuele afspraken is betaald voor het recht op herhaling van media-aanbod, worden op balansdatum gewaardeerd, mits schriftelijk is vastgelegd dat dit media-aanbod daadwerkelijk herhaald zal worden én voor de herhaling bekostiging is vastgesteld. Waardering geschiedt tegen maximaal het vastgestelde bekostigingsbedrag. Alle herhalingen worden drie jaar na de eerste voorraadwaardering volledig afgewaardeerd. 
### *Toelichting* 

Afwaarderingen worden toegelicht. 

### 2.2.3.2  

####Effecten

### *Waarderingsgrondslag* 

Dit betreft effecten die niet duurzaam worden aangehouden, niet zijnde financiële instrumenten conform RJ 290 (zie 2.2.4). Ongerealiseerde waardemutaties vinden plaats via de balanspost ‘Reserve Koersverschillen Beleggingen’ en mogen niet via de exploitatierekening verlopen om daarmee de impact op de volatiliteit van de reserve media aanbod te beperken. Een uitzondering hierop geldt voor de situatie dat de balanspost ‘Reserve Koersverschillen Beleggingen’ onvoldoende omvang heeft om een waardevermindering volledig op te vangen. In een dergelijke situatie wordt de waardevermindering verwerkt via de exploitatierekening nadat eerst de balanspost ‘Reserve Koersverschillen Beleggingen’ is teruggebracht tot een nihil saldo. 
### *Toelichting* 

De toelichting vermeldt de marktwaarde van de ter beurze genoteerde effecten. 

### 2.2.4  

####Financiële instrumenten

Met betrekking tot financiële instrumenten volgt dit Handboek integraal RJ 290. Hierbij wordt aandacht gevraagd voor het feit dat RJ 290 onlangs is gewijzigd en de aangepaste richtlijnen van kracht zijn geworden voor boekjaren die aanvangen op of na 1 januari 2014. Dit Handboek vraagt in dit verband ook aandacht voor de aanpassingen met betrekking tot de bepaling van ineffectiviteit bij toepassing van kostprijshedge-accounting, het scheiden van embedded derivaten bij kostprijswaardering en de toelichting van liquiditeitsinformatie rondom hedge-accounting<sup> 7 Zie ook RJ-Uiting 2013-15: ‘Richtlijn 290 Financiële instrumenten (2013)’. </sup>. Een aantal aanpassingen worden hierna kort toegelicht. 
### *Ineffectiviteit bij toepassing van kostprijshedge-accounting* 

Bij kostprijshedge-accounting wordt ineffectiviteit in de winst-en-verliesrekening verwerkt indien en voor zover dit (cumulatief) een verlies betreft. Een kwantitatieve ineffectiviteitsmeting is noodzakelijk indien blijkt dat de kritische kenmerken van het hedge-instrument en de afgedekte positie niet aan elkaar gelijk zijn of zijn geweest en er dus geen sprake is van een volledig effectieve hedge. De toelichting op de jaarrekening bevat informatie inzake ineffectiviteit, zowel bij toepassing van zowel kostprijshedge-accounting als reële-waardehedge-accounting en kasstroomhedge-accounting 
### *Embedded derivaten* 

Het gaat hierbij om derivaten die in contract liggen besloten derivaten. Deze derivaten moeten worden gescheiden van het basiscontract, ongeacht de gekozen waarderingsgrondslag van derivaten, indien wordt voldaan aan de daarvoor geldende criteria. Tevens is er geen sprake meer van vrijstelling voor middelgrote rechtspersonen voor het scheiden van embedded derivaten. 
### *Toelichting van liquiditeits- en kasstroomrisico’s uit hoofde van hedgerelaties* 

Bepaalde hedgerelaties zijn niet of nauwelijks ineffectief, volgens de regels van hedgeaccounting. Desondanks kunnen er in hedgerelaties significante liquiditeitsrisico’s besloten liggen. Een voorbeeld is het renterisico van een lening die met een renteswap wordt afgedekt waarbij in de swapovereenkomst een afspraak is gemaakt om onderpand te storten wanneer de waarde van de swap negatief is. Dergelijke risico’s worden specifiek toegelicht in de jaarrekening. 

### 2.2.5  

####Eigen Vermogen

Een verloopoverzicht van ieder onderdeel van het Eigen Vermogen geeft inzicht in de mutaties. 

### 2.2.5.1  

####Reserve voor media-aanbod

### *Waarderingsgrondslag* 

De reserve voor media-aanbod kan incidenteel een negatief saldo vertonen. In het volgende boekjaar wordt de negatieve reserve voor media-aanbod verrekend met het exploitatieresultaat van dat boekjaar. Indien dit exploitatieresultaat onvoldoende is voor volledige verrekening wordt het resterende negatieve saldo van de reserve voor media-aanbod afgeboekt van de algemene reserve. 
### *Toelichting* 

Een negatieve reserve voor media-aanbod wordt toegelicht. 

### 2.2.5.2  

####Herwaarderingsreserve Materiële Vaste Activa

Positieve ongerealiseerde waardemutaties worden verwerkt via een Herwaarderingsreserve. Dit geldt ook voor negatieve ongerealiseerde waardemutaties, voorzover de herwaarderingsreserve dit toelaat. Indien de herwaarderingsreserve niet beschikbaar is, verloopt een negatieve ongerealiseerde waardemutatie via de exploitatierekening. 

### 2.2.5.3  

####Reserve Koersverschillen Beleggingen

Positieve ongerealiseerde waardemutaties worden verwerkt via een Reserve Koersverschillen Beleggingen. Dit geldt ook voor negatieve ongerealiseerde waardemutaties, voorzover deze reserve dit toelaat. Indien de reserve niet beschikbaar is, verloopt een negatieve ongerealiseerde waardemutatie via de exploitatierekening. 

### 2.2.5.4  

####Overige reserves

### *Toelichting* 

Overige reserves worden in de toelichting nader gespecificeerd. 

### 2.2.6  

####Voorzieningen

Dit Handboek bevat nadere regels ten aanzien van de volgende posten. 

### 2.2.6.1  

####Pensioenregelingen

Uitgangspunt is dat de in de verslagperiode te verwerken pensioenlast gelijk is aan de over die periode aan het pensioenfonds / bedrijfstakpensioenfonds verschuldigde pensioenpremies. Voor zover de verschuldigde premies op balansdatum nog niet zijn voldaan, wordt hiervoor een verplichting opgenomen. Als de op balansdatum reeds betaalde premies de verschuldigde premies overtreffen, wordt een overlopende actiefpost opgenomen voor zover sprake zal zijn van terugbetaling door het fonds of van verrekening met in de toekomst verschuldigde premies. De landelijke publieke media-instelling is aangesloten bij het bedrijfstakpensioenfonds PNO Media (PNO). Als gevolg van de wijziging van de pensioenregeling per 1 januari 2006 is een compensatieregeling ingevoerd, ‘Artikel 44’ uit het PNO pensioenreglement voor iedereen van 55 jaar en ouder die deelneemt aan de overgangsregeling. In de CAO is afgesproken dat het gemis aan pensioenaanspraken op basis van artikel 44 gedeeltelijk gecompenseerd wordt voor medewerkers die al voor 1997 deelnamen aan de pensioenregeling maar na 1 januari 1950 geboren zijn. Ten aanzien van deze compensatieregeling is door de landelijke publieke media-instelling een voorziening opgenomen op de balans. De voorziening is berekend door het pensioenfonds PNO Media, rekening houdend met blijfkans, sterftetabellen en voor zover toe te rekenen aan verstreken dienstjaren. De voorziening is contant gemaakt. De NPO geeft jaarlijks aan, na afstemming met pensioenfonds PNO Media, welke rentevoet gehanteerd wordt voor het contant maken van de waarde van de voorziening. 

### 2.2.6.2  

####CAO omroeppersoneel

Op grond van de CAO die van toepassing is voor het omroeppersoneel worden in ieder geval de volgende voorzieningen getroffen: 

a. Jubileumvoorziening De jubileumvoorziening betreft een voorziening voor toekomstige jubileumuitkeringen. De voorziening betreft de contante waarde van de in de toekomst uit te keren jubileumuitkeringen. De berekening is gebaseerd op gedane toezeggingen, blijfkans en leeftijd. Bij het tot stand komen van de berekende waarde is rekening gehouden met een rekenrente, gehanteerd bij pensioenregeling ‘Artikel 44’ uit het PNO pensioenreglement, die jaarlijks door de NPO wordt vastgesteld. Deze rekenrente wordt gehanteerd voor het contant maken van de toekomstige kasstromen bij de waardering van de voorziening.  

b. Voorziening Loopbaantraject Deze voorziening wordt gevormd op grond van de cao voor het omroeppersoneel en wordt nominaal bepaald.   
### *Toelichting* 

Een verloopoverzicht van iedere individuele voorziening (jubileumvoorziening, voorziening loopbaantraject) geeft inzicht in de dotaties, onttrekkingen en overige mutaties. Het doel van de voorziening wordt toegelicht. 

### 2.2.7  

####Kortlopende schulden

Het gaat hierbij om overlopende passiva in verband met budget voor media-aanbod. 
### *Waarderingsgrondslag* 

Als de raad van bestuur van de NPO de bedragen die voor de verzorging van media-aanbod ter beschikking zijn gesteld in een boekjaar niet volledig aan de landelijke publieke media-instellingen heeft toegekend, dan verantwoordt de NPO deze middelen als ‘overlopende passiva budget voor media-aanbod’. 
### *Toelichting* 

De NPO geeft bij de toelichting op de algemene post overlopende passiva een specificatie van deze post, waarbij eerdergenoemd deel ten behoeve van het budget voor media-aanbod apart wordt vermeld. 

### 2.3  

####Exploitatierekening met toelichting

De landelijke publieke media-instelling neemt in haar jaarrekening de exploitatierekening op volgens de categoriale indeling conform Model III. Daarbij geeft de publieke media-instelling inzicht in de herkomst van baten en lasten van de publieke media-instelling. In de toelichting op de categoriale exploitatierekening conform Model IV blijken de afzonderlijke exploitaties van de instelling, gesplitst in algemene televisie- en radioprogrammakanalen (zie artikel 2.50 e.v. MW 2008), overige media-aanbod, neven- en verenigingsactiviteiten en organisatiekosten (bij landelijke publieke media-instellingen) of indirecte kosten (bij Ster). De posten worden conform de indeling van modellen Va en Vb gerubriceerd. Daarbij is per post de aansluiting met de categoriale indeling vermeld. 

### 2.3.1  

####(directe) kosten media-aanbod

### *Grondslagen* 

Onder de directe kosten zijn opgenomen de personele kosten van eigen medewerkers en overige medewerkers, de facilitaire kosten en de overige programmakosten. 
### *Toelichting* 

Onder directe kosten worden die kosten verstaan die samenhangen met de kernactiviteiten van de organisatie. Het gaat hierbij om activiteiten die gericht zijn op de voortbrenging van een of meerdere producten. Er is sprake van een product bij de publieke media-instellingen, indien het onderdeel uitmaakt van het media-aanbod. Bij de publieke media-instellingen wordt het media-aanbod namelijk beschouwd als een verzameling van verschillende producten. 

### 2.3.2  

####Organisatiekosten

### *Grondslagen* 

Alle kosten van de landelijke publieke media-instellingen en NPO die niet rechtstreeks samenhangen met de kernactiviteiten van de organisatie en dus samenhangen met ondersteunende activiteiten, worden aangemerkt als organisatiekosten. De Ster gebruikt de term ‘indirecte kosten’ in plaats van ‘organisatiekosten’. De organisatiekosten en de vergoeding ervan worden in een aparte kolom ingevuld (zie model IV). De lasten op de platforms, nevenactiviteiten en verenigingsactiviteiten bestaan dus alleen nog maar uit directe kosten. Op de laatste kostenregel ‘Toerekening organisatiekosten’ kunnen de organisatiekosten toegerekend worden aan de verenigings- en nevenactiviteiten. De toerekening van de organisatiekosten aan neven- en verenigingsactiviteiten dient plaats te vinden op bedrijfseconomische grondslagen. De basis voor toerekening van de organisatiekosten aan nevenactiviteiten en verenigingsactiviteiten is de kostprijs. Voor de toerekening van de organisatiekosten worden de volgende organisatiekostensoorten onderscheiden: 

– personele organisatiekosten;  

– huisvestingskosten;  

– overige algemene organisatiekosten.   Bij de toerekening van organisatiekosten aan neven- en verenigingsactiviteiten worden enkele van de in model Vb gedefinieerde categorieën organisatiekosten uitgezonderd. Dit betreft mediaspecifieke overhead die ook voorheen niet is toegerekend aan neven- en verenigingsactiviteiten. Het betreft de rubrieken A2, A9, A10, B1 t/m B4 en dat deel van de onder rubriek C begrepen huisvestingskosten, die samenhangen met het gebruik van het bedrijfspand voor mediaspecifieke activiteiten. De organisatiekosten ‘personele organisatiekosten’; ‘huisvestingskosten’ en overige algemene organisatiekosten worden hierna toegelicht. 

### 2.3.2.1  

####Personele organisatiekosten

### *Grondslagen* 

Voor de toerekening van de personele organisatiekosten wordt de opslagcalculatiemethode gehanteerd. Grondslag voor het opslagpercentage is de verhouding tussen de personele organisatiekosten, verminderd met de personele kosten in de uitzonderingsrubrieken, en de directe personele kosten, verhoogd met personele lasten in de uitzonderingsrubrieken.  

| --- | --- | --- |
|:---|:---|:---|
| Voorbeeld 1:  |
| --- | --- | --- |
| A:   | Totaal directe personele kosten  | € 100  |
| --- | Totaal personele organisatiekosten  | € 10  |
| --- | De opslag (A) voor de personele organisatiekosten is dan 10/100 = 10%  |
| --- | --- |
| De neven- of verenigingsactiviteit heeft € 40 directe personele kosten. Dan wordt opslag A toegepast. In dit voorbeeld is dat 10% van € 40 = € 4.  |

### 2.3.2.2  

####Huisvestingkosten

### *Grondslagen* 

De toerekening van de huisvestingskosten voor niet media-specifiek gebruik vindt plaats op basis van de door de nevenactiviteit of verenigingsactiviteit gebruikte vloeroppervlakte (m<sup>2</sup>).  

| --- | --- | --- |
|:---|:---|:---|
| Voorbeeld 2:  |
| --- | --- | --- |
| B:  | Totale vloeroppervlakte bedraagt  | 150m<sup>2</sup>   |
| --- | De neven- of verenigingsactiviteit gebruikt hiervan  | 15m<sup>2</sup>   |
| --- | De toerekening (B) voor de huisvestingskosten is dan 15/150 = 10%.  |
| --- | --- |
| Totale huisvestingskosten bedragen € 100. Dan wordt de toerekening B toegepast. In dit voorbeeld is dat 10% van € 100 = € 10.  |

### 2.3.2.3  

####Overige algemene organisatiekosten

### *Grondslagen* 

Voor de toerekening van de overige algemene organisatiekosten wordt (conform de personele organisatiekosten) de opslagcalculatiemethode gehanteerd. Grondslag voor het opslagpercentage is de verhouding tussen de algemene organisatiekosten, verminderd met de overige kosten in de uitzonderingsrubrieken, en de directe overige algemene kosten verhoogd met de overige kosten in de uitzonderingsrubrieken.  

| --- | --- | --- |
|:---|:---|:---|
| Voorbeeld 3:  |
| --- | --- | --- |
| C:  | Totaal facilitaire kosten en overige directe kosten  | € 50  |
| --- | Totaal overige algemene organisatiekosten  | € 10  |
| --- | De opslag (C) voor de overige algemene organisatiekosten is dan 10/50 = 20%  |
| --- | --- |
| De neven- of verenigingsactiviteit heeft € 15 directe facilitaire kosten en overige kosten. Dan wordt opslag C toegepast. In dit voorbeeld is dat 20% van € 15 = € 3.  |

### 2.3.3  

####Lasten onafhankelijk product

### *Toelichting* 

Door de landelijke publieke media-instellingen wordt in de toelichting een opgave verstrekt van de totale lasten, zoals opgenomen in de exploitatierekening van het betreffende boekjaar, die samenhangen met de verzorging van media-aanbod dat bestaat uit Europese producties die kunnen worden aangemerkt als onafhankelijke productie als bedoeld in de artikelen 2.116 tot en met 2.121 MW 2008<sup> 8 Buiten beschouwing wordt gelaten: media-aanbod dat betrekking heeft op nieuws, sport, spel, reclame- en telewinkelboodschappen (inclusief omlijsting), zelfpromotie, media-aanbod van kerkgenootschappen en genootschappen op geestelijke grondslag en teletekst. Zie artikel 2.115 tot en met 2.121 van de MW 2008. </sup>. De NPO rapporteert jaarlijks vóór 1 juli aan het Commissariaat hoeveel procent van het totaal van de budgetten, bedoeld in artikel 2.149, eerste lid MW 2008, met uitzondering van onderdeel e, die ter beschikking zijn gesteld voor het verzorgen van media-aanbod, is besteed aan Europese producties als bedoeld in de artikelen 2.116 tot en met 2.121 MW 2008 die kunnen worden aangemerkt als onafhankelijke productie. Hiervoor gebruikt de NPO de opgaven door de landelijke publieke media-instellingen. 

### 2.3.4  

####Sponsorbijdragen en bijdragen van derden

### *Toelichting* 

Onder verwijzing naar artikel 2.106 t/m 2.114 MW 2008 wordt jaarlijks een gespecificeerd overzicht conform Model VII verstrekt van alle sponsorbijdragen en andere bijdragen van derden die in het boekjaar in de exploitatierekening zijn verantwoord voor de verspreiding van media-aanbod. Sponsoring is het verstrekken van financiële of andere bijdragen door een onderneming of een natuurlijke persoon, die zich gewoonlijk niet bezighoudt met de vervaardiging van mediadiensten of media-aanbod, ten behoeve van de totstandkoming of aankoop van media-aanbod teneinde de verspreiding daarvan naar het algemene publiek of een deel daarvan te bevorderen of mogelijk te maken (artikel 1.1, eerste lid, MW 2008). Onder sponsoring van media-aanbod wordt niet verstaan het verstrekken van een bijdrage ten behoeve van de totstandkoming of aankoop van media-aanbod door: 

a. overheidsinstellingen en andere instellingen die geen particuliere onderneming uitoefenen;  

b. de publieke media-instelling die het media-aanbod, waarvoor de bijdrage wordt verstrekt, verzorgt;  

c. de (co)producent die zich gewoonlijk bezighoudt met de vervaardiging van mediadiensten of media-aanbod en geheel of gedeeltelijk is belast met de productie van het media-aanbod waarvoor de bijdrage wordt verstrekt<sup> 9 Bron: artikel 5 BSPO (beleidslijn sponsoring publieke omroep van het CvdM, beleidsbrieven clusterindeling nevenactiviteiten 15/09/2009, 9/7/2009 en 23/12/2008, met kenmerken 18571\2009013905,2009010013 en SBO-0075B2-yw). </sup>.   Het overzicht conform Model VIII wordt ook ingevuld voor het in de voorraad opgenomen, maar nog niet verspreide media-aanbod. Als laatste wordt het overzicht ook ingevuld voor die bijdragen voor verspreid media-aanbod die direct door een buitenproducent zijn ontvangen en niet door de publieke media-instelling die het media-aanbod heeft verzorgd. Sponsorbijdragen en andere bijdragen van derden worden direct met de publieke media-instelling verrekend, zodat deze bijdragen als inkomsten in de exploitatierekening van de publieke media-instelling worden verantwoord. Het in mindering brengen van deze bijdragen op de kosten van verzorging van media-aanbod is niet toegestaan. Als bijdragen voor verzorgd media-aanbod toch direct zijn uitbetaald aan de buitenproducent en niet aan de publieke media-instelling die het media-aanbod heeft verspreid, dan blijft de publieke media-instelling verantwoordelijk voor de verantwoording van deze bijdragen in de toelichting op de jaarrekening. 

### 2.3.5  

####Bartering

### *Grondslagen* 

Na afloop van een boekjaar worden bartertransacties verantwoord in de exploitatierekening. Baten uit bartering dienen afzonderlijk te worden verantwoord in de exploitatierekening op basis van de geldelijke waarde van de ontvangen goederen of diensten. De lasten worden opgenomen onder de relevante kostenposten in de exploitatierekening op basis van de geldelijke waarde van de geleverde goederen of diensten. 
### *Toelichting* 

Bartering is te omschrijven als ruilhandel met gesloten beurzen, met betrekking tot de scope van dit handboek tussen een omroep of Ster en een externe contractpartij. Een belangrijke voorwaarde bij deze ruilhandel is dat de geleverde goederen of diensten ondanks de gelijke geldelijke waarde toch over en weer gefactureerd worden. De facturering is van belang in verband met zowel mediawettelijke als belastingtechnische eisen. Het Commissariaat heeft hierover een beleidsbrief opgesteld, waarvan artikelen 48, 55, eerste lid, en 57c, eerste lid, van de Mediawet de grondslag vormen<sup> 10 Brief d.d. 31 maart 2008 met kenmerk FTZ-001-402-mvl. </sup>. In de financiële administratie dienen alle bartertransacties intracomptabel (dus verwerkt in het grootboek) te worden vastgelegd. Uitsluitend extracomptabel vastleggen is niet toegestaan. De hiervoor genoemde beleidsbrief van het Commissariaat schrijft de toepassing van een model toe (‘Model Bartering Contracten’) als onderdeel van de additionele informatie. Met inwerktreding van dit Handboek wordt dit model gebruikt als toelichting in de jaarrekening op de verantwoorde baten en/of lasten als gevolg van bartertransacties. 

### 2.3.6  

####Nevenactiviteiten en verenigingsactiviteiten

### *Grondslagen* 

Voor nevenactiviteiten en verenigingsactiviteiten wordt altijd een gescheiden administratie gevoerd. Met inachtneming van het bepaalde in artikel 2.135, eerste lid, MW 2008 worden de inkomsten uit neven- en verenigingsactiviteiten (waaronder inkomsten uit vermogen) aangewend voor de verzorging van media-aanbod van de publieke media-instelling. Dit betreft ook de gerealiseerde koerswinsten, ofwel het verschil tussen de verkoopopbrengst en de boekwaarde van financiële belangen in derden. Genomen koersverliezen kunnen eerst met gerealiseerde koerswinsten worden verrekend alvorens saldering met andere verenigingsgebonden baten en lasten plaatsvindt. 
### *Toelichting* 

Het overzicht van Model VI wordt ingevuld voor ieder cluster van nevenactiviteiten conform de beleidsbrieven clusterindeling nevenactiviteiten van het Commissariaat. Voor programmabladen en deelnemingen wordt een exploitatie per individuele ‘activiteit’ (programmablad, deelneming) aangeleverd. Dit geldt tevens voor (experimentele) nevenactiviteiten (zoals publiek-private samenwerkingsverbanden die kwalificeren als nevenactiviteit) die niet in één van de clusters zijn opgenomen. Indien de exploitatie van een individuele nevenactiviteit in een boekjaar niet kostendekkend is, wordt deze nevenactiviteit separaat verantwoord. Daarbij dient tevens de volgende informatie per niet-kostendekkende nevenactiviteit te worden verstrekt: 

* naam en omschrijving nevenactiviteit;  

* startdatum nevenactiviteit;  

* exploitatieoverzicht huidig boekjaar.   De beleidsregels nevenactiviteiten van het Commissariaat worden in dit kader gevolgd. De programmabladabonnements- en lidmaatschapsgelden worden van elkaar gescheiden. De toegerekende opbrengsten en kosten volgens de ontkoppeling van abonnements- en lidmaatschapsgelden worden in de toelichting separaat zichtbaar gemaakt. Dit betreft de overheveling naar de vereniging van de lidmaatschapsgelden, begrepen in de abonnementsprijs, en kosten van het programmablad. De regeling van de ontkoppeling is opgenomen op de website van het Commissariaat. 

### 2.3.7  

####Opbrengsten dienstverlening

### *Toelichting* 

Indien de media-instelling opbrengsten genereert door het verlenen van diensten aan derden en de kosten die samenhangen met de verstrekte dienstverlening zijn opgenomen in de organisatiekosten, worden deze opbrengsten in model IV verantwoord onder de overige bedrijfsopbrengsten in de kolom organisatiekosten. 

### 2.3.8  

####Aantal fte

### *Toelichting* 

Het aantal medewerkers in Full Time Equivalent (fte) dat ultimo boekjaar in dienst is bij de publieke media-instelling wordt aangegeven in de toelichting conform Model III en Model IV. Dit geldt ook voor het gemiddeld aantal medewerkers in Full Time Equivalent (fte) dat over het boekjaar in dienst is geweest bij de publieke media-instelling. Ook dit gemiddeld aantal fte wordt aangegeven in Model III en Model IV. 

### 2.3.9  

####Bezoldiging

Hierbij gelden regels in verband met: 

– BW 2 Titel 9 artikel 383c;  

– Wet Normering bezoldiging Topfunctionarissen publieke en semipublieke sector (WNT);  

– Beloningskader Presentatoren in de Publieke Omroep (BPPO).   WNT en BPPO worden hierna kort toegelicht, omdat de ervaring leert dat de toepassing ervan niet altijd correct plaatsvindt. 

### 2.3.9.1  

####WNT

### *Grondslag* 

De wijze waarop de bezoldiging wordt berekend, is overeenkomstig de berekeningswijze, zoals deze is bepaald in Wet Normering bezoldiging topfunctionarissen publieke en semipublieke sector (WNT) die op 1 januari 2013 in werking is getreden. Volgens artikel 1.3, eerste lid, onderdeel d, vallen de landelijke publieke media-instellingen en NPO onder het bezoldigingsmaximum en het openbaarmakingsregime. Ook in het geval van een samenwerkingsomroep geldt artikel 1.3, eerste lid, onderdeel d, van de WNT voor de oude verenigingen die met elkaar zijn gefuseerd. Zij vallen namelijk ook onder de definitie van een landelijke publieke media-instelling in de Mediawet. Ook indien dit niet het geval zou zijn, schrijft dit Handboek dwingend voor dat de oude verenigingen hun jaarverslaggeving inzake de bezoldiging opstellen zoals dit ook in de WNT is geregeld. Voor nadere bepalingen omtrent de hoogte van het bezoldigingsmaximum en de berekening wordt verwezen naar de WNT, paragraaf 2. 
### *Toelichting* 

In de toelichting van de jaarrekening wordt overeenkomstig artikel 383 BW 2 opgave gedaan van de bezoldiging van de gezamenlijke bestuurders en gewezen bestuurders en, afzonderlijk, voor de gezamenlijke toezichthouders en gewezen toezichthouders. De bedragen worden in het boekjaar ten laste van de publieke media-instelling verantwoord. Op overeenkomstige wijze wordt afzonderlijk opgave gedaan van de bezoldiging van de gezamenlijke directieleden en gewezen directieleden. In de financiële verantwoording wordt van iedere (gewezen) bestuurder de bezoldiging openbaar gemaakt conform de bepalingen in de WNT. Indien een bestuurder naast zijn besturende functie eveneens presentator is bij de media-instelling wordt de verdeling in de financiële verantwoording inzichtelijk gemaakt. Indien een (gewezen) bestuurder meer bezoldiging heeft ontvangen dan het bezoldigingsmaximum zoals bepaald in de WNT, is het meerdere een onverschuldigde betaling. Voor leden van raden van commissarissen en leden van raden van toezicht zijn specifieke bepalingen opgenomen in de WNT. Voor deze leden geldt eveneens het openbaarmakingsregime. Jaarlijks worden de bezoldigingen voor 1 juli van het jaar volgend op het boekjaar gemeld. Bij bezoldiging boven de norm van iedere reguliere functionaris (niet zijnde topfunctionaris) gelden aanvullende toelichtingsvereisten. Voor meer actuele informatie wordt verwezen naar de site www.topinkomens.nl. 

### 2.3.9.2  

####Bppo

### *Toelichting* 

Op grond van artikel 2.3, derde lid, onderdeel b, Mediawet 2008 is door de raad van bestuur van de NPO ‘Het Beloningskader Presentatoren in de Publieke Omroep’ opgesteld. Het bedrag dat uiteindelijk is toegestaan om boven het maximum van categorie C aan een presentator toe te kennen, mag bij ledenverenigingen ten aanzien van contracten aangegaan na 1 september 2009 niet betaald worden uit de omroepbudgetten, maar alleen uit de verenigingsmiddelen. Dit geldt eveneens voor het deel van het dienstverband dat een bestuurder tevens presentator bij de media-instelling is. Het bedrag dat uit verenigingsmiddelen is betaald, wordt in de toelichting van de jaarrekening conform Model IV opgenomen. De media-instelling licht op adequate wijze toe hoe het bedrag dat uit verenigingsmiddelen is betaald tot stand is gekomen. 

### 2.4  

####Kasstroomoverzicht

De kasstromen worden conform Model II ingedeeld naar herkomst uit operationele activiteiten, investeringsactiviteiten en financieringsactiviteiten. 

### 2.5  

####Bijzonderheden

Het gaat hierbij om ontwikkelingen die een significante invloed hebben op de hoogte van de omvang van balansposten, baten en lasten, evenals significante verschillen tussen enerzijds posten van de exploitatierekening en anderzijds de begroting. De bijzonderheden die zich in het boekjaar hebben voorgedaan, worden tekstueel toegelicht in de jaarrekening op een zodanig niveau dat daarmee voldoende transparantie wordt gecreëerd over de precieze aard van de bijzonderheden. Dit betreft onder meer: 

* toelichting op de wijziging van verdeelsleutels bij de vaststelling van de lasten;  

* toelichting op een aanzienlijke stijging of daling (meer dan 10%) van balansposten, baten en lasten ten opzichte van vorig jaar;  

* toelichting op bijzondere waardeverminderingen;  

* toelichting als een post van de exploitatierekening volgens de categoriale indeling meer dan 10% afwijkt van de begroting, bedoeld in artikel 2.147 MW 2008, of de begroting van de Ster, bedoeld in artikel 14, tweede lid, van de statuten van de Ster;  

* de overige bedrijfslasten worden, ongeacht hun omvang en/of afwijking ten opzichte van voorgaand jaar danwel begroting, toegelicht. De omvang van de toelichting mag hierbij wel worden afgestemd op de omvang van de betreffende lasten.   

### Model  I  

####Balans

|--- | Boekjaar  | Voorgaand boekjaar  |--- | Boekjaar  | Voorgaand boekjaar  |
|:---|:---|:---|:---|:---|:---|
|  *Vaste activa*   | --- | --- |  *2.1.3 Eigen vermogen*   | --- | --- |
|  *Immateriële vaste activa*   | --- | --- | Algemene reserve  | --- | --- |
| Kosten van onderzoek en ontwikkeling  | --- | --- | Herwaarderingsreserve Materiële Vaste Activa  | --- | --- |
| Reserve Koersverschillen Beleggingen  | --- | --- |
| Concessies en vergunningen  | --- | --- | Reserve voor media-aanbod  | --- | --- |
| Overige immateriële vaste activa  | --- | --- | Overige reserves  | --- | --- |
| --- | --- | --- | --- | --- | --- |
|  *Materiële vaste activa*   | --- | --- |  *2.1.4 Voorzieningen*   | --- | --- |
| Bedrijfsgebouwen en -terreinen  | --- | --- | Voor pensioenen  | --- | --- |
| Inventaris en inrichting  | --- | --- | Voor belastingen  | --- | --- |
| Andere vaste bedrijfsmiddelen  | --- | --- | Overige  | --- | --- |
| Vaste bedrijfsmiddelen in uitvoering  | --- | --- | --- | --- | --- |
| Niet aan de bedrijfsuitoefening dienstbaar  | --- | --- |  *Langlopende schulden*   | --- | --- |
| --- | --- | --- | Obligaties en onderhandse leningen  | --- | --- |
|  *Financiële vaste activa*   | --- | --- | Schulden aan kredietinstellingen  | --- | --- |
| Deelnemingen  | --- | --- | Schulden aan leveranciers  | --- | --- |
| Vordering op deelnemingen  | --- | --- | Schulden aan deelnemingen  | --- | --- |
| Overige effecten  | --- | --- | Belastingen en premies sociale  verzekeringen  | --- | --- |
| --- | --- | --- | Schulden inzake pensioenen  | --- | --- |
|  *Vlottende activa*   | --- | --- | Overige schulden  | --- | --- |
| Onderhanden werken en gereed product m.b.t. media-aanbod  | --- | --- | Overlopende passiva  | --- | --- |
| Overige voorraden  | --- | --- | --- | --- | --- |
| Vooruitbetaald op voorraden  | --- | --- |  *Kortlopende schulden*   | --- | --- |
| --- | --- | --- | Obligaties en onderhandse leningen  | --- | --- |
|  *Vorderingen*   | --- | --- | Schulden aan kredietinstellingen  | --- | --- |
| Handelsdebiteuren  | --- | --- | Schulden aan leveranciers  | --- | --- |
| Deelnemingen  | --- | --- | Schulden aan deelnemingen  | --- | --- |
| Belastingen en premies sociale verzekeringen  | --- | --- | Belastingen en premies sociale verzekeringen  | --- | --- |
| Overige vorderingen  | --- | --- | Schulden inzake pensioenen  | --- | --- |
| Overlopende activa  | --- | --- | Overige schulden  | --- | --- |
|  *Effecten*   | --- | --- | Overlopende passiva  | --- | --- |
|  *Liquide middelen*   | --- | --- | --- | --- | --- |
| --- | --- | --- | --- | --- | --- |
|  *Totaal*   | --- | --- |  *Totaal*   | --- | --- |

### Model  II  

####Kasstroomoverzicht

|--- |  Boekjaar  | Voorgaand boekjaar  |
|:---|:---|:---|
|  *I Kasstroom uit operationele activiteiten*   | --- | --- |
| Exploitatieresultaat  | --- | --- |
| --- | --- | --- |
| Aanpassen voor:  | --- | --- |
| Afschrijvingen vaste activa  | --- | --- |
| Mutatie voorzieningen  | --- | --- |
|  *Bruto kasstroom uit operationele activiteiten*   | --- | --- |
| --- | --- | --- |
| Mutatie voorraden  | --- | --- |
| Mutatie vorderingen  | --- | --- |
| Mutatie kortlopende schulden  | --- | --- |
|  *Netto kasstroom uit operationele activiteiten *   | --- | --- |
| --- | --- | --- |
|  *II Kasstroom uit investeringsactiviteiten*   | --- | --- |
| Investeringen in (im)materiële vaste activa  | --- | --- |
| Desinvesteringen in (im)materiële vaste activa  | --- | --- |
| Investeringen in financiële vaste activa  | --- | --- |
| Desinvesteringen financiële vaste activa  | --- | --- |
|  *Kasstroom uit investeringsactiviteiten*   | --- | --- |
| --- | --- | --- |
|  *III Kasstroom uit financieringsactiviteiten*   | --- | --- |
| Ontvangsten uit langlopende schulden  | --- | --- |
| Aflossing van langlopende schulden  | --- | --- |
|  *Kasstroom uit financieringsactiviteiten*   | --- | --- |
| --- | --- | --- |
|  *Mutatie liquide middelen I – II + III*   | --- | --- |
| --- | --- | --- |
| Liquide middelen einde boekjaar  | --- | --- |
| Liquide middelen begin boekjaar  | --- | --- |
|  *Mutatie liquide middelen*   | --- | --- |

### Model  III  

####Exploitatierekening volgens categoriale indeling

|--- | Boekjaar  | Voorgaand boekjaar  |
|:---|:---|:---|
| Baten  | --- | --- |
| 1. Media-aanbod  | --- | --- |
| 2. Programmagebonden eigen bijdragen  | --- | --- |
| 3. Opbrengst programmabladen  | --- | --- |
| 4. Opbrengst overige nevenactiviteiten  | --- | --- |
| 5. Opbrengst Verenigingsactiviteiten  | --- | --- |
| 6. Overige bedrijfsopbrengsten  | --- | --- |
|  *7. Som der bedrijfsopbrengsten*   | --- | --- |
| --- | --- | --- |
| Lasten  | --- | --- |
| 8. Lonen en salarissen  | --- | --- |
| 9. Sociale lasten  | --- | --- |
| 10. Afschrijvingen op immateriële en materiële vaste activa  | --- | --- |
| 11. Bijzondere waardevermindering van vlottende activa  | --- | --- |
| 12. Directe productiekosten  | --- | --- |
| 13. Overige bedrijfslasten  | --- | --- |
|  *14. Som der bedrijfslasten*   | --- | --- |
| --- | --- | --- |
| 15. Bedrijfsresultaat  | --- | --- |
| --- | --- | --- |
| 16. Opbrengst van vorderingen die tot de vaste activa behoren  | --- | --- |
| 17. Rentebaten en inkomsten uit beleggingen  | --- | --- |
| 18. Waardeverandering van vorderingen die tot de vaste activa behoren  | --- | --- |
| 19. Gerealiseeerde waardeverandering van beleggingen resp. effecten  | --- | --- |
| 20. Ongerealiseerde waardeverandering van beleggingen resp. effecten<sup>1)</sup>   | --- | --- |
| 21. Ongerealiseerde waardeverandering van materiële vaste activa<sup>2) </sup>   | --- | --- |
| 22. Rentelasten en soortgelijke kosten (-/-)  | --- | --- |
|  *23.Som der financiële baten en lasten*   | --- | --- |
| --- | --- | --- |
| 24. Saldo uit gewone bedrijfsuitoefening  | --- | --- |
| 25. Over te dragen reserve voor media-aanbod  | --- | --- |
| 26. Exploitatieresultaat na overdracht  | --- | --- |
| --- | --- | --- |
| 27. FTE gemiddeld  | --- | --- |
| 28. FTE ultimo<sup>3) </sup>   | --- | --- |

<sup>1) </sup> Ongerealiseerde waardemutaties worden verwerkt via de exploitatierekening indien sprake is van onvoldoende Reserve Koersverschillen Beleggingen.<sup>2) </sup> Ongerealiseerde waardemutaties worden verwerkt via de exploitatierekening indien sprake is van onvoldoende Herwaarderingsreserve Materiële Vaste Activa.<sup>3) </sup> Opgave van feitelijk aanwezige bezetting (exclusief vacatures), voorzover in dienst van de publieke media-instelling.

### Model  IV  

####Toelichting op exploitatierekening volgens categoriale indeling<sup> 11  Dit geldt niet voor de NPO.  </sup> 

|--- | Radio  | TV  | OMA  | Nevenactiviteiten  | Verenigingsactiviteiten  | Organisatiekosten  | Totaal  | Begroting<sup>1)</sup>   | Afwijking boekjaar -begroting  In % van begroting  |
|:---|:---|:---|:---|:---|:---|:---|:---|:---|:---|
| Baten  | --- | --- | --- | --- | --- | --- | --- | --- | --- |
| 1. Media-aanbod  | --- | --- | --- | --- | --- | --- | --- | --- | --- |
| 2. Programmagebonden eigen bijdragen  | --- | --- | --- | --- | --- | --- | --- | --- | --- |
| 3. Opbrengst programmabladen  | --- | --- | --- | --- | --- | --- | --- | --- | --- |
| 4. Opbrengst overige nevenactiviteiten  | --- | --- | --- | --- | --- | --- | --- | --- | --- |
| 5. Opbrengst Verenigingsactiviteiten  | --- | --- | --- | --- | --- | --- | --- | --- | --- |
| 6. Overige bedrijfsopbrengsten  | --- | --- | --- | --- | --- | --- | --- | --- | --- |
|  *7. Som der bedrijfsopbrengsten*   | --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- | --- |
| Lasten  | --- | --- | --- | --- | --- | --- | --- | --- | --- |
| 8. Lonen en salarissen  | --- | --- | --- | --- | --- | --- | --- | --- | --- |
| 9. Sociale lasten  | --- | --- | --- | --- | --- | --- | --- | --- | --- |
| 10. Afschrijvingen op immateriële en materiële vaste activa  | --- | --- | --- | --- | --- | --- | --- | --- | --- |
| 11. Bijzondere waardevermindering van vlottende activa  | --- | --- | --- | --- | --- | --- | --- | --- | --- |
| 12. Directe productiekosten  | --- | --- | --- | --- | --- | --- | --- | --- | --- |
| 13. Overige bedrijfslasten  | --- | --- | --- | --- | --- | --- | --- | --- | --- |
| 14. Toerekening organisatiekosten  | --- | --- | --- | --- | --- | --- | --- | --- | --- |
|  *15. Som der bedrijfslasten*   | --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- | --- |
| 16. Bedrijfsresultaat  | --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- | --- |
| 17. Opbrengst van vorderingen die tot de vaste activa behoren  | --- | --- | --- | --- | --- | --- | --- | --- | --- |
| 18. Rentebaten en inkomsten uit beleggingen  | --- | --- | --- | --- | --- | --- | --- | --- | --- |
| 19. Waardeverandering van vorderingen die tot de vaste activa behoren  | --- | --- | --- | --- | --- | --- | --- | --- | --- |
| 20. Gerealiseerde waardeverandering van beleggingen resp. effecten  | --- | --- | --- | --- | --- | --- | --- | --- | --- |
| 21. Ongerealiseerde waardeverandering van beleggingen resp. effecten<sup>2) </sup>   | --- | --- | --- | --- | --- | --- | --- | --- | --- |
| 22. Ongerealiseerde waardeverandering van materiële vaste activa<sup>3) </sup>   | --- | --- | --- | --- | --- | --- | --- | --- | --- |
|  *23.Som der financiële baten en lasten*   | --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- | --- |
| 24. Exploitatieresultaat voor toerekeningen Eigen Bijdragen  | --- | --- | --- | --- | --- | --- | --- | --- | --- |
| 25. Toerekening resultaat niet-prog.gebonden EB  | --- | --- | --- | --- | --- | --- | --- | --- | --- |
| 26. Saldo uit gewone bedrijfsuitoefening  | --- | --- | --- | --- | --- | --- | --- | --- | --- |
| --- | --- | --- | --- | --- | --- | --- | --- | --- | --- |
| 27. Over te dragen reserve voor media-aanbod  | --- | --- | --- | --- | --- | --- | --- | --- | --- |
| 28. Exploitatieresultaat na overdracht  | --- | --- | --- | --- | --- | --- | --- | --- | --- |
| 29. FTE gemiddeld  | --- | --- | --- | --- | --- | --- | --- | --- | --- |
| 30. FTE ultimo<sup>4) </sup>   | --- | --- | --- | --- | --- | --- | --- | --- | --- |

<sup>1) </sup> Bedoeld in de artikelen 2.147 en 2.148 Mediawet 2008; voor de Ster de begroting, bedoeld in de statuten, artikel 14, tweede lid. Opnemen van de begroting geldt niet voor de individuele landelijke publieke media-instellingen, maar alleen voor de landelijke publieke omroep als geheel en Ster.<sup>2) </sup> Ongerealiseerde waardemutaties worden verwerkt via de exploitatierekening indien sprake is van onvoldoende Reserve Koersverschillen Beleggingen.<sup>3) </sup> Ongerealiseerde waardemutaties worden verwerkt via de exploitatierekening indien sprake is van onvoldoende Herwaarderingsreserve Materiële Vaste Activa.<sup>4) </sup> Opgave van de feitelijk aanwezige bezetting (exclusief vacatures), voorzover in dienst van de publieke media-instelling.

### Model  Va  

####Specificatie bij exploitatierekening (model iii en iv) volgens de categoriale indeling<sup> 12  Uitzonderingen voor de Ster zijn bij het desbetreffende onderdeel aangegeven.  </sup> 

| BATEN  |--- |--- |--- | Toelichting  |
|:---|:---|:---|:---|:---|
|  *Media-aanbod*   | 1.1  | Vergoedingen OCW/raad van bestuur Stichting Nederlandse Publieke Omroep  | --- | Inclusief overige wettelijke bijdragen  |
|  *Programmagebonden eigen bijdragen*   | 2.1  | Bijdragen Stimuleringsfonds  | --- | --- |
| --- | 2.2  | Bijdragen CoBO  | --- | --- |
| --- | 2.3  | --- | CoBO-fonds  | reguliere CoBO-bijdragen  |
| --- | 2.4  | --- | Filmfonds CoBO  | filmfonds via CoBO  |
| --- | 2.5  | Bijdragen coproducenten  | --- | --- |
| --- | 2.6  | Sponsorbijdragen  | --- | zie artikelen 2.113, 2.114 eerste lid MW 2008  |
| --- | 2.7  | Bijdragen overige derden  | --- | zie artikelen 2.113, 2.114 eerste lid MW 2008  |
| --- | 2.8  | Overige programmaopbrengsten  | --- | zoals opbrengst kaartverkoop, aan derden doorberekende salarissen e.d. buiten de publieke media-instelling  |
| --- | 2.9  | Opbrengsten gebruiksrechten  | --- | zoals abonnementen, sms opbrengsten e.d.  |
| --- | 2.10  | Reclameopbrengsten  | --- | --- |
|  *Opbrengst Programmabladen*   | 3.1  | Opbrengst abonnementsgelden  | --- | na aftrek verschuldigde BTW en voorziening voor non-betaling e.d.  |
| --- | 3.2  | Opbrengst losse verkoop  | --- | na aftrek retouren  |
| --- | 3.3  | Opbrengst advertenties  | --- | --- |
|  *Opbrengst overige nevenactiviteiten*   | 4.1  | Opbrengst verkoop geluidsdragers e.d.  | --- | al dan niet via derden  |
| --- | 4.2  | Opbrengst uitzendrechten/formats  Nevenactiviteiten  | --- | Exclusief aan publieke media-instelling (welke worden verrekend met de kosten)  |
| --- | 4.3  | Opbrengst verhuurde panden  | --- | --- |
| --- | 4.4  | Aan derden doorberekende salarissen e.d.  | --- | excl. radio, televisie en overig media-aanbod; Exclusief aan publieke media-instelling ((welke worden verrekend met de kosten)  |
| --- | 4.5  | Overige nevenactiviteiten  | --- | --- |
|  *Opbrengst vereniging*    *(-sactiviteiten)*   | 5.1  | Contributies leden  | --- | --- |
| --- | 5.2  | Opbrengst ledenbladen  | --- | zijnde niet-programmabladen  |
| --- | 5.3  | Overige opbrengsten ten bate  van de vereniging  | --- | dotaties, legaten  |
|  *Overige bedrijfsopbrengsten*   | 6  | Overige bedrijfsopbrengsten NPO e/o omroepen  | --- | --- |

*Totale Baten Σ 1 t/m 6*   

| LASTEN  |--- |--- |--- | Toelichting  |
|:---|:---|:---|:---|:---|
| Lonen en salarissen  | 8.1  | Salarissen CAO personeel  | --- | --- |
| --- | 8.2  | Vakantiegeld (idem)  | --- | --- |
| --- | 8.3  | Decemberuitkering (idem)  | --- | --- |
| --- | 8.4  | Overwerk 100 en 150% (idem)  | --- | --- |
| --- | 8.5  | NRD vergoeding (idem)  | --- | --- |
| --- | 8.6  | Doorberekende lonen en salarissen  | --- | alleen aan publieke media-instelling  |
| --- | 8.7  | Dotatie reorganisatievoorziening  | --- | --- |
| --- | 8.8  | Mutatie verplichtingen openstaande vakantie-uren  | --- | --- |
| --- | 8.9  | Reiskosten woon-werk verkeer  | --- | indien vaste vergoeding;  opslag% over 7.1 t/m 7.6.  |
| --- | 8.10  | WAO uitkeringen  | --- | --- |
| --- | 8.11  | Overlijdensuitkeringen  | --- | --- |
| --- | 8.12  | Gratificaties/Jubileumuitkeringen  | --- | --- |
|  *Sociale lasten*   | 9.1  | Pensioenlasten  | --- | jaarlijks vergelijken van werkelijke kosten en opslag. Het verschil naar exploitaties toerekenen o.b.v. werkelijke loonsom.  |
| --- | 9.2  | Werkgeversaandeel soc.verz. wetten  | --- | Idem  |
| --- | 9.3  | Bijdrage werkgever in ziektekostenverzekering  | --- | Idem  |
|  *Afschrijvingen op immateriële en materiële vaste activa*   | 10.1  | Afschrijving inventaris en inrichting  | --- | --- |
| --- | 10.2  | Afschrijving facilitaire apparatuur  | --- | --- |
| --- | 10.3  | Afschrijving hardware en software  | --- | --- |
| --- | 10.4  | Afschrijving gebouwen  | --- | --- |
|  *Bijzondere waardeverminderingen vlottende activa*   | 11.1  | Afschrijvingen media-aanbod  | --- | alleen de niet reguliere afschrijvingen  |
| --- | 11.2  | Idem voorraad geluidsdragers e.d.  | --- | --- |
| --- | 11.3  | Idem m.b.t. programmabladen  | --- | --- |
|  *Directe productiekosten*   | 12.1  | Distributiekosten  | --- | --- |
| --- | 12.2  | Technische productiekosten media-aanbod  | --- | --- |
| --- | 12.2.1  | --- | ENG/EFP materiaal  | --- |
| --- | 12.2.2  | --- | Faciliteiten NOB en overigen  | inclusief verrekening interne cameraploeg  |
| --- | 12.2.3  | --- | Verbindingen  | --- |
| --- | 12.2.4  | --- | Huur van locaties  | --- |
| --- | 12.2.5  | --- | Ster: Technische diensten RTV  | --- |
| --- | 12.2.6  | --- | Ster: Data en distributiekosten RTV  | --- |
| --- | 12.3  | Overige productiekosten media-aanbod  | --- | --- |
| --- | 12.3.1  | --- | Honorering freelancers  | --- |
| --- | 12.3.2  | --- | Uitzendrechten  | --- |
| --- | 12.3.3  | --- | Algemene kosten freelance personeel  | --- |
| --- | 12.3.4  | --- | Overige programmakosten  | waaronder begrepen de direct toerekenbare kosten 12.1 tot en met 12.3  |
| --- | 12.4  | Programmabladen  | --- | --- |
| --- | 12.4.1  | --- | Druk- en verzendkosten  | --- |
| --- | 12.4.2  | --- | Artikelen, foto’s e.d.  | --- |
| --- | 12.4.3  | --- | Kosten advertentieacquisitie  | --- |
| --- | 12.4.4  | --- | Kortingen reclamebureau  | --- |
| --- | 12.4.5  | --- | Plaatsingskosten advertenties  | --- |
| --- | 12.4.6  | --- | Distributiekosten  | --- |
| --- | 12.4.7  | --- | Wervingskosten abonnees  | --- |
| --- | 12.5  | Sales (geluidsdragers, boeken e.d.)  Ster: Research  Ster: PR en Communicatie  | Ster: bereiksonderzoek, ad hoc onderzoek en overig onderzoek  Ster: marketing communicatie, corparate communicatie, interne communicatie, web en overige middelen  | --- |
| --- | 12.5.1  | --- | Directe productiekosten  | --- |
| --- | 12.5.2  | --- | Auteursrechten e.d.  | --- |
| --- | 12.5.3  | --- | Distributiekosten  | --- |
| --- | 12.5.4  | --- | Promotiekosten  | --- |
| --- | 12.5.5  | --- | Afschrijving voorraden  | geen bijzondere waardeverminderingen opgenomen onder 10.2  |
| --- | 12.6  | Directe kosten vereniging  | --- | met betrekking tot het goed en democratisch functioneren van de vereniging  |
| --- | 12.6.1  | --- | Productie- en verzendkosten betaaldocumenten  | --- |
| --- | 12.6.2  | --- | Kosten ledenadministratie  | --- |
| --- | 12.6.3  | --- | Kosten verzorging ledenvergaderingen  | --- |
| --- | 12.6.4  | --- | Kosten ledenwerving  | --- |
| --- | 12.6.5  | --- | Overige directe kosten vereniging  | --- |
| --- | 12.6.6  | --- | BPPO  | --- |
| --- | --- | --- | --- | --- |
|  *Overige bedrijfslasten*   | 13.1  | Overige kosten CAO personeel  | --- | --- |
| --- | 13.1.1  | --- | Reiskosten woon-werk verkeer  | indien variabele vergoeding  |
| --- | 13.1.2  | --- | Overige personele lasten  | bijvoorbeeld kerstpakketten, kinderdagverblijf, vakbond, studiekosten, telefoon, auto, bijdrage werkgever inzake maaltijdverzorging  |
| --- | 13.2  | Uitbesteed werk aan bedrijven  | --- | uitzendbureau’s, advieskosten, bewaking, catering, schoonmaakkosten  |
| --- | 13.3  | Overige aan afdeling gerelateerde algemene kosten  | --- | vergaderkosten, porti, drukkosten, e.d.  |
| --- | 13.4  | Promotiekosten (inclusief in- en externe betrekkingen)  | --- | --- |
| --- | 13.4.1  | --- | Advertenties dag- en weekbladen  | --- |
| --- | 13.4.2  | --- | Kosten onderzoek  | --- |
| --- | 13.5  | Huisvestingskosten  | --- | exclusief afschrijving, bewaking, rentelasten  |
| --- | 13.5.1  | --- | Huur  | aan derden betaalde huren, geen interne (binnen publieke media-instelling) huurverrekeningen  |
| --- | 13.5.2  | --- | Belastingen  | --- |
| --- | 13.5.3  | --- | Verzekeringen  | --- |
| --- | 13.5.4  | --- | Onderhoudskosten  | --- |
| --- | 13.5.5  | --- | Kosten interne verhuizingen  | --- |
| --- | 13.5.6  | --- | Onderhoudscontracten  | --- |
| --- | 13.5.7  | --- | Gas, energie en water  | --- |
| --- | 13.5.8  | --- | Onderhoud tuinen  | --- |
| --- | 13.5.9  | --- | Vuilafvoer  | --- |
| --- | 13.6  | Overige kosten  | --- | --- |
| --- | 13.6.1  | --- | Lidmaatschappen branche organisaties  | --- |
| --- | 13.6.2  | --- | Kosten betalingsverkeer  | --- |
| --- | 13.6.3  | --- | Overige kosten  | --- |
| Toerekening organisatie kosten  | 14  | --- | --- | Toerekening aan neven- en verenigingsactiviteiten, voor 2.42 omroepen wel toerekening aan platforms  |

*Totale lasten Σ 8 t/m 14*   

|--- |--- |--- |--- | Toelichting  |
|:---|:---|:---|:---|:---|
| Opbrengst van vorderingen die tot de vaste activa behoren  | 17.1  | Opbrengst deelnemingen  | --- | --- |
| Rentebaten en inkomsten uit beleggingen  | 18.1  | Renteopbrengsten op liquiditeiten  | --- | eliminatie interne renteverrekeningen  |
| --- | 18.2  | Resultaat op beleggingen  | --- | inclusief gerealiseerde boekwinsten en ongerealiseerde koerswinsten  |
| Waardeverandering op vorderingen die tot de vaste activa behoren  | 19.1  | Afwaardering deelnemingen  | --- | --- |
| Waardeverandering van beleggingen respectievelijk effecten  | 20  | --- | --- | indien ultimo boekjaar de boekwaarde respectievelijk de marktwaarde lager is dan de verkrijgingsprijs  |
| Ongerealiseerde waardeverandering van beleggingen resp. effecten  | 21  | --- | --- | Ongerealiseerde waardemutaties worden verwerkt via de exploitatierekening indien sprake is van onvoldoende Reserve Koersverschillen Beleggingen.  |
| Ongerealiseerde waardeverandering van materiële vaste activa  | 22  | --- | --- | Ongerealiseerde waardemutaties worden verwerkt via de exploitatierekening indien sprake is van onvoldoende Herwaarderingsreserve Materiële Vaste Activa.  |
| Rentelasten en soortgelijke kosten  | 23  | --- | --- | elimineren interne renteverrekeningen  |
| Toerekening resultaat niet-prog.gebonden EB  | 24  | --- | --- | Toerekening aan media-aanbod  |

*Saldo uit gewone bedrijfsuitoefening Σ 1 t/m 6 en 8 t/m 14 en 17 t/m 24*   

|--- |--- |--- |--- |  *Toelichting*   |
|:---|:---|:---|:---|:---|
| Over te dragen reserve media-aanbod  | 26  | --- | --- | --- |

*Exploitatiesaldo Σ 1 t/m 6 en 8 t/m 14 en 17 t/m 24 en 26*  

### Model  Vb  

####Definitie organisatiekosten bij exploitatierekening (model iii en iv)<sup> 13  Dit geldt niet voor de Ster.  </sup> 

| Organisatiekosten  | Subcategorie  | Toelichting  |
|:---|:---|:---|
|  *A. Generieke Overhead*   | A1  | Directie  | • Loonkosten<sup>1) </sup> algemene directie  • Vacatiegelden Raad van Toezicht (indien geen onderdeel van de vereniging)  |
| --- | A2  | Hoger management in primair proces  | • Loonkosten hogere managementfuncties in het primair proces. Het betreft hier de hoofden van platforms (bijv. Hoofd TV, Hoofd Radio) en de hoofden van genreclusters (bijv. Hoofd Nieuws, Hoofd Kunst & Cultuur etc.). Overige managementfuncties in het primair proces vallen onder directe kosten.  |
| --- | A3  | Secretariële ondersteuning (ten bate van directie/ management)  | • Loonkosten van secretariële ondersteuning van de algemene directie en de hogere managementfuncties in het primair proces. De stelregel geldt dat secretaresses en assistenten van indirecte functies als indirect kunnen worden beschouwd, en secretaresses en assistenten van directe functies als direct  • Kosten van tijdelijke inhuur van secretariële ondersteuning  |
| --- | A4  | Beleid & Strategie  | • Loonkosten van beleidsmedewerkers, beleidsadviseurs, en strategisch medewerkers  • Kosten van tijdelijke inhuur van beleids- en strategisch medewerkers  • Kosten van beleids-, organisatie- en strategisch advies  • Kosten van organisatieadvies samenhangend met reorganisaties  |
| --- | A5  | OR  | • Loonkosten van leden OR.  • Loonkosten van tijdelijke vervanging vaste OR-leden  • Advieskosten OR  |
| --- | A6  | Financiën en Inkoop  | • Loonkosten van medewerkers die zich bezighouden met (financiële) administratie.  • Loonkosten van medewerkers die zich bezighouden met externe financiële planning (begrotingen) en externe verantwoording (kwartaalverslagen, jaarverslagen etc.)  • Loonkosten van medewerkers die zich bezighouden met interne budgetverdelingen (begrotingen) en interne management accountant (verantwoording)  • Loonkosten van medewerkers die zich een significant deel van hun arbeidstijd bezighouden met inkoopactiviteiten (>50%). Het betreft hier niet de aankoop van programma's, uitzendrechten, en overige programmatische licenties  • Kosten tijdelijke inhuur administratieve en financieel medewerkers  • Kosten fiscaal adviseurs  • Externe kosten jaarverslag en overige rapportages  • Accountantskosten  • Bank- en incassokosten  |
| --- | A7  | Personeelszaken, HR, personeelsadministratie  | • Loonkosten van medewerkers die zich bezighouden met personeelszaken en Human Resource Management  • Loonkosten van medewerkers die zich bezighouden met personeels- en salarisadministratie  • Kosten van tijdelijke inhuur medewerkers personeelszaken, HRM, personeels- en salarisadministratie  • Kosten extern personeels- en HRM-advies.  • Kosten uitbesteding personeels- en salarisadministratie.  • Kosten personeelswerving  • Sollicitatiekosten  • Kosten in-, door- en uitstroming personeel (opleiding en training zijn ook indirect kosten, maar vallen onder de hoofdcategorie overige indirecte kosten)  • Kosten werkzekerheidsafspraken en loopbaanoriëntatie  • Afdrachten AWO-fonds  • Kosten flankerend personeelsbeleid  |
| --- | A8  | M&C:  Communicatie  | • Loonkosten van medewerkers die zich bezighouden met interne communicatie (personeelsvoorlichting, inhoudelijke onderhoud intranet, interne nieuwsbrieven, etc) en externe communicatie (persvoorlichting etc.)  • Tijdelijke inhuur van medewerkers communicatie.  • Kosten interne en externe voorlichtingsevenementen (presentatoren, zaalhuur, kosten faciliteiten, decor en rekwisieten, representatie, fotografie, brochures, catering, etc.)  • Kosten van bijeenkomsten Public Relations  • Kosten perspresentaties  • Portokosten  • Koeriersdiensten  • Drukwerk (incl. papier, mappen etc.)  • Kosten kopiëren (incl. papier, mappen etc.)  • Kosten scannen  • Verzendkosten  |
| --- | A9  | M&C:  Omroep-marketing  | • Loonkosten van medewerkers die zich bezighouden met marketing en profilering van de omroep (omroeppromotie). Hieronder vallen niet de activiteiten die onderdeel uitmaken van de verenigingsactiviteiten, zoals ledenwerving en ledenbehoud  • Tijdelijke inhuur van medewerkers omroepmarketing  • Ontwikkelkosten van omroepmarketingcampagne  • Kosten advertenties en overige promotie-uitingen  • Ontwerp- en layoutkosten van advertenties en overige promotie-uitingen  • Kosten promotie-evenementen van omroep (presentatoren, zaalhuur, kosten faciliteiten, decor en rekwisieten, representatie, fotografie, brochures, catering, etc.)  • Reclameposters ter promotie van omroep  • Promotiematerialen samenhangend met omroepmarketing  |
| --- | A10  | M&C:  Programmamarketing  (Exclusief Promo’s)  | • Loonkosten van medewerkers die zich bezighouden met marketing van het media-aanbod (programmapromotie, presentatorenpromotie, etc.)  • Tijdelijke inhuur van medewerkers programmamarketing  • Ontwikkelkosten van programmamarketingcampagne  • Kosten advertenties en overige promotie-uitingen  • Ontwerp- en layoutkosten van advertenties en overige promotie-uitingen  • Kosten promotie-evenementen van specifieke programma's (presentatoren, zaalhuur, kosten faciliteiten, decor en rekwisieten, representatie, fotografie, brochures, catering, etc.)  • Reclameposters ter promotie van programmering  • Promotiematerialen samenhangend met programmamarketing  |
| --- | A11  | Juridische Zaken  | • Loonkosten van medewerkers die zich bezighouden met juridische zaken  • Kosten tijdelijke inhuur medewerkers juridische zaken  • Kosten juridisch advies (bijvoorbeeld in geval van reorganisatie)  • Kosten Rechtsbijstand  • Advocaatkosten  • Kosten rechtsgang (griffierechten)  |
|  *B. Mediaspecifieke overhead*   | B1  | Programmeringcoördinatie en intekening  | • Loonkosten van medewerkers die zich bezighouden met de intekening op het programmaschema, en daarmee samenhangende coördinerende taken. Het gaat hier enkel om de loonkosten van medewerkers die een significant deel van hun arbeidstijd (>50%) met deze activiteiten bezighouden.  |
| --- | B2  | Markt-onderzoek  | • Loonkosten van medewerkers die zich bezighouden met marktonderzoek ter ondersteuning van de mediaprogrammering  • Doorberekende kosten vanuit de NPO-afdeling Publieksonderzoek  • Ingekocht marktonderzoek ter ondersteuning van de mediaprogrammering  |
| --- | B3  | Documentatie & Archivering  | • Loonkosten van medewerkers die zich bezighouden met de documentatie en archivering van papieren materialen (beleidsarchief, administratie, jaarverslagen etc.)  • Loonkosten van medewerkers die zich bezighouden met de documentatie en archivering van programmamateriaal (videobestanden, audiobestanden, etc.)  • Tijdelijke inhuur medewerkers documentatie & archivering  • Kosten bewaarbanden  • Bewaarloon banden Technicolor  • Vernietigingskosten banden  • Advieskosten op het gebied van documentatie en archivering  |
| --- | B4  | Idee- en conceptontwikkeling  | • Loonkosten van medewerkers die zich bezighouden met idee-, concept-, format- en programmaontwikkeling. De loonkosten worden als organisatiekosten aangemerkt, overige kosten worden als directe productiekosten aangemerkt.  |
|  *C. Huisvesting*   | C1  | Gebouwkosten (excl. studio)  | • Loonkosten van medewerkers die zich bezighouden met gebouwtechnisch beheer  • Tijdelijke inhuur medewerkers gebouwtechnisch beheer  • Afschrijvingen op gebouwen en afschrijvingen op verbouwingskosten  • Afschrijvingen op installaties  • Rentelasten op hypotheek huisvesting  • Toegerekende kapitaallasten voor huisvesting, indien pand is gefinancierd met eigen vermogen  • Huurlasten van huisvesting  • Servicekosten in geval van huur  • Huurlasten parkeerterreinen  • Assurantie samenhangend met huisvesting  • Gemeentelijke belastingen, heffingen, en leges (OZB, verontreinigingsheffing)  • Waterschapsbelasting  • Kosten interne verbouwingen en renovaties  • Kosten interne verhuizingen  • Tekeningenbeheer  • Onderhoudskosten (timmer- en metselwerk, loodgieterskosten, elektriciteitswerk, schilderwerk, stoffeerwerk, reparatiewerkzaamheden vloer, afpompen koelmachine, verhelpen storingen, periodieke inspecties, kosten onderhoudscontracten, etc.)  • Reparatie en klein onderhoud  • Dotatie voorziening onderhoud  • Kosten plantenbakken  • Kosten onderhoud tuinen  |
| --- | C2  | Inventaris  | • Afschrijvingen inventaris met een kostprijs > € 2.500  • Kosten inventaris met een kostprijs < € 2.500 (bureaus, bureaustoelen, ventilatoren, etc.)  • Aanschaf bedrijfsmiddelen  • Onderhoud inventaris  |
| --- | C3  | GWE  | • Kosten gas  • Kosten water  • Kosten elektra (excl. studio)  |
| --- | C4  | Gebouwexploitatie  | • Loonkosten van medewerkers die zich bezighouden met huishoudelijke zaken  • Loonkosten van medewerkers beveiliging, receptie  • Loonkosten van medewerkers klantcontactcentrum en telefonisten  • Kosten van tijdelijke inhuur medewerkers huishoudelijke zaken, beveiliging en receptie, klantcontactcentrum en telefonisten.  • Kosten van uitbesteding huishoudelijke zaken, beveiliging en receptie, klantcontactcentrum en telefonisten.  • Kosten inbraakinstallatie  • Kosten beveiligingscamera's  • Schoonmaakkosten (zowel kosten van personeel als schoonmaakmiddelen)  • Kosten sanitaire artikelen  • Kosten vuilafvoer  • Advieskosten ten aanzien van huisvesting  |
| --- | C5  | Postkamer & Repro  | • Loonkosten van medewerkers postkamer en repro  • Kosten tijdelijke inhuur medewerkers postkamer en repro  • Koeriersdiensten direct samenhangend met postbehandeling (interne haal- en brengservices, stadsritten)  |
| --- | C6  | Catering  (niet aan maken programma verbonden)  | • Loonkosten medewerkers catering  • Kosten tijdelijke inhuur medewerkers catering  • Kosten koffieautomaten (afschrijving, automaat, koffie, thee)  • Kosten overige vrij verkrijgbare (voedings-)producten (suiker, melk, roerstaafjes, bekertjes etc.) (waarbij geen sprake is van een noodzakelijke declaratie of vergoeding van de medewerker)  • Kosten serviesgoed en keukengerei  |
|  *D. ICT*   | D1  | Automatisering en werkplekondersteuning  | • Loonkosten medewerkers die zich bezighouden met automatisering en werkplekondersteuning  • Kosten tijdelijke inhuur medewerkers automatisering en werkplekondersteuning  • Kosten installatie en implementatie hardware en softwaresystemen  • Kosten onderhoud automatiseringshardware en -software  • Kosten onderhoud netwerk  • Kosten serviceovereenkomsten  • Desktop PC's en laptops  • Desk phones  • Printers, printer services, cartrigdes etc.  • Overige generieke hardware (hard drives, chargers, batterijen etc.)  • Werkpleksoftware  • Web based applicatiekosten  • Kosten generieke ICT-licenties en certificaten  • Afschrijvingen op licenties  • Verzekeringskosten hardware en software  • Kosten leasecontracten ICT-hardware en -software  • Doorberekening ICT-kosten NPO  • Kosten advies mbt ICT, automatisering en werkplekondersteuning  |
| --- | D2  | Algemene ICT- infrastructuur  | • Kosten internet en data hosting  • Internet abonnementskosten  • Kosten email hosting en VPN services  • Kosten interne en externe housing en hosting (servercapaciteit)  • Kosten domeinregistratie  • Netwerk- en systeemcomponenten (routers, switchers, interne bekabeling etc.)  • Netwerk- en systeemsoftware  • Kosten glasvezelverbindingen  |
|  *E. Overige organisatiekosten*   | E1  | Opleidingen en trainingen  | • Kosten opleiding en studie  • Kosten educatief verlof  • Kosten trainingen en cursussen (excl. direct aan programma’s gerelateerd)  • Kosten deelname (educatief) congres  • Kosten coaching  |
| --- | E2  | Ziekteverlof en uitkeringen  | • Loonkosten medewerkers langdurig ziekte- en arbeidsongeschiktheidsverlof  • Kosten arbodienst  • Kosten bedrijfsarts  • Kosten zwangerschapsverlof  • Kosten zorgverlof  • Ontslagvergoedingen  • Kosten Sociaal Plan  • Dotatie reorganisatievoorzieningen samenhangend met personeel  |
| --- | E3  | Algemene Kredietrente  | • Algemene lasten kredietrente, niet direct samenhangend met de financiering van huisvesting, ICT, productiefaciliteiten etc.  |
| --- | E4  | Reis- en verblijfkosten indirect personeel  | • Reis- en verblijfkosten binnenland en buitenland  • Parkeer, tol- en veergelden  • Auto km-vergoeding  • Autohuur (inclusief benzine)  • OV-jaarkaart en OV-fiets  • Visa, vergunningen en permits  |
| --- | E5  | Telefoonkosten indirect personeel  | • Telefoonvergoeding  • Kosten abonnementen mobiele telefonie  • Gesprekskosten mobiele telefonie  • Mobiele telefoon hardware  • Telefoonkosten binnenland en buitenland  • Telefoonkosten centrale  • Projectkosten en advieskosten samenhangend met telefonie  |
| --- | E6  | Algemene persoonsgebonden kosten  | • Representatie binnenland en buitenland (voor indirect personeel)  • Kosten bedrijfsauto's  • Afschrijving bedrijfsauto's  • Werkgeversbijdrage kantinekosten  • Kosten dienstkleding (incl. wasserij en stomerij)  • Kerstpakket  • Geschenken, cadeaus, bloemen  • Gratificaties, jubilea, afscheid  • Personeeluitjes en -feesten  |
| --- | E7  | Overige kosten indirect personeel  | • Kantoorbenodigdheden (incl. magazijn)  • Vergader- en receptiekosten  • Abonnementen  • Lectuur, boeken en tijdschriften  • Relatiegeschenken  • Gedeclareerde catering indirecte functies  • Overige declaraties  |

<sup>1)</sup> Onder Loonkosten worden de volgende kosten verstaan: salariskosten, sociale lasten, pensioenlasten, december- en vakantie-uitkering, NRD-uitkering, arbeidsmarkttoeslagen, werkgeversbijdrage zorgverzekeringen.

### Model  VI  

####Toelichting op nevenactiviteiten per cluster<sup> 14  Voor officiële terminologie wordt verwezen naar de Mediawet 2008 en regelgeving van het Commissariaat voor de Media. Voor programmabladen en deelnemingen dient per individuele activiteit financiële verantwoording plaats te vinden.  </sup> 

|--- | Cluster 1  | Cluster 2  | Cluster ..  | Overig<sup>1) </sup>   | Totaal  |
|:---|:---|:---|:---|:---|:---|
|  *Baten*   | --- | --- | --- | --- | --- |
| 2. Programmagebonden eigen bijdragen  | --- | --- | --- | --- | --- |
| 3. Opbrengst programmabladen  | --- | --- | --- | --- | --- |
| 4. Opbrengst overige nevenactiviteiten  | --- | --- | --- | --- | --- |
| 6. Overige bedrijfsopbrengsten  | --- | --- | --- | --- | --- |
|  *7. Som der bedrijfsopbrengsten*   | --- | --- | --- | --- | --- |
| --- | --- | --- | --- | --- | --- |
|  *Lasten*   | --- | --- | --- | --- | --- |
| 8. Lonen en salarissen  | --- | --- | --- | --- | --- |
| 9. Sociale lasten  | --- | --- | --- | --- | --- |
| 10. Afschrijvingen op immateriële en materiële vaste activa  | --- | --- | --- | --- | --- |
| 11. Bijzondere waardevermindering van vlottende activa  | --- | --- | --- | --- | --- |
| 12. Directe productiekosten  | --- | --- | --- | --- | --- |
| 13. Overige bedrijfslasten  | --- | --- | --- | --- | --- |
| --- | --- | --- | --- | --- | --- |
| 14. Toerekeningorganisatie kosten  | --- | --- | --- | --- | --- |
|  *15. Som der bedrijfslasten*   | --- | --- | --- | --- | --- |
| --- | --- | --- | --- | --- | --- |
| 16. *Bedrijfsresultaat*   | --- | --- | --- | --- | --- |
| --- | --- | --- | --- | --- | --- |
| 17. Opbrengst van vorderingen die tot de vaste activa behoren  | --- | --- | --- | --- | --- |
| 18. Rentebaten en inkomsten uit beleggingen  | --- | --- | --- | --- | --- |
| 19. Waardeverandering van vorderingen die tot de vaste activa behoren  | --- | --- | --- | --- | --- |
| 20. Waardeverandering van beleggingen resp. effecten  | --- | --- | --- | --- | --- |
| 21. Rentelasten en soortgelijke kosten (-/-)  | --- | --- | --- | --- | --- |
| --- | --- | --- | --- | --- | --- |
|  *22.Som der financiële baten en lasten*   | --- | --- | --- | --- | --- |
| --- | --- | --- | --- | --- | --- |
| 23. *Exploitatieresultaat voor toerekeningen Eigen Bijdragen*   | --- | --- | --- | --- | --- |

<sup>1) </sup>(Experimentele) nevenactiviteiten (zoals publiek-private samenwerkingsverbanden die kwalificeren als nevenactiviteit) die niet in één van de voorgaande clusters zijn opgenomen.Indien de exploitatie van een individuele nevenactiviteit niet kostendekkend is, wordt deze nevenactiviteit separaat verantwoord. De informatie die over die nevenactiviteit dient te worden verstrekt staat in paragraaf 2.3.5 van dit Handboek. 

### Model  VII  

####Sponsorbijdragen en bijdragen van derden<sup> 15  Voor officiële terminologie wordt verwezen naar de Mediawet 2008 en regelgeving van het Commissariaat voor de Media.  </sup> 

|--- |--- |--- |--- |--- | specificatie bijdragen derden in €  |--- | Aantal  | naam  | totale  | commerciële  | CoBO  | Mediafonds  | overige  | Titel Mediaaanbod  | afleveringen  | organisatie  | bijdrage in €  | sponsoring  |--- |--- | derden  |
|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
|  *Aansluiting exploitatierekening----->>>>*   |  *0*   |  *0*   |  *0*   |  *0*   |  *0*   |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
|  *Aansluiting ‘vermindering van voorraad’ in balans ----->>>>*   |  *0*   |  *0*   |  *0*   |  *0*   |  *0*   |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
| --- | --- | --- | --- | --- | --- | --- | --- |
|  *Totaal ontvangen bijdragen derden door buitenproducent---->>>>*   |  *0*   |  *0*   |  *0*   |  *0*   |  *0*   |

| Verklaring kolommen  |--- |
|:---|:---|
| Media-aanbodtitel  | De naam van het media-aanbod waarvoor een bijdrage van een sponsor of een derde is ontvangen.  |
| Aantal afleveringen  | Het aantal afleveringen van het media-aanbod waarop de bijdrage betrekking heeft.  |
| Naam organisatie  | De naam van de organisatie of instelling die een bijdrage heeft verstrekt.  |
| Totale bijdrage in €  | De financiële bijdragen die zijn ontvangen ten behoeve van media-aanbod. Dit betreft bijdragen van particulieren, ondernemingen, overheidsinstellingen, instellingen zoals genoemd in artikel 1.1,tweede lid MW 2008, overige organisaties.  |
| --- | Alle bijdragen die in de exploitatierekening zijn verantwoord worden vermeld. Het totaal sluit aan met de exploitatierekening.  |
| --- | Indien meerdere organisaties bijdragen hebben verstrekt voor één bepaald media-aanbod worden zij apart genoemd.  |
| Commerciële sponsoring  | De bijdrage nogmaals invullen indien afkomstig van een particuliere onderneming.  |
| CoBo, Mediafonds  | De bijdrage nogmaals invullen indien afkomstig van één van deze fondsen.  |
| Overige derden  | De bijdrage nogmaals invullen indien afkomstig van een overheidsinstelling, een instelling zoals genoemd in artikel 1.1, tweede lid MW 2008 of een overige organisatie of instelling hier niet eerder genoemd.  |

### Model  VIII  

####Bartering-contracten<sup> 16  Zie voor een nadere toelichting de beleidsbrief van het Commissariaat d.d. 31 maart 2008 met als kenmerk FTZ-001402-mvl.  </sup> 

![255586](http://wetten.overheid.nl/Illustration/255586)

### Bijlage  

####Controleprotocol publieke media-instellingen

### 1  

####Inleiding

####Voor welke instellingen geldt dit controleprotocol?

Op basis van de artikelen 2.171, 2.172 en 2.179 MW 2008 is dit protocol van toepassing op de publieke media-instellingen. Voor de kerkgenootschappen en genootschappen op geestelijke grondslag die media-aanbod voor de landelijke publieke mediadienst verzorgen geldt dit alleen voor zover het de activiteiten en financiën betreft die betrekking hebben op het verzorgen van programma-aanbod en daaraan gerelateerd ander media-aanbod. 

####Doel

De op basis van de artikelen 2.149 t/m 2.157 MW 2008 door de Minister van Onderwijs, Cultuur en Wetenschap (hierna: MOCW) ter beschikking gestelde budgetten worden via het Commissariaat verstrekt aan de raad van bestuur van de NPO, die deze gelden ter beschikking stelt aan de landelijke publieke media-instellingen. De Ster wordt op grond van artikel 2.105, derde lid, MW 2008 bekostigd door vermindering van de Ster-opbrengsten met de door de MOCW goedgekeurde uitgaven. Namens de MOCW verwacht de publieke media-instelling van de instellingsaccountant een verklaring van getrouwheid en van rechtmatigheid bij de jaarrekening van de publieke media-instelling. Het controleprotocol is bedoeld om de verwachtingen van MOCW vast te leggen ten aanzien van deze verklaringen. Deze verklaringen zijn mede de basis voor het oordeel van de departementale accountant bij de departementale jaarrekening. 

####Wettelijk kader

De landelijke publieke media-instellingen leggen op grond van artikel 2.171, eerste t/m derde lid, MW 2008, financiële rekening en verantwoording af aan het Commissariaat over de financiële rechtmatigheid van de uitgaven. Krachtens artikel 2.172, derde lid, MW 2008 zijn nadere regels gesteld voor de inrichting van de jaarrekening. Deze regels zijn opgenomen in het Handboek Financiële Verantwoording landelijke publieke media-instellingen 2015 (hierna: Handboek). Voor het rechtmatigheidsoordeel controleert de instellingsaccountant ondermeer de naleving van: 

– de artikelen van de MW 2008 die zijn vermeld in dit controleprotocol;  

– de Wet normering bezoldiging topfunctionarissen publieke en semipublieke sector;  

– de Europese en nationale wet- en regelgeving inzake aanbestedingen;  

– het Handboek en  

– de aanwijzingen van het Commissariaat<sup> 17 Het Commissariaat stuurt een afschrift van de aanwijzingen naar de accountant van de landelijke publieke media-instelling, zodat die de volledigheid hiervan kan vaststellen. </sup>.   Het object van controle is de verantwoording van de publieke media-instelling. De verantwoording bestaat uit de jaarrekening (inclusief jaarverslag volgens artikel 2:391 BW). Bij de controle van de jaarrekening stelt de instellingsaccountant de getrouwheid daarvan vast. Hieronder worden mede verstaan de toedeling van de kosten naar radio- en televisieprogramma’s, overig media-aanbod, nevenactiviteiten en verenigingsactiviteiten en naar categorie (direct – organisatie). De controle van de jaarrekening is tevens gericht op de financiële rechtmatigheid van de bestedingen en inkomsten. Op grond van zijn controlewerkzaamheden dient de instellingsaccountant een getrouwheids- en rechtmatigheidsoordeel, zoals opgenomen in het model Controleverklaring af te geven bij de jaarrekening<sup> 18 Het model Controleverklaring gaat er vanuit dat de accountant op basis van diens controle een goedkeurende controleverklaring kan afgeven. In de situatie waarin dit niet mogelijk is, past de accountant het model aan overeenkomstig de betreffende voorbeeldteksten van de Nederlandse Beroepsorganisatie van Accountants. </sup>. De instellingsaccountant stelt tevens vast dat geen tekortkomingen zijn gebleken naar aanleiding van het onderzoek, dat het jaarverslag overeenkomstig Titel 9 Boek 2 BW is opgesteld en dat de in artikel 2:392, eerste lid, onder b tot en met h, BW vereiste gegevens zijn toegevoegd. Ook stelt hij vast dat, voor zover hij dit kan beoordelen, het jaarverslag verenigbaar is met de jaarrekening zoals vereist in artikel 2:391, vierde lid, BW. De controle dient te worden uitgevoerd in overeenstemming met de Nadere Voorschriften Controle- en overige standaarden (NV COS) zoals uitgegeven door de Nederlandse Beroepsorganisatie van Accountants en de aanwijzingen zoals opgenomen in dit controleprotocol. Bij de controle op de naleving van het bepaalde in de WNT dient de instellingsaccountant uit te gaan van het Controleprotocol WNT<sup> 19 Staatscourant 2014, nr. 36280, 18 december 2014. </sup> van het ministerie van BZK. 

####Procedure

De Ster stelt conform artikel 2.103 MW jaarlijks voor 1 juni diens jaarverslag vast en dient die in bij MOCW. De landelijke publieke media-instellingen sturen in overeenstemming met artikel 2.171, tweede lid, MW 2008 vóór 1 mei de jaarrekening in bij het Commissariaat. Op grond van artikel 2.171, derde lid, MW 2008 zendt de NPO vóór 1 juli de opmerkingen over de jaarrekeningen tezamen met de jaarrekening van de NPO aan het Commissariaat. Het Commissariaat stelt op grond van de artikelen 2.173 en 7.6 t/m 7.8 MW 2008 vóór 1 september een verantwoording op over het beheer van de mediagelden in het voorgaande boekjaar, voorzien van een getrouwheids- en rechtmatigheidsoordeel van de accountant van het Commissariaat, ten behoeve van MOCW. In deze verantwoording zijn de vaststellingen opgenomen van de mediabijdragen over voorgaande jaren voor alle publieke media-instellingen, die door tussenkomst van het Commissariaat worden bekostigd. De accountant van het Commissariaat maakt voor de hiervoorgenoemde verantwoording gebruik van de controleverklaringen bij de jaarrekeningen van de publieke media-instellingen. Daarnaast maakt hij gebruik van de jaarlijkse toetsing door het Commissariaat van de financiële rechtmatigheid van de besteding van de mediabijdragen. Het Commissariaat is belast met de jaarlijkse toetsing van de financiële rechtmatigheid van de besteding van mediagelden op basis van de jaarrekeningen van de landelijke publieke media-instellingen en NPO. De toetsing van de financiële rechtmatigheid geschiedt door het Commissariaat. Een van de beheermaatregelen die het Commissariaat ter beschikking staat, is het reviewen van de accountantscontroles bij de landelijke publieke media-instellingen en de NPO. Het doel van de review is het krijgen van inzicht in de kwaliteit en toereikendheid van de door de instellingsaccountants uitgevoerde werkzaamheden. De uitkomsten van deze review gebruikt de accountant van het Commissariaat voor de controle van de jaarrekening van het Commissariaat. Het Commissariaat kan de reviewtaak uitbesteden aan een registeraccountant. De reviews worden uitgevoerd mede op basis van een roulatiesysteem. 

### 2  

####Reikwijdte accountantsonderzoek

####Onderzoeksaanpak

De instellingsaccountant neemt in zijn controledossier een risicoanalyse op, waarin expliciet rekening wordt gehouden met de aandachtspunten van dit controleprotocol. Dit controledossier vormt de basis voor een review die het Commissariaat kan (laten) uitvoeren. De instellingsaccountant controleert de financiële rechtmatigheid van de besteding van de mediagelden. De op de financiële rechtmatigheid van toepassing zijnde wettelijke bepalingen uit de MW 2008 en overige relevante wet- en regelgeving zijn aangegeven in bijlage ‘Wet- en regelgeving inzake financiële rechtmatigheid'. Van de instellingsaccountant wordt verwacht dat hij over de naleving van deze bepalingen rapporteert in het accountantsverslag. In bepaalde gevallen is een gesubsidieerde instelling in de zin van de Europese regelgeving een aanbestedende dienst. De accountant controleert in dat geval of de instelling de richtlijnen voor Europese aanbesteding naleeft. De accountant gaat na of bij in het controlejaar aangegane verplichtingen de Europese aanbestedingsregels zijn nageleefd. De accountant weegt zijn bevindingen mee in zijn oordeel. Indien de accountantscontrole fouten aan het licht brengt die de instelling niet herstelt, vermeldt de accountant deze in het accountantsverslag. Met betrekking tot de naleving van deze Europese regelgeving geldt een rapportagetolerantie van 0%. Bij de jaarlijkse toetsing van de financiële rechtmatigheid van alle bestedingen en inkomsten kunnen door het Commissariaat aanwijzingen zijn gegeven. De instellingsaccountant betrekt de naleving van de aanwijzingen in zijn controle. Voor zover deze niet zijn nageleefd, maakt de instellingsaccountant daarvan melding in het accountantsverslag. Tevens weegt de instellingsaccountant eventuele fouten en onzekerheden die hieruit voortvloeien, bij de strekking van het getrouwheids- en rechtmatigheidsoordeel. 

####Betrouwbaarheid en nauwkeurigheid

De instellingsaccountant richt zijn controle zodanig in dat hij met een betrouwbaarheid van 95% de uitspraak kan doen dat in de verantwoording geen afwijkingen (onjuistheden en onzekerheden) voorkomen met een belang dat groter is dan de voorgeschreven toleranties. Voor de strekking van de controleverklaring gelden de volgende toleranties in het onderstaande schema:  Schema 1. Toleranties 

|--- | Onjuistheden  (in de verantwoording)  | Onzekerheden  (in de controle)  |
|:---|:---|:---|
| --- | Beperking  | Afkeuring  | Beperking  | Oordeels-onthouding  |
|  *Rechtmatigheid*   a. Instellingen 2.42 (% van de totale lasten)  b. Overige instellingen (% van de totale lasten)  | >5 en <10  >1 en <3  | =>10  =>3  | >5 en <10  >3 en <10  | =>10  =>10  |
|  *Getrouwheid*   c. Balans (% van de balanstelling)  d. Exploitatierekening (% van de baten)  | >5 en <10  >2 en <5  | =>10  =>5  | >5 en <10  >5 en <10  | =>10  =>10  |

Voor het omgaan met geconstateerde fouten geldt de volgende gedragslijn. Geconstateerde fouten die invloed kunnen hebben op de financiële rechtmatigheid van de bestedingen en inkomsten, moeten voor zover mogelijk door de instelling worden gecorrigeerd. Indien dit niet meer mogelijk is, gelden de tolerantiegrenzen zoals weergegeven in schema 1. Voor het omgaan met geconstateerde fouten die invloed hebben op de getrouwheid van bestedingen en inkomsten gelden de toleranties die in schema 1 staan. De instelling corrigeert deze fouten als de tolerantiegrens wordt overschreden. De accountant vermeldt alle fouten groter dan 0,1% van de lasten die niet zijn gecorrigeerd in het accountantsverslag. 

####Normenkader

De publieke media-instelling stelt de jaarrekening op in overeenstemming met de richtlijnen die zijn opgenomen in het Handboek, de richtlijnen die zijn opgenomen in BW 2 Titel 9 en de Richtlijnen voor de Jaarverslaggeving. De instellingsaccountant controleert de jaarrekening van de publieke media-instellingen waarin, indien van toepassing, tevens opgenomen de verantwoording van de verenigingen van de publieke media-instellingen. De controle is gericht op het vaststellen van de getrouwheid van de jaarrekening en op de toetsing van de financiële rechtmatigheid van alle bestedingen en inkomsten. Onder financiële rechtmatigheid wordt verstaan dat alle financiële transacties van de publieke media-instelling hebben plaatsgevonden binnen de bepalingen die bij het wettelijk kader zijn weergegeven. Als een financiële transactie in strijd met het wettelijk kader heeft plaatsgevonden, dan merkt de instellingsaccountant het totale bedrag van de financiële transactie aan als een fout in de verantwoording. Het totaal aan financiële rechtmatigheidsfouten betrekt de instellingsaccountant bij het rechtmatigheidsoordeel. De instellingsaccountant stelt vast dat de opgave van het bedrag van de bezoldiging voor de bestuurders juist en volledig is. De verplichtingen, bedoeld in artikel 383 c van Titel 9 Boek 2 BW zijn van toepassing. Dit betekent voor publieke media-instellingen dat zij een opgave op naamsniveau moet doen van alle bestuurders en gewezen bestuurders. De accountant stelt aan de hand van de administratie van de publieke media-instelling integraal vast of de gegevens in de jaarrekening van de publieke media-instelling op grond van de Wet normering bezoldiging topfunctionarissen publieke en semipublieke sector (WNT) juist en volledig is. Indien dit niet het geval is, geeft de accountant een ander dan goedkeurend getrouwheidsoordeel af en vermeldt hij de ontbrekende informatie alsnog in zijn verklaring. Voor deze post geldt een controletolerantie van 0%. In dit kader wordt verwezen naar NBA Praktijkhandreiking 1115 Aanpassing van het oordeel in de controleverklaring bij materiële tekortkomingen in de toelichting op de jaarrekening. De accountant stelt, aan de hand van de administratie van de instelling integraal vast of de opgave aan de Minister van Binnenlandse Zaken en Koninkrijksrelaties op grond van de Wet normering bezoldiging topfunctionarissen publieke en semipublieke sector (WNT) juist en volledig is. Indien dit niet het geval is dan neemt de accountant dit op in een verslag van bevindingen zoals vermeld in het accountantsverslag. 

### 3  

####Rapportages accountantsonderzoek

####Controleverklaring

De departementale accountant en het Commissariaat moeten beschikken over een rechtmatigheidsoordeel inzake de bestedingen en de inkomsten van de mediagelden zoals verantwoord in de jaarrekening, en een getrouwheidsoordeel inzake de jaarrekening. De instellingsaccountant van de publieke media-instelling verstrekt daartoe een controleverklaring inzake getrouwheid en financiële rechtmatigheid bij de jaarrekening. De instellingsaccountant hanteert bij het opstellen van de goedkeurende controleverklaring het voorgeschreven model dat bij dit controleprotocol is gevoegd Bij een niet-goedkeurende controleverklaring past de accountant het model aan overeenkomstig de betreffende voorbeeldteksten van de Nederlandse Beroepsorganisatie van Accountants. De instellingsaccountant waarmerkt<sup> 20 Bij waarmerken wordt de specificatie ter identificatie gestempeld en geparafeerd door de accountant met als doel het identificeren van de stukken waarop de verklaring betrekking heeft. </sup> de jaarrekening. 

####Accountantsverslag

De instellingsaccountant stelt een accountantsverslag op en stuurt dit verslag aan het Commissariaat. In het accountantsverslag rapporteert de instellingsaccountant tenminste over de financiële beheershandelingen, materialiteitbepaling en overzicht van controleverschillen, het niet naleven van aanwijzingen van het Commissariaat en over niet door de instelling gecorrigeerde fouten. 

### Model  

####Controleverklaring

####Controleverklaring van de Onafhankelijke Accountant

Aan: Het Bestuur en de Raad van Toezicht van (naam instelling) 

####Verklaring betreffende de jaarrekening

Wij hebben de in dit verslag / rapport opgenomen jaarrekening (boekjaar) van (naam instelling) (‘de instelling’) te (plaats instelling) gecontroleerd. Deze jaarrekening bestaat uit de balans per 31 december (boekjaar), de exploitatierekening en het kasstroomoverzicht over (boekjaar) en de toelichting, waarin zijn opgenomen een overzicht van de gehanteerde grondslagen voor financiële verslaggeving en andere toelichtingen. 

####Verantwoordelijkheid van het bestuur

Het bestuur van de instelling is verantwoordelijk voor het opmaken van de jaarrekening die het vermogen en resultaat getrouw dient weer te geven, alsmede voor het opstellen van een jaarverslag, beide in overeenstemming met de Regeling vaststelling Handboek Financiële Verantwoording landelijke publieke media-instellingen 2015. Het bestuur is tevens verantwoordelijk voor de financiële rechtmatigheid van de in de jaarrekening verantwoorde baten, lasten en balansmutaties. Dit houdt in dat de totstandkoming van deze bedragen in overeenstemming dienen te zijn met de in de relevante wet- en regelgeving opgenomen bepalingen, zoals vermeld in de Regeling vaststelling Handboek Financiële Verantwoording landelijke publieke media- instellingen 2015. Het bestuur is tenslotte verantwoordelijk voor een zodanige interne beheersing als het noodzakelijk acht om het opmaken van de jaarrekening en de naleving van de relevante wet- en regelgeving mogelijk te maken zonder afwijkingen van materieel belang als gevolg van fraude of fouten. 

####Verantwoordelijkheid van de accountant

Onze verantwoordelijkheid is het geven van een oordeel over de jaarrekening op basis van onze controle. Wij hebben onze controle verricht in overeenstemming met Nederlands recht, waaronder de Nederlandse controlestandaarden, het Controleprotocol Publieke Media-instellingen van de Regeling vaststelling Handboek Financiële Verantwoording landelijke publieke media-instellingen 2015 en het Controleprotocol WNT. Dit vereist dat wij voldoen aan voor ons geldende ethische voorschriften en dat wij onze controle zodanig plannen en uitvoeren dat een redelijke mate van zekerheid wordt verkregen dat de jaarrekening geen afwijkingen van materieel belang bevat. Een controle omvat het uitvoeren van werkzaamheden ter verkrijging van controle-informatie over de bedragen en de toelichtingen in de jaarrekening. De geselecteerde werkzaamheden zijn afhankelijk van de door de accountant toegepaste oordeelsvorming, met inbegrip van het inschatten van de risico's dat de jaarrekening een afwijking van materieel belang bevat als gevolg van fraude of fouten. Bij het maken van deze risico-inschattingen neemt de accountant de interne beheersing in aanmerking die relevant is voor het opmaken van de jaarrekening en voor het getrouwe beeld daarvan alsmede in het kader van de financiële rechtmatigheid voor de naleving van de betreffende wet- en regelgeving, gericht op het opzetten van controlewerkzaamheden die passend zijn in de omstandigheden. Deze risico-inschattingen hebben echter niet tot doel een oordeel tot uitdrukking te brengen over de effectiviteit van de interne beheersing van de instelling. Een controle omvat tevens het evalueren van de geschiktheid van de gebruikte grondslagen voor financiële verslaggeving en de gebruikte financiële rechtmatigheidcriteria en van de redelijkheid van de door het bestuur van de instelling gemaakte schattingen, alsmede een evaluatie van het algehele beeld van de jaarrekening. Wij zijn van mening dat de door ons verkregen controle-informatie voldoende en geschikt is om een onderbouwing voor ons oordeel te bieden. 

####Oordeel

Naar ons oordeel geeft de jaarrekening een getrouw beeld van de grootte en de samenstelling van het vermogen van (naam instelling) per 31 december (boekjaar) en van het exploitatieresultaat en de kasstromen over (boekjaar) in overeenstemming met de Regeling vaststelling Handboek Financiële Verantwoording landelijke publieke media-instellingen 2015. Voorts zijn wij van oordeel dat de in deze jaarrekening verantwoorde baten, lasten en balansmutaties over (boekjaar), in alle van materieel zijnde aspecten, voldoen aan de eisen van financiële rechtmatigheid. Dit houdt in dat deze bedragen tot stand zijn gekomen in overeenstemming zijn met de in de relevante wet- en regelgeving opgenomen bepalingen, zoals vermeld in de Regeling vaststelling Handboek Financiële Verantwoording landelijke publieke media- instellingen 2015. 

####Verklaring betreffende overige bij of krachtens de wet gestelde eisen

Ingevolge artikel 2:393 lid 5 onder e en f BW vermelden wij dat ons geen tekortkomingen zijn gebleken naar aanleiding van het onderzoek of het jaarverslag10, voor zover wij dat kunnen beoordelen, overeenkomstig Titel 9 Boek 2 BW is opgesteld, en of de in artikel 2:392 lid 1 onder b tot en met h BW vereiste gegevens zijn toegevoegd. Tevens vermelden wij dat het jaarverslag, voor zover wij dat kunnen beoordelen, verenigbaar is met de jaarrekening zoals vereist in artikel 2:391 lid 4 BW.  *Plaats, Datum*   *Naam accountantspraktijk*   *Naam accountant*  

### Bijlage  

####Wet- en regelgeving

| Financiële transacties  |--- | Inhoud  | Toelichting  | Artikel Mediawet 2008  |
|:---|:---|:---|:---|:---|
|  *NPO*   |
| 2.2 juncto 2.60  | Besteding bekostiging  | In dit artikel staat beschreven voor welke taken van de NPO de bekostiging gebruikt kan worden. Daaronder valt ook het toezicht op naleving van de regelingen en besluiten die te maken hebben met de coördinatie en ordening van de aanbodkanalen (artikel 2.60).  |
| 2.135  | Besteding bekostiging  | De inkomsten van de NPO en publieke media-instellingen dienen uitsluitend te worden gebruikt voor de uitvoering van de publieke media-opdracht, tenzij de wet anders heeft bepaald (zie artikel 2.136).  |
| 2.151, lid 1  | Ontvangst bekostiging  | Beschrijft de doorbetaling van de door de minister vastgestelde budgetten door het Commissariaat aan de raad van bestuur.  |
| 2.151, lid 2  | Besteding bekostiging  | Het artikel bepaalt waaraan de NPO de ontvangen budgetten moet besteden.  |
| 2.152  | Grondslag voor berekening omvang bekostiging  | Beschrijft op welke wijze het budget over de omroeporganisaties met erkenning verdeeld moet worden.  |
| 2.152a  | Grondslag voor berekening omvang bekostiging  | Beschrijft op welke wijze het budget over de omroeporganisaties met een voorlopige erkenning verdeeld moet worden.  |
| 2.153  | Grondslag voor berekening omvang bekostiging  | Beschrijft op welke wijze het budget over de kerkgenootschappen en genootschappen op geestelijke grondslag verdeeld moet worden. Geldt tot 1-1-2016.  |
| 2.154  | Toepassen financiële sancties bij niet nakomen besluiten  | Bepaalt wat de raad van bestuur als financiële sanctie kan opleggen als een instelling inbreuk heeft gemaakt op bindende besluiten van de raad van bestuur of een omroeporganisatie naar de mening van de raad van bestuur onvoldoende uitvoering geeft aan de bereidheid tot samenwerking ten behoeve van de landelijke publieke mediadienst.  |
| 2.155  | Beslissingstermijn bekostiging  | Bepaalt dat de raad van bestuur jaarlijks vóór 1 januari beslist over de verdeling van de budgetten.  |
| 2.157, lid 1  | Uitvoering bekostiging  | Beschrijft de wijze waarop landelijke publieke media-instellingen voorschotten ontvangen.  |
| 2.157, lid 2  | Toepassen financiële sancties  | Bepaalt de financiële sanctie als een instelling de jaarrekening niet tijdig indient.  |
| 2.157, lid 3  | Toepassen financiële sancties  | Bepaalt de financiële sanctie als een instelling gelden in strijd met het bepaalde bij of krachtens deze wet uitgeeft.  |
| 2.167, lid 2  | Ontvangst bekostiging  | Beschrijft de doorbetaling van de bijdrage uit de Algemene mediareserve door het Commissariaat aan de raad van bestuur.  |
| 2.168, lid 2 en 3  | Ontvangst bekostiging  | Beschrijft de doorbetaling van de bijdrage uit de renteopbrengsten (op de Algemene mediareserve) door het Commissariaat aan de raad van bestuur.  |
| 2.174  | Voorschriften voor reserves  | Beschrijft de wijze waarop gelden voor het verzorgen van media-aanbod en voor het uitvoeren van de taken en werkzaamheden van de NPO gereserveerd moeten worden.  |
| 2.176, lid 2  | Voorschriften voor reserves  | Bepaalt dat als een deel van de gereserveerde gelden in enig jaar niet in het volgend jaar is besteed aan het doel waarvoor zij oorspronkelijk bestemd zijn, er op verzoek van de raad van bestuur ontheffing mogelijk is.  |
| 7.16 lid 1, onderdeel b en lid 2  | Toepassen financiële sancties  | Bepaalt dat er geen recht bestaat op een financiële bijdrage voor de verzorging van het programma-aanbod en dat de bijdrage evenredig wordt verminderd als uren worden ingetrokken als sanctiemaatregel.  |
|  *Landelijke publieke media-instellingen en de NPO*   |
| 2.24 lid 1, onderdeel e en lid 2  | Vaststellen bedrag van ledencontributie  | Bepaalt dat de jaarlijkse contributie van de omroepvereniging tenminste € 5,72 bedraagt. Dit bedrag kan bij algemene maatregel van bestuur worden aangepast.  |
| 2.105, lid 3 (*Ster*)  | Inkomsten naar de overheid  | Bepaalt dat de netto reclameopbrengsten naar de overheid gaan.  |
| 2.135, lid 1  | Besteding bekostiging  | De inkomsten van de NPO en publieke media-instellingen dienen uitsluitend te worden gebruikt voor de uitvoering van de publieke media-opdracht, tenzij de wet anders heeft bepaald (zie artikel 2.136).  |
| 2.135, lid 2  | Besteding bekostiging  | De landelijke publieke media-instelling die samenwerkingsomroep is, draagt ervoor zorg dat de omroepverenigingen die hij vertegenwoordigt, al hun inkomsten voor de uitvoering van de publieke mediaopdracht gebruiken, tenzij bij of krachtens deze wet anders is bepaald.  |
| 2.136  | Besteding eigen inkomsten  | Verenigingsactiviteiten en dekking van verliezen van de vereniging door opbrengst programmabladen.  |
| 2.152a lid 3  | Besteding bekostiging  | Bepaalt dat de bekostiging gebruikt dient te worden voor verzorging van media-aanbod.  |
| 2.174  | Voorschriften voor reserves  | Beschrijft de wijze waarop gelden voor het verzorgen van media-aanbod gereserveerd moeten worden.  |
| 2.174a, lid 1, juncto artikel 16a van het Mediabesluit 2008  | Voorschriften voor reserves  | Bepaalt dat omroepverenigingen hun resultaat uit verenigingsactiviteiten tot een bedrag van € 750.000 kunnen reserveren voor verenigingsactiviteiten.  |
| 2.176  | Voorschriften voor reserves  | Bepaalt dat gereserveerde gelden voor de verzorging van media-aanbod in het volgende kalenderjaar worden besteed aan de doelen waarvoor zij oorspronkelijk bestemd zijn.  |
| 2.177  | Voorschriften voor reserves  | Bepaalt dat onrechtmatig uitgegeven of te veel gereserveerde gelden worden teruggevorderd door het Commissariaat.  |
|  *Kerkgenootschappen/ genootschappen op geestelijke grondslag*   |
| 2.153 lid 2 juncto 2.49 lid 2  | Besteding bekostiging  | Kerkgenootschappen/genootschappen op geestelijke grondslag besteden de ontvangen gelden aan het verzorgen van media-aanbod dat geheel ligt op kerkelijk respectievelijk geestelijk terrein en dat verband houdt met de kerkelijke of geestelijke identiteit.  |
| 2.174  | Voorschriften voor reserves  | Beschrijft de wijze waarop gelden voor het verzorgen van media-aanbod gereserveerd moeten worden.  |
| 2.176  | Voorschriften voor reserves  | Bepaalt dat gereserveerde gelden voor de verzorging van media-aanbod in het volgende kalenderjaar worden besteed aan de doelen waarvoor zij oorspronkelijk bestemd zijn.  |
| 2.177  | Voorschriften voor reserves  | Bepaalt dat onrechtmatig uitgegeven of te veel gereserveerde gelden worden teruggevorderd door het Commissariaat.  |
|  *Wet normering bezoldiging topfunctionarissen publieke en semipublieke sector (WNT)*   |
| 1.6  | Onverschuldigde betalingen  | Bepaalt hoe overschrijdingen aangemerkt worden.  |
| 2.1  | Bezoldigingsmaximum  | Dit artikel bepaalt wat de maximale bezoldiging is bij zowel voltijds als deeltijds dienstverband.  |
| 2.2  | Bezoldigingsmaximum  | Bepaalt het maximum voor toezichthoudende organen.  |
| 2.3  | Bezoldigingsmaximum  | Beschrijft hoe het maximum berekend moet worden.  |
| 2.10  | Bezoldigingsmaximum  | Beschrijft regels voor beëindiging dienstverband.  |
| 2.11  | Bezoldiging  | Beschrijft regels voor variabele beloningen.  |
| 7.3  | --- | Overgangsrecht  |
| 7.9  | --- | Bepaalt de ingangsdatum (24 november 2012 voor artikel 2.3 en verder 1 januari 2013).  |

| Financiële beheershandelingen  |--- | Inhoud  | Toelichting  |
|:---|:---|:---|:---|
|  *Artikel Mediawet 2008*   |
| 2.109  | Sponsoring  | Sponsorbijdragen worden rechtstreeks door de media-instelling schriftelijk bedongen of aanvaard.  |
| 2.113  | Sponsoring  | Sponsoring verantwoorden in de jaarrekening.  |
| 2.116, lid 1 juncto  artikel 14b Mediabesluit  | Besteding bekostiging  | Bepaalt dat het percentage onafhankelijk product minimaal 16,5% moet zijn.  |
| 2.132, lid 3  | Nevenactiviteiten  | Nevenactiviteiten dienen verband te houden of ten dienste te staan van de verwezenlijking van de publieke media-opdracht en direct gerelateerd te zijn aan het media-aanbod. Ze moeten op marktconforme wijze worden verricht en tenminste kostendekkend zijn.  |
| 2.134  | Nevenactiviteiten  | Betreft regels voor nevenactiviteiten.  |
| 2.141  | Dienstbaarheid verbod  | Bepaalt dat de de publieke media-instellingen met al hun activiteiten niet dienstbaar mogen zijn aan het maken van winst door derden.  |
| 2.172  | Van toepassingsverklaring titel 9 BW 2  | --- |
| 2.178  | Bedrijfsprocessen  | Deugdelijke inrichting van de bedrijfsprocessen en een deugdelijke administratie.  |
| 2.179  | Financiële verantwoording landelijke publieke mediadienst  | De artikelen uit deze afdeling is op kerkgenootschappen en genootschappen op geestelijke grondslag van toepassing voor zover het betreft de activiteiten en financiën die betrekking hebben op de verzorging van programma-aanbod en daaraan gerelateerd ander media-aanbod voor de landelijke publieke mediadienst.  |
|  *Artikel Mediabesluit 2008*   |
| 16  | Resultaat programmabladen  | Bepaalt dat inkomsten uit programmabladen jaarlijks tot ten hoogste het bedrag dat nodig is om een verlies van de omroepvereniging te dekken, worden besteed aan verenigingsactiviteiten.  |
| 16a  | Bekostiging publieke mediadiensten  | Omroeporganisaties die een erkenning of een voorlopige erkenning als bedoeld in artikel 2.23 van de wet hebben verkregen, kunnen netto inkomsten uit contributies en verenigingsactiviteiten als bedoeld in artikel 2.136 van de wet tot een bedrag van € 750.000 reserveren voor die verenigingsactiviteiten.  |
|  *Beleidsregels nevenactiviteiten 2009*   |
|  *Landelijke en regionale publieke media-instellingen*   |
| 11  | Nevenactiviteiten  | Een nevenactiviteit is kostendekkend wanneer deze niet indirect wordt bekostigd of anderszins ten laste komt van publieke omroepmiddelen.  |
| 12  | Nevenactiviteiten  | Regels voor positieve resultaten, compensatie negatieve resultaten en aanloopverliezen.  |

Indien er in de toekomst relevante wijzigingen/aanvullingen plaatsvinden in bovenstaande wet- en regelgeving, dan zijn deze onverkort van toepassing. 


<meta http-equiv='Content-Type' content='text/html; charset=utf-8' />

##Regeling van de Minister van Justitie van 5 januari 2010, nr. 5636244/10, houdende vaststelling van de hoogte van de onkostenvergoeding als bedoeld in het Besluit onkostenvergoeding rechterlijke ambtenaren (Regeling indexering algemene onkostenvergoeding rechterlijke ambtenaren)

De Minister van Justitie,  
Gelet op [artikel 7b van het Besluit onkostenvergoeding rechterlijke ambtenaren](../../../../../../../../AMvB/besluit/onkostenvergoeding/rechterlijke/ambtenaren/BWBR0005887/README.md);
Besluit:    

### Artikel  1  

De bedragen van de algemene onkostenvergoeding als bedoeld in [artikel 1 tot en met artikel 6 van het Besluit onkostenvergoeding rechterlijke ambtenaren](../../../../../../../../AMvB/besluit/onkostenvergoeding/rechterlijke/ambtenaren/BWBR0005887/README.md) worden jaarlijks geïndexeerd op basis van de consumentenprijsindex over het voorgaande kalenderjaar.  

### Artikel  2  

De indexering van de algemene onkostenvergoeding wordt met terugwerkende kracht tot en met 1 januari van het betreffende kalenderjaar toegepast.  

### Artikel  3  

1.  Het bedrag van de algemene onkostenvergoeding voor het jaar 2003 wordt met 2,25% verhoogd en vastgesteld op het in bij deze regeling behorende bijlage 1 genoemd bedrag.   
2.  Het bedrag van de algemene onkostenvergoeding voor het jaar 2004 wordt met 1,25% verhoogd en vastgesteld op het in bij deze regeling behorende bijlage 2 genoemd bedrag.   
3.  Het bedrag van de algemene onkostenvergoeding voor het jaar 2005 wordt met 0,75% verhoogd en vastgesteld op het in bij deze regeling behorende bijlage 3 genoemd bedrag   
4.  Het bedrag van de algemene onkostenvergoeding voor het jaar 2006 wordt met 1,25% verhoogd en vastgesteld op het in bij deze regeling behorende bijlage 4 genoemd bedrag.   
5.  Het bedrag van de algemene onkostenvergoeding voor het jaar 2007 wordt met 1,25% verhoogd en vastgesteld op het in bij deze regeling behorende bijlage 5 genoemd bedrag.   

### Artikel  4  

De artikelen in deze regeling treden in werking met ingang van de tweede dag na de dagtekening van de Staatscourant waarin zij wordt geplaatst, met dien verstande dat: 

a. artikel 3, eerste lid, terugwerkt tot en met 1 januari 2003;  

b. artikel 3, tweede lid, terugwerkt tot en met 1 januari 2004;  

c. artikel 3, derde lid, terugwerkt tot en met 1 januari 2005;  

d. artikel 3, vierde lid, terugwerkt tot en met 1 januari 2006;  

e. artikel 3, vijfde lid, terugwerkt tot en met 1 januari 2007;    

### Artikel  5  

Deze regeling wordt aangehaald als: Regeling indexering algemene onkostenvergoeding rechterlijke ambtenaren.  
Deze regeling zal met de toelichting in de Staatscourant worden geplaatst.   

Den Haag 
5 januari 2010   

De 
Minister van Justitie, 
E.M.H.Hirsch Ballin  

### Bijlage  1  

Niet opgenomen.  

### Bijlage  2  

Niet opgenomen.  

### Bijlage  3  

Niet opgenomen.  

### Bijlage  4  

Niet opgenomen.  

### Bijlage  5  

Niet opgenomen.  

<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 13 december 2013, nr. 461218, tot indexering van bedragen in de Algemene wet bestuursrecht, het Besluit proceskosten bestuursrecht, de Wet griffierechten burgerlijke zaken en de Wet op het hoger onderwijs en wetenschappelijk onderzoek

De Minister van Veiligheid en Justitie,  
Gelet op [artikel 11:2, eerste lid, van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md), [artikel 2 van de Wet griffierechten burgerlijke zaken](../../../../../../../../../../wet/wet/griffierechten/burgerlijke/zaken/BWBR0028899/README.md) en [artikel 7.67 van de Wet op het hoger onderwijs en wetenschappelijk onderzoek](../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);
Besluit:    

### Artikel  I  

Wijzigt de Algemene wet bestuursrecht. 

### Artikel  II  

Wijzigt het Besluit proceskosten bestuursrecht. 

### Artikel  III  

Wijzigt de Wet griffierechten burgerlijke zaken.

### Artikel  IV  

Wijzigt de Wet op het hoger onderwijs en wetenschappelijk onderzoek.

### Artikel  V  

1.  [Artikel 4:113 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) zoals dat artikel luidde voor 1 januari 2014 blijft van toepassing indien de aanmaning betrekking heeft op een voor die datum ontstane betalingsverplichting.   
2.  [Artikel 8:41, tweede lid, van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) zoals dat lid luidde voor 1 januari 2014 blijft van toepassing op een beroep tegen een voor die datum bekendgemaakt besluit.   
3.  [Artikel 8:109, eerste lid, van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) zoals dat lid luidde voor 1 januari 2014 blijft van toepassing op een hoger beroep tegen een voor die datum bekendgemaakte uitspraak.   
4.  In afwijking van het tweede en derde lid wordt voor een beroep, onderscheidenlijk hoger beroep, wegens niet tijdig beslissen het griffierecht geheven dat geldt op de dag waarop het beroepschrift, onderscheidenlijk hogerberoepschrift, wordt ontvangen.   
5.  Indien voor een verzoek om schadevergoeding als bedoeld in [artikel 8:88, eerste lid, van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) griffierecht verschuldigd is ingevolge [artikel 8:94, eerste lid, van die wet](../../../../../../../../../../wet/algemene/wet/bestuursrecht/BWBR0005537/README.md), wordt voor dat verzoek het griffierecht geheven dat geldt op de dag waarop het verzoekschrift wordt ontvangen.   
6.  Het [Besluit proceskosten bestuursrecht](../../../../../../../../../../AMvB/besluit/proceskosten/bestuursrecht/BWBR0006358/README.md) zoals dat luidde voor 1 januari 2014 blijft van toepassing op een voor die datum bekendgemaakte beslissing op een bezwaar of administratief beroep en op een voor die datum bekendgemaakte uitspraak van een bestuursrechter. In afwijking van de eerste volzin gelden de nieuwe bedragen indien: 

a. de bestuursrechter na 31 december 2013 een beslissing op een bezwaar of op een administratief beroep vernietigt en een kostenvergoeding vaststelt die betrekking heeft op de behandeling van dat bezwaar of administratief beroep;  

b. de bestuursrechter na 31 december 2013 een uitspraak van een bestuursrechter vernietigt en een kostenvergoeding vaststelt die betrekking heeft op een eerdere fase van de procedure.     
7.  Ten aanzien van griffierechten als bedoeld in de [Wet griffierechten burgerlijke zaken](../../../../../../../../../../wet/wet/griffierechten/burgerlijke/zaken/BWBR0028899/README.md) die voor 1 januari 2014 verschuldigd zijn geworden door een eiser of verzoeker of voor die datum rechtsgeldig een gedaagde of belanghebbende zijn aangezegd op grond van [artikel 111, tweede lid, onder k](../../../../../../../../../../wet/wetboek/van/burgerlijke/rechtsvordering/BWBR0001827/README.md), of [276, tweede lid, van het Wetboek van Burgerlijke Rechtsvordering](../../../../../../../../../../wet/wetboek/van/burgerlijke/rechtsvordering/BWBR0001827/README.md), blijft het griffierecht zoals het voor die datum gold, van toepassing.   
8.  [Artikel 7.67 van de Wet op het hoger onderwijs en wetenschappelijk onderzoek](../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) zoals dat artikel luidde voor 1 januari 2014 blijft van toepassing op een beroep tegen een voor die datum bekendgemaakte beslissing van een orgaan van een instelling voor hoger onderwijs.  

### Artikel  VI  

Deze regeling treedt in werking met ingang van 1 januari 2014. 
Deze regeling zal met de toelichting in de Staatscourant worden geplaatst.   

’s Gravenhage 
13 december 2013   

De 
Minister van Veiligheid en Justitie, 
I.W. Opstelten     

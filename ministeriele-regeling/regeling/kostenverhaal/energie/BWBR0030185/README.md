<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, Landbouw en Innovatie van 27 juni 2011, nr. WJZ/11075438, houdende uitvoering van de artikelen 2, derde lid, en 4, eerste lid, van het Besluit kostenverhaal energie (Regeling kostenverhaal energie)

De Minister van Economische Zaken, Landbouw en Innovatie,  
Gelet op artikelen 2, derde lid, en 4, eerste lid, van het Besluit kostenverhaal energie;
Besluit:    

### Artikel  1  

De bedragen die verschuldigd zijn voor de werkzaamheden, bedoeld in artikel 2 van het Besluit kostenverhaal energie, zijn: 

a. € 1.782 voor het verlenen van instemming als bedoeld in artikel 12, tweede lid, van de Elektriciteitswet 1998 of artikel 4, tweede lid, van de Gaswet;  

b. € 1.782 voor het verlenen van een aanwijzing als bedoeld in artikel 13 van de Elektriciteitswet 1998 of artikel 5 van de Gaswet;  

c. € 1.199 voor het verlenen van een vergunning als bedoeld in artikel 95d van de Elektriciteitswet 1998 of artikel 43 van de Gaswet;  

d. € 31.590 voor het verlenen van een ontheffing als bedoeld in artikel 86c van de Elektriciteitswet 1998;  

e. € 75.276 voor het verlenen van een ontheffing als bedoeld in artikel 16 van de Gaswet.   

### Artikel  3  

De Regeling kostenverhaal energie 2011 wordt ingetrokken. 

### Artikel  4  

Deze regeling treedt in werking met ingang van 1 juli 2011. 

### Artikel  5  

Deze regeling wordt aangehaald als: Regeling kostenverhaal beschikkingen van de Minister van Economische Zaken op energiegebied. 
Deze regeling zal met de toelichting in de Staatscourant worden geplaatst.   

Den Haag 
27 juni 2011   

De 
Minister van Economische Zaken, Landbouw en Innovatie, 
M.J.M. Verhagen     

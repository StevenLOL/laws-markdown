<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, Landbouw en Innovatie van 27 juni 2011, nr. WJZ/11075438, houdende uitvoering van de artikelen 2, derde lid, en 4, eerste lid, van het Besluit kostenverhaal energie (Regeling kostenverhaal energie)

De Minister van Economische Zaken, Landbouw en Innovatie,  
Gelet op [artikelen 2, derde lid](../../../../../AMvB/besluit/kostenverhaal/energie/BWBR0012621/README.md), en [4, eerste lid, van het Besluit kostenverhaal energie](../../../../../AMvB/besluit/kostenverhaal/energie/BWBR0012621/README.md);
Besluit:    

### Artikel  1  

De bedragen die verschuldigd zijn voor de werkzaamheden, bedoeld in [artikel 2 van het Besluit kostenverhaal energie](../../../../../AMvB/besluit/kostenverhaal/energie/BWBR0012621/README.md), zijn: 

a. € 1.782 voor het verlenen van instemming als bedoeld in [artikel 12, tweede lid, van de Elektriciteitswet 1998](../../../../../wet/elektriciteitswet/1998/BWBR0009755/README.md) of [artikel 4, tweede lid, van de Gaswet](../../../../../wet/gaswet/BWBR0011440/README.md);  

b. € 1.782 voor het verlenen van een aanwijzing als bedoeld in [artikel 13 van de Elektriciteitswet 1998](../../../../../wet/elektriciteitswet/1998/BWBR0009755/README.md) of [artikel 5 van de Gaswet](../../../../../wet/gaswet/BWBR0011440/README.md);  

c. € 1.112 voor het verlenen van een ontheffing als bedoel in [artikel 15, tweede lid, van de Elektriciteitswet 1998](../../../../../wet/elektriciteitswet/1998/BWBR0009755/README.md) of [artikel 2a van de Gaswet](../../../../../wet/gaswet/BWBR0011440/README.md);  

d. € 1.199 voor het verlenen van een vergunning als bedoeld in [artikel 95d van de Elektriciteitswet 1998](../../../../../wet/elektriciteitswet/1998/BWBR0009755/README.md) of [artikel 43 van de Gaswet](../../../../../wet/gaswet/BWBR0011440/README.md);  

e. € 31.590 voor het verlenen van een ontheffing als bedoeld in [artikel 86c van de Elektriciteitswet 1998](../../../../../wet/elektriciteitswet/1998/BWBR0009755/README.md);  

f. € 75.276 voor het verlenen van een ontheffing als bedoeld in [artikel 16 van de Gaswet](../../../../../wet/gaswet/BWBR0011440/README.md);  

g. € 31.590 voor het verlenen van een ontheffing als bedoeld in [artikel 18h van de Gaswet](../../../../../wet/gaswet/BWBR0011440/README.md).    

### Artikel  2  

De bedragen die netbeheerders in 2011 verschuldigd zijn op grond van [artikel 3 van het Besluit kostenverhaal energie](../../../../../AMvB/besluit/kostenverhaal/energie/BWBR0012621/README.md) zijn: 

a. € 889.055 voor de netbeheerder van het landelijk hoogspanningsnet;  

b. € 1.280.114 voor de netbeheerder van het landelijk gastransportnet;  

c. € 4.754, vermeerderd met een bedrag dat de som is van het aantal aansluitingen op 31 december 2009 op het door een netbeheerder beheerde net vermenigvuldigd met € 0,121 voor de netbeheerders, bedoeld in [artikel 1, eerste lid, onder k, van de Elektriciteitswet 1998](../../../../../wet/elektriciteitswet/1998/BWBR0009755/README.md), niet zijnde de in onderdeel a genoemde netbeheerder;  

d. € 3.218, vermeerderd met een bedrag dat de som is van het aantal aansluitingen op 31 december 2009 op het door een netbeheerder beheerde net vermenigvuldigd met € 0,125 voor de netbeheerders, bedoeld in [artikel 1, eerste lid, onderdeel e, van de Gaswet](../../../../../wet/gaswet/BWBR0011440/README.md), niet zijnde de in onderdeel b genoemde netbeheerder.    

### Artikel  3  

De [Regeling kostenverhaal energie 2011](../../../../../ministeriele-regeling/regeling/kostenverhaal/energie/2011/BWBR0029828/README.md) wordt ingetrokken.  

### Artikel  4  

Deze regeling treedt in werking met ingang van 1 juli 2011.  

### Artikel  5  

Deze regeling wordt aangehaald als: Regeling kostenverhaal energie.  
Deze regeling zal met de toelichting in de Staatscourant worden geplaatst.   

Den Haag 
27 juni 2011   

De 
Minister van Economische Zaken, Landbouw en Innovatie,
M.J.M.Verhagen   

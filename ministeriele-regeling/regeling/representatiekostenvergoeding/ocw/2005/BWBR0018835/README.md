<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 7 oktober 2005, nr. HRM/2005/44242, houdende vaststelling van departementale regels met betrekking tot het vergoeden van representatiekosten (Regeling representatiekostenvergoeding OCW 2005)

De Minister van Onderwijs, Cultuur en Wetenschap,  
Gelet op [artikel 2, tweede lid, van het Besluit vergoeding representatiekosten rijkspersoneel](../../../../../../AMvB/besluit/vergoeding/representatiekosten/rijkspersoneel/BWBR0006102/README.md) (Stb. 527, 1993);

Gehoord het Departementaal Georganiseerd Overleg van het Ministerie van Onderwijs, Cultuur en Wetenschap;
Besluit:    

### Artikel  1  

In dit besluit wordt verstaan onder: 

a. ambtenaar: 

– degene wiens functie is opgenomen in de bij dit besluit behorende bijlage,  

– degene die door een directeur of hoofd van een diensteenheid vanwege de noodzakelijke (externe) contacten een persoonsgebonden representatiekostenvergoeding krijgt toegewezen, onder voorbehoud van goedkeuring door de secretaris-generaal;    

b. bevoegd gezag: 

– de secretaris-generaal voor zover het betreft de plaatsvervangend secretaris-generaal, de directeuren-generaal, de voorzitter van de Onderwijsraad, de inspecteur-generaal van het onderwijs en degenen die vallen onder de centrale personeelsvoorziening;  

– de directeuren-generaal voor zover het betreft de directeuren en hoofden van diensteenheden die tot hun portefeuille behoren;  

– de directeuren en hoofden van diensteenheden voor zover het betreft hun medewerkers;    

c. representatiekosten: 

– de kosten welke voortvloeien uit de eisen die de uitoefening van de functie stelt ten aanzien het onderhouden van externe contacten en die niet declarabel zijn.      

### Artikel  2  

1.  Aan de ambtenaar wordt maandelijks een vaste representatiekostenvergoeding toegekend.   
2.  De hoogte van de representatiekostenvergoeding is afhankelijk van de functie die wordt bekleed en is vastgelegd in de bij dit besluit behorende bijlage.   
3.  De ambtenaar ontvangt de representatiekostenvergoeding voor zolang hij de functie bekleedt uit hoofde waarvan hij de vergoeding ontvangt.   

### Artikel  3  

De ambtenaar kan de volgende kosten niet declareren: 

kosten in verband met aanschaf van kleding en schoeisel;  

kosten in verband met aanpassing en inrichting van de eigen woning;  

kosten in verband met persoonlijke verzorging;  

kosten in verband met ontvangsten van bescheiden omvang in de eigen woning;  

fooien;  

het aanbieden van een drankje en rookwaar aan een zakenrelatie tijdens een bespreking, anders dan tijdens een lunch of diner;  

het aanbieden van attenties of geschenken ter zake van recepties, jubilea en dergelijke aan medewerkers, collega’s of zakenrelaties;  

vakliteratuur, abonnementen en kantoorbenodigdheden, voor zover deze niet rechtstreeks door de werkgever worden betaald;  

contributies vakvereniging, niet zijnde een beroepsvereniging.    

### Artikel  4  

De maandelijks toe te kennen representatiekostenvergoeding wordt gebruteerd waarna loonheffing wordt ingehouden.  

### Artikel  5  

De ambtenaar die bij datum ingang van dit besluit uit hoofde van een vroegere functie een persoonsgebonden representatiekostenvergoeding ontvangt, behoudt deze tot aan de datum waarop het bevoegd gezag een nadere beslissing neemt.  

### Artikel  6  

Het ‘Besluit representatiekostenvergoeding OCenW 2002’ wordt ingetrokken.  

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 oktober 2005.  

### Artikel  8  

Deze regeling wordt aangehaald als: Regeling representatiekostenvergoeding OCW 2005.  
Deze regeling zal met toelichting in de Staatscourant worden geplaatst.   

Den Haag 
7 oktober 2005   

De 
Minister van Onderwijs, Cultuur en Wetenschap, 
M.J.A. van derHoeven  

### Bijlage  

####behorende bij de Regeling representatiekostenvergoeding OCW 2005 per 1 januari 2010

Het maximum aan representatietoelage toe te kennen bedrag wordt periodiek door het ministerie van Binnenlandse Zaken en Koninkrijksrelaties vastgesteld. Binnen OCW wordt hierbij de volgende onderverdeling aangebracht. De bedragen zijn gerangschikt in een aantal categorieën. Categorie I € 200,97 per maand Categorie II € 130,63 per maand Categorie III € 66,98 per maand  LIJST VAN FUNCTIES DIE BINNEN HET MINISTERIE VAN OCW IN AANMERKING KOMEN VOOR EEN REPRESENTATIETOELAGE 

| Functie  | Categorie  | Netto bedrag per maand in €  |
|:---|:---|:---|
| Plaatsvervangend secretaris-generaal  | I  | 200,97  |
| Hoofddirecteuren DUO  | I  | 200,97  |
| Directeur Concernondersteuning  | I  | 200,97  |
| Directeur Communicatie  | I  | 200,97  |
| Plaatsvervangend directeur Communicatie  | I  | 200,97  |
| Directeuren van een ondersteunende directie (anders dan Concernondersteuning en Communicatie) of beleidsdirectie  | II  | 130,63  |
| Directeuren DUO  | II  | 130,63  |
| Hoofdinspecteur Inspectie van het Onderwijs  | II  | 130,63  |
| Directeur Bedrijfsvoering Inspectie van het Onderwijs  | II  | 130,63  |
| Directeur Bureau College voor Examens  | II  | 130,63  |
| Algemeen secretaris Onderwijsraad  | II  | 130,63  |
| Algemeen secretaris Raad voor Cultuur  | II  | 130,63  |
| Secretaris Adviesraad voor Wetenschap- en Technologiebeleid  | II  | 130,63  |
| Directeur Nationaal Archief  | II  | 130,63  |
| Directeur Erfgoedinspectie  | II  | 130,63  |


<meta http-equiv='Content-Type' content='text/html; charset=utf-8' />

##Regeling bewijs van verzekering niet-kentekenplichtige motorrijtuigen

De minister van Verkeer en Waterstaat,  
Gelet op [artikel 7 van het koninklijk besluit van 16 september 1965 (Stb. 414), houdende vaststelling van het bewijs van verzekering voor de niet-kentekenplichtige motorrijtuigen en enkele regelen met betrekking tot het bewijs van vrijstelling](../../../../../../../../AMvB/vaststelling/bewijs/van/verzekering/voor/niet-kentekenplichtige/etc/BWBR0002503/README.md);
Besluit:    

###Artikel 1 

Aan de bestuurders van motorrijtuigen, die gewoonlijk zijn gestald in:

a. België;

b. de Bondsrepubliek Duitsland;

c. Cyprus;

d. Denemarken, met inbegrip van de Faeröer;

e. Estland;

f. Finland;

g. Frankrijk en Monaco;

h. Griekenland;

i. Hongarije;

j. Ierland;

k. Italië, San Marino en Vaticaanstad;

l. Kroatië;

m. Letland;

n. Litouwen;

o. Luxemburg;

p. Malta;

q. Noorwegen;

r. Oostenrijk;

s. Polen;

t. Portugal;

u. Slovenië;

v. de Slowaakse Republiek;

w. Spanje;

x. de Tsjechische Republiek;

y. het Verenigd Koninkrijk van Groot-Brittannië en Noord-Ierland, de Kanaaleilanden, het eiland Man en Gibraltar;

z. IJsland;

aa. Zweden;

bb. Zwitserland en Liechtenstein;wordt, behoudens artikel 2, ontheffing verleend van de verplichting een bewijs van verzekering bij zich te hebben.

### Artikel  2  

De in artikel 1 bedoelde ontheffing geldt niet voor motorrijtuigen die gewoonlijk zijn gestald in één der in artikel 1 genoemde landen en ten aanzien waarvan: 

a. in dat land overeenkomstig artikel 4, onder b, van de Richtlijn van de Raad der Europese gemeenschappen van 24 april 1972 (Pb. E.G. 2 mei 1972 L 103), gewijzigd bij Richtlijn van de Raad van 19 december 1972 (Pb. E.G. 1291 van 28 december 1972, rectificatie in Pb. E.G. L 75 van 23 maart 1973) van de bepalingen van artikel 3 van die Richtlijn is afgeweken, hetzij 

b. niet voldaan is aan de voorwaarde genoemd in artikel 7, tweede lid, van vorengenoemde Richtlijn.  

### Artikel  3  

De regeling van 8 augustus 1986, nr. A 24878, Centrale Afdeling Wegenverkeerswetgeving, betreffende bewijs van verzekering niet-kentekenplichtige motorrijtuigen (Stcrt. 1986, 157), wordt ingetrokken. 

### Artikel  4  

Deze regeling treedt in werking met ingang van 1 juli 1988. Deze regeling zal worden geplaatst in de Nederlandse Staatscourant. 

### Artikel  5  

Deze regeling wordt aangehaald als: Regeling bewijs van verzekering niet-kentekenplichtige motorrijtuigen.

's-Gravenhage 
2 juni 1988    

De 
minister van Verkeer en Waterstaat, 
N. Smit-Kroes      

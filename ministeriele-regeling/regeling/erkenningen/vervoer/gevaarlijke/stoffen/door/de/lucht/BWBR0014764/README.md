<meta http-equiv='Content-Type' content='text/html; charset=utf-8' />

##Regeling van de Staatssecretaris van Verkeer en Waterstaat inzake de erkenning van een natuurlijke persoon of rechtspersoon die zich bezighoudt met het vervoer van gevaarlijke stoffen door de lucht (Regeling erkenningen vervoer gevaarlijke stoffen door de lucht)

De Staatssecretaris van Verkeer en Waterstaat,  
Gelet op [artikel 6.55, zesde lid, van de Wet luchtvaart](../../../../../../../../../../wet/wet/luchtvaart/BWBR0005555/README.md) en [artikel 9, derde lid, van het Besluit vervoer gevaarlijke stoffen door de lucht](../../../../../../../../../../AMvB/besluit/vervoer/gevaarlijke/stoffen/door/de/lucht/BWBR0013514/README.md).
Besluit:     
### Hoofdstuk  1  

####Algemeen

### Artikel  1  

In deze regeling wordt verstaan onder: 

a. *minister:* Minister van Verkeer en Waterstaat;  

b. *certificaat:* een door een erkende opleidingsinstelling als bedoeld in artikel 1, onderdeel a, van de Regeling erkenning opleidingsinstellingen en examinering voor het vervoer van gevaarlijke stoffen door de lucht afgegeven certificaat inzake het vervoer van gevaarlijke stoffen door de lucht als bedoeld in artikel 9 van die regeling.    

### Hoofdstuk  2  

####Procedureregels

### §  2.1  

####Aanvraag van een erkenning

### Artikel  2  

De aanvraag voor verlening van een erkenning wordt ingediend door middel van een daartoe volledig ingevuld en ondertekend formulier, waarvan exemplaren kosteloos bij de minister zijn te verkrijgen.  

### Artikel  3  

De aanvraag voor verlening van een erkenning gaat vergezeld van: 

a. een verklaring waarin de aanvrager aangeeft dat de aangeleverde informatie juist is en dat aan artikel 4 wordt voldaan;  

b. een overzicht van alle medewerkers die in het bezit zijn van een certificaat en per medewerker een afschrift van het geldige certificaat;  

c. een overzicht van alle andere medewerkers die zijn opgeleid in overeenstemming met de opleidingseisen van de categorieën, genoemd in de Technische Voorschriften;  

d. een curriculum vitae van het verantwoordelijke directielid, de aanvrager en de contactpersoon;  

e. een omschrijving van de taken en bevoegdheden van de onder c genoemde personen;  

f. een organigram van de aanvrager, inclusief een korte omschrijving;  

g. indien van toepassing de functionele plaats van de aanvrager in relatie tot de hoofdvestiging;  

h. een omschrijving van de handelingen die betrekking hebben op het vervoer van gevaarlijke stoffen door de lucht;  

i. indien van toepassing een afschrift van de vigerende vergunning ingevolge de Wet milieubeheer voor de op- en overslag van gevaarlijke stoffen.    

### §  2.2  

####Verlening van een erkenning

### Artikel  4  

De minister verleent een erkenning als bedoeld in [artikel 6.55 van de wet](../../../../../../../../../../wet/wet/luchtvaart/BWBR0005555/README.md) indien de aanvrager aantoont, dat hij: 

a. handelingen verricht verband houdend met het vervoer van gevaarlijke stoffen door de lucht als bedoeld in [artikel 6.51 van de wet](../../../../../../../../../../wet/wet/luchtvaart/BWBR0005555/README.md);  

b. per vestiging voortdurend over tenminste één medewerker beschikt die in het bezit is van een geldig certificaat;  

c. er voor zorg draagt, dat de andere medewerkers dan genoemd onder b, zijn opgeleid in overeenstemming met de opleidingseisen van de categorieën, genoemd in de Technische Voorschriften;  

d. ook overigens voldoet aan de Technische Voorschriften.    

### Artikel  5  

1.  Van de erkenning geeft de minister een bewijs af, waarop wordt aangegeven welke bevoegdheid aan de erkenning is verbonden.   
2.  Het model van het bewijs van erkenning is opgenomen in de bij deze regeling behorende bijlage.   

### Artikel  6  

Wanneer de erkenning is verleend, worden in de Staatscourant de volgende gegevens gepubliceerd: 

a. de naam van de erkenninghouder;  

b. een omschrijving van de bevoegdheden die met de erkenning zijn verleend.    

### §  2.3  

####Wijziging van een erkenning

### Artikel  7  

1.  Een erkenning wordt gewijzigd, nadat de houder van de erkenning heeft aangetoond, dat hij voldoet aan de eisen, zoals die gelden voor de erkenning, nadat deze is gewijzigd.   
2.  De artikelen 2 tot en met 6 zijn van overeenkomstige toepassing.   

### Hoofdstuk  3  

####Diverse bepalingen

### Artikel  8  

Indien de erkenninghouder voor behandeling van gevaarlijke stoffen voor vervoer door de lucht gebruik maakt van de diensten van derden dan wel aan derden gevaarlijke stoffen ter behandeling overdraagt, draagt de erkenninghouder er voor zorg, dat de behandeling van de desbetreffende gevaarlijke stoffen en de bijbehorende documenten aan de Technische Voorschriften blijven voldoen.  

### Artikel  9  

Handelen in strijd met de artikel 8 vormt een strafbaar feit.  

### Hoofdstuk  4  

####Slotbepalingen

### Artikel  10  

Deze regeling treedt in werking met ingang van 16 maart 2003.  

### Artikel  11  

Deze regeling wordt aangehaald als: Regeling erkenningen vervoer gevaarlijke stoffen door de lucht.  
Deze regeling zal met de toelichting in de Staatscourant worden geplaatst.   

De 
Staatssecretaris van Verkeer en Waterstaat, 
M.H.Schultz van Haegen   

### Bijlage  

####als bedoeld in artikel 5, tweede lid , van de Regeling erkenningen vervoer gevaarlijke stoffen door de lucht

### *Beschikking* 

*Inspectie Verkeer en Waterstaat*  Datum Date Nummer Number Onderwerp Subject Bewijs van erkenning Certificate of recognition Onderstaand bedrijf wordt erkend; en toegestaan om de werkzaamheden te verrichten van afzender/vrachtagent/grondafhandelaar/luchtvaartmaatschappij/E-statushouder als bedoeld in [hoofdstuk 6 titel 6.5 artikel 6.55 van de Wet luchtvaart](../../../../../../../../../../wet/wet/luchtvaart/BWBR0005555/README.md) en [paragraaf 4, artikel 9 van het Besluit vervoer gevaarlijke stoffen door de lucht](../../../../../../../../../../AMvB/besluit/vervoer/gevaarlijke/stoffen/door/de/lucht/BWBR0013514/README.md) Hereby the folllowing company will be recognised to perform the activities of a shipper/freightforwarder/cargo groundhandler/aircarrier/E-holder as specified in the Aviation Act [chapter 6 title 6.5 article 6.55](../../../../../../../../../../wet/wet/luchtvaart/BWBR0005555/README.md) and the transport of dangerous goods by air decree, [paragraphe 4, article 9](../../../../../../../../../../AMvB/besluit/vervoer/gevaarlijke/stoffen/door/de/lucht/BWBR0013514/README.md) Bedrijf Company: Tradename: Handelsnaam Erkenning Recognition: Datum van afgifte Date of issue: De Minister van Verkeer en Waterstaat, The Minister of Transport, Public Works and Watermanagement, on behalf, 

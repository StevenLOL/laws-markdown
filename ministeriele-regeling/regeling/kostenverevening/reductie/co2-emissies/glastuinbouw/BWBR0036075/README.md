<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 8 december 2014, nr. WJZ/14011574, tot kostenverevening reductie CO2-emissies glastuinbouw (Regeling kostenverevening reductie CO2-emissies glastuinbouw)

De Staatssecretaris van Economische Zaken,  
Gelet op artikel 4 van het Besluit kostenverevening reductie CO2-emissies glastuinbouw;
Besluit:    

### Artikel  1  

In deze regeling wordt verstaan onder: 

–  *CO<sub>2</sub>-jaarvracht:* totale CO<sub>2</sub>-emissie van de inrichting in een kalenderjaar;  

–  *emissieaangifte:* aangifte van de CO<sub>2</sub>-jaarvracht van de inrichting;  

–  *inrichting:* inrichting als bedoeld in artikel 15.51 van de wet;  

–  *inrichting regime A:* inrichting die in een kalenderjaar 305 ton CO<sub>2</sub> of meer emitteert;  

–  *inrichting regime B:* inrichting die in een kalenderjaar minder dan 305 ton CO<sub>2</sub> emitteert.   

### Artikel  2  

1.  De minister houdt een register bij van inrichtingen.   
2.  Degene die een inrichting drijft meldt zich voor registratie aan bij de minister.   
3.  Bij beëindiging laat degene die de inrichting dreef zich uit het register uitschrijven.   
4.  Het tweede lid is niet van toepassing op inrichtingen die zijn ingeschreven op grond van artikel 2:1 van Verordening PT CO2 sectorsysteem glastuinbouw 2011.  

### Artikel  3  

1.  Degene die een inrichting regime A drijft dient over het voorafgaande kalenderjaar vóór 1 juli bij de minister een emissieaangifte in.   
2.  Degene die een inrichting regime B drijft dient eenmalig op het moment dat de inrichting een kalenderjaar in werking is een emissieaangifte in over dat kalenderjaar.   
3.  Degene die een inrichting drijft bepaalt de CO<sub>2</sub>-jaarvracht over 2014 overeenkomstig de in bijlage 1 opgenomen berekeningsmethode en over 2015 en volgende jaren overeenkomstig de in bijlage 2 opgenomen berekeningsmethode.   
4.  Bij niet tijdige indiening van de emissieaangifte stelt de minister de CO<sub>2</sub>-jaarvracht ambtshalve vast.   
5.  Degene die een inrichting drijft bewaart gedurende tenminste vijf jaren na indiening de gegevens en uitgevoerde berekeningen die ten grondslag liggen aan de CO<sub>2</sub>-jaarvracht en de facturen en andere schriftelijke afleveringsbewijzen van gas, elektriciteit en warmte.  

### Artikel  4  

1.  De minister stelt op basis van de jaarlijkse emissieaangiften van inrichtingen regime A en de eenmalig door inrichtingen regime B ingediende emissieaangiften de door de inrichtingen gezamenlijk in een kalenderjaar geëmitteerde hoeveelheid CO<sub>2</sub> vast.   
2.  De afrekening van de verschuldigde vergoeding vindt plaats op basis van de formule, bedoeld in artikel 3 van het Besluit kostenverevening reductie CO2-emissies glastuinbouw, waarbij voor het jaar 2014 de formule zoals deze luidde op 31 december 2014, van toepassing is.  

### Artikel  5  

1.  Het register van inrichtingen van het Productschap Tuinbouw, bedoeld in artikel 2.1 van Verordening PT CO2 sectorsysteem glastuinbouw 2011, wordt overgedragen aan de minister en in het register, bedoeld in artikel 2, eerste lid, opgenomen.   
2.  De in 2012, 2013 en 2014 bij het Productschap Tuinbouw ingediende emissieaangiften worden overgedragen aan de minister.  

### Artikel  6  

Archiefbescheiden van het Productschap Tuinbouw betreffende zaken die op basis van deze regeling worden behartigd door de minister, worden overgedragen aan de minister, voor zover zij niet overeenkomstig de Archiefwet 1955 zijn overgebracht naar een archiefbewaarplaats. 

### Artikel  7  

Deze regeling treedt in werking met ingang van 1 januari 2015. 

### Artikel  8  

Deze regeling wordt aangehaald als: Regeling kostenverevening reductie CO<sub>2</sub>-emissies glastuinbouw. 
Deze regeling zal met de toelichting in de Staatscourant worden geplaatst.   

's-Gravenhage 
8 december 2014   

De 
Staatssecretaris van Economische Zaken 
S.A.M. Dijksma    

### Bijlage  1  

####Methode voor de bepaling van de CO <sub>2</sub>-jaarvracht over 2014

1. De CO<sub>2</sub>-jaarvracht van de inrichting wordt bepaald door de CO<sub>2</sub>-emissie behorende bij het totale gasverbruik van de inrichting (Eg) en behorende bij warmte afgenomen van een inrichting waarop de titels 15.13 en 16.2 van de Wet niet van toepassing zijn (Ew) te verminderen met de CO²<sub>2</sub>-emissie gerelateerd aan het gasverbruik ten behoeve van de totale elektriciteitslevering vanuit de inrichting aan het elektriciteitsnet (Ee);  

2. De CO<sub>2</sub>-emissie, in ton CO<sub>2</sub>, gerelateerd aan het totale gasverbruik (Eg) wordt berekend volgens de formule: An x 31.65 x 56.8 / 1.000.000. Hierbij staat An voor de in het betrokken kalenderjaar verbruikte hoeveelheid gas in normaal kubieke meters;  

3. De CO<sub>2</sub>-emissie, in ton CO<sub>2</sub>, gerelateerd aan de aan het elektriciteitsnet geleverde elektriciteit (Ee) wordt berekend volgens de formule: B x 0,2736. B staat voor de in het betrokken kalenderjaar aan het elektriciteitsnet geleverde elektriciteit in megawattuur.  

4. De CO<sub>2</sub>-emissie, in ton CO<sub>2</sub>, gerelateerd aan de warmte afgenomen van een inrichting waar de titels 15.13 en 16.2 van de Wet niet op van toepassing zijn (Ew), wordt berekend op basis van de door de toeleverancier van de warmte aangeleverde gegevens over: 

* het totale gasverbruik van de installatie(s);  

* de totale elektriciteitsproductie van de installatie(s);  

* de totale warmte productie van de installatie(s);  

* de geleverde hoeveelheid warmte aan de inrichting waarvan de jaarvracht bepaald moet worden.   Indien bovengenoemde gegevens niet beschikbaar zijn, wordt de Ew in ton CO<sub>2</sub> bepaald op basis van een gecertificeerde meting van de toegeleverde hoeveelheid warmte in Gigajoule (GJ) vermenigvuldigd met de factor 0,055 ton CO<sub>2</sub> /GJ.  

5. Het gasverbruik van de inrichting wordt bepaald op basis van de jaarfactuur van de energiemaatschappij en op basis van andere schriftelijke afleveringsbewijzen van gas.  

6. De hoeveelheid door de inrichting aan het elektriciteitsnet geleverde elektriciteit wordt bepaald op basis van de eindafrekening voor het betrokken jaar van de energiemaatschappij.   

### Bijlage  2  

####Methode voor de bepaling van de CO<sub>2</sub>-jaarvracht over 2015 en volgende jaren

1. De CO<sub>2</sub>-jaarvracht van de inrichting wordt bepaald door de CO<sub>2</sub>-emissie behorende bij het totale gasverbruik van de inrichting (Eg) en behorende bij warmte afgenomen van een inrichting waarop de titels 15.13 en 16.2 van de wet niet van toepassing zijn (Ew).  

2. De CO<sub>2</sub>-emissie, in ton CO<sub>2</sub>, gerelateerd aan het totale gasverbruik (Eg) wordt berekend volgens de formule: An x 31.65 x 56.8 / 1.000.000. Hierbij staat An voor de in het betrokken kalenderjaar verbruikte hoeveelheid gas in normaal kubieke meters.  

3. De CO<sub>2</sub>-emissie, in ton CO<sub>2</sub>, gerelateerd aan de warmte afgenomen van een inrichting waar de titels 15.13 en 16.2 van de wet niet op van toepassing zijn (Ew), wordt berekend op basis van de door de toeleverancier van de warmte aangeleverde gegevens over: 

* het totale gasverbruik van de installatie(s);  

* de totale elektriciteitsproductie van de installatie(s);  

* de totale warmte productie van de installatie(s);  

* de geleverde hoeveelheid warmte aan de inrichting waarvan de jaarvracht bepaald moet worden.   Indien bovengenoemde gegevens niet beschikbaar zijn, wordt de Ew in ton CO<sub>2</sub> bepaald op basis van een gecertificeerde meting van de toegeleverde hoeveelheid warmte in Gigajoule (GJ) vermenigvuldigd met de factor 0,055 ton CO<sub>2</sub> /GJ.  

4. Het gasverbruik van een inrichting wordt bepaald op basis van de jaarfactuur van de energiemaatschappij en op basis van andere schriftelijke afleveringsbewijzen van gas.   


<meta http-equiv='Content-Type' content='text/html; charset=utf-8' />

##Regeling instroomcijfers WAO

De Minister van Sociale Zaken en Werkgelegenheid,  
Gelet op [artikel 80a, eerste en tweede lid, van de Wet op de arbeidsongeschiktheidsverzekering](../../../../../wet/wet/op/de/arbeidsongeschiktheidsverzekering/BWBR0002524/README.md);
Besluit:    

### Artikel  1  

####Beperking openbaarmaking tot grote werkgevers

De openbaarmaking van de gegevens, bedoeld in [artikel 80a van de Wet op de arbeidsongeschiktheidsverzekering](../../../../../wet/wet/op/de/arbeidsongeschiktheidsverzekering/BWBR0002524/README.md) en [artikel 40 van de Wet werk en inkomen naar arbeidsvermogen](../../../../../wet/wet/werk/en/inkomen/naar/arbeidsvermogen/BWBR0019057/README.md), vindt plaats ten aanzien van werkgevers die gedurende het kalenderjaar dat voorafgaat aan het kalenderjaar waarop die openbaarmaking betrekking heeft, gemiddeld 250 werknemers of meer in dienst hadden.  

### Artikel  2  

####Openbaarmaking

1.  Het Uitvoeringsinstituut werknemersverzekeringen stelt jaarlijks een rapportage op betreffende de gegevens, bedoeld in [artikel 80a, eerste lid, van de Wet op de arbeidsongeschiktheidsverzekering](../../../../../wet/wet/op/de/arbeidsongeschiktheidsverzekering/BWBR0002524/README.md) en een rapportage betreffende de gegevens, bedoeld in [artikel 40 van de Wet werk en inkomen naar arbeidsvermogen](../../../../../wet/wet/werk/en/inkomen/naar/arbeidsvermogen/BWBR0019057/README.md). Deze gegevens worden gegroepeerd naar de sectoren, bedoeld in [artikel 95 van de Wet financiering sociale verzekeringen](../../../../../wet/wet/financiering/sociale/verzekeringen/BWBR0017745/README.md).   
2.  De rapportages, genoemd in het eerste lid, zijn voorzien van een toelichting, waarin worden gemeld de in de [Wet instroomcijfers WAO](../../../../../wet/wet/instroomcijfers/wao/BWBR0014451/README.md) gehanteerde definitie en de voor het risico om recht te krijgen op uitkering op grond van de [Wet op de arbeidsongeschiktheidsverzekering](../../../../../wet/wet/op/de/arbeidsongeschiktheidsverzekering/BWBR0002524/README.md) en de [Wet werk en inkomen naar arbeidsvermogen](../../../../../wet/wet/werk/en/inkomen/naar/arbeidsvermogen/BWBR0019057/README.md) relevante algemene en sectorale ontwikkelingen en gegevens.   
3.  In de toelichting, bedoeld in het tweede lid, zal tevens worden opgenomen dat per werkgever geen rekening is gehouden met de samenstelling van het werknemersbestand, waaronder de verhouding mannen en vrouwen, de leeftijdsopbouw en het aandeel werknemers in dienst met een bovengemiddeld risico om recht te krijgen op uitkering op grond van de [Wet op de arbeidsongeschiktheidsverzekering](../../../../../wet/wet/op/de/arbeidsongeschiktheidsverzekering/BWBR0002524/README.md) of op grond van de [Wet werk en inkomen naar arbeidsvermogen](../../../../../wet/wet/werk/en/inkomen/naar/arbeidsvermogen/BWBR0019057/README.md). Tevens zal worden opgenomen dat geen rekening is gehouden met de oorzaak en mate van arbeidsongeschiktheid en de omvang van het dienstverband.   
4.  Daar waar een sector een substantieel aandeel werknemers kent met een bovengemiddeld risico om recht te krijgen op uitkering op grond van de [Wet op de arbeidsongeschiktheidsuitkering](../../../../../wet/wet/op/de/arbeidsongeschiktheidsverzekering/BWBR0002524/README.md) of op grond van de [Wet werk en inkomen naar arbeidsvermogen](../../../../../wet/wet/werk/en/inkomen/naar/arbeidsvermogen/BWBR0019057/README.md), zal dat in de toelichting bij het betreffende sectorale overzicht vermeld worden.   
5.  Het Uitvoeringsinstituut werknemersverzekeringen maakt de rapportage, genoemd in het eerste lid, voorzien van de toelichting, genoemd in het tweede lid, voor 1 juli openbaar, nadat deze is toegestuurd aan de daarin vermelde werkgevers voorzover het de gegevens met betrekking tot de sector betreft waarbij de betrokken werkgever is aangesloten.   
6.  Het Uitvoeringsinstituut werknemersverzekeringen maakt in de Staatscourant melding van de rapportage, van het jaar waarop deze betrekking heeft, alsmede van de wijze waarop het de rapportage openbaar heeft gemaakt.   

### Artikel  4  

####Inwerkingtreding

Deze regeling treedt in werking met ingang van 1 april 2003.  

### Artikel  5  

####Citeertitel

Deze regeling wordt aangehaald als: Regeling instroomcijfers WAO en Wet WIA.  
Deze regeling zal met de toelichting in de Staatscourant worden geplaatst.   

's-Gravenhage 
11 maart 2003    

De 
Minister van Sociale Zaken en Werkgelegenheid, 
A.J. deGeus    

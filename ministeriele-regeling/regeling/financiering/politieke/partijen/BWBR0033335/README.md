<meta http-equiv='Content-Type' content='text/html; charset=utf-8' />

##Regeling van 19 april 2013, nr. 2013-0000217521, houdende vaststelling van regels over de reikwijdte, de intensiteit en de verslaglegging van het onderzoek van de accountant en eisen aan de inrichting van het activiteitenplan en de begroting (Regeling financiering politieke partijen)

De Minister van Binnenlandse Zaken en Koninkrijksrelaties,  
Gelet op de [artikelen 11, zesde lid](../../../../../../wet/wet/financiering/politieke/partijen/BWBR0033004/README.md), en [27, tweede lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

a.  *accountant:* accountant als bedoeld in [artikel 25, tweede lid, van de wet](../../../../../../wet/wet/financiering/politieke/partijen/BWBR0033004/README.md);  

b.  *accountantsverklaring:* verklaring als bedoeld in [artikel 25, derde lid, van de wet](../../../../../../wet/wet/financiering/politieke/partijen/BWBR0033004/README.md);  

c.  *overzichten:* overzichten als bedoeld in [artikel 25, eerste lid, onder b en c, van de wet](../../../../../../wet/wet/financiering/politieke/partijen/BWBR0033004/README.md);  

d.  *verslag:* financieel verslag als bedoeld in [artikel 25, eerste lid, onder a, van de wet](../../../../../../wet/wet/financiering/politieke/partijen/BWBR0033004/README.md);  

e.  *wet:* [Wet financiering politieke partijen](../../../../../../wet/wet/financiering/politieke/partijen/BWBR0033004/README.md).   

### §  2  

####Reikwijdte en intensiteit van het onderzoek door de accountant

### Artikel  2  

1.  De accountant hanteert bij de beoordeling van het verslag, de overzichten en de afgifte van de accountantsverklaring een betrouwbaarheid van 95 procent.   
2.  De accountant onderzoekt het verslag en de overzichten op een zodanige wijze dat onjuistheden in ieder geval worden vastgesteld indien deze een gezamenlijk financieel belang vertegenwoordigen van 5 procent of meer van het totaal van de in het verslag opgenomen uitgaven onderscheidenlijk van de in de overzichten opgenomen bijdragen en schulden. Indien de onjuistheden 5 procent of meer bedragen wordt geen goedkeurende verklaring afgegeven.  

### Artikel  3  

1.  Het onderzoek naar de juistheid van de opgegeven ledentallen van de politieke partij of de politieke jongerenorganisatie, bedoeld in [artikel 26, onder h, van de wet](../../../../../../wet/wet/financiering/politieke/partijen/BWBR0033004/README.md), geschiedt volgens een hoofdzakelijk systeemgerichte of een hoofdzakelijk gegevensgerichte benadering.   
2.  Indien een hoofdzakelijk systeemgerichte benadering wordt gevolgd, wordt door de accountant de deugdelijkheid van de organisatie van het bijhouden van de ledenadministratie onderzocht en getoetst met behulp van systeemtests. Het onderzoek betreft onder meer de beheershandelingen gericht op het bijhouden van de administratie en de daarbij gehanteerde functiescheidingen. De omvang van de systeemtests bedraagt voor zowel de leden van de politieke partij als voor de politieke jongerenorganisatie ten minste 20 waarnemingen per beheershandeling.   
3.  Indien een hoofdzakelijk gegevensgerichte benadering wordt gevolgd, wordt een nauwkeurigheid van 5 procent gehanteerd.  

### Artikel  4  

De accountant wijst de politieke partij op onjuistheden in het verslag en de overzichten, en verzoekt de partij deze te herstellen. Indien onjuistheden niet zijn hersteld, worden deze in de accountantsverklaring vermeld. 

### Artikel  5  

Voor de accountantsverklaring gebruikt de accountant de modellen die in de bijlage bij deze regeling zijn opgenomen. 

### §  3  

####Inrichting van het activiteitenplan en de begroting

### Artikel  6  

1.  Het activiteitenplan bevat over de te verrichten activiteiten voldoende gegevens om te kunnen beoordelen of deze activiteiten op grond van de wet voor subsidie in aanmerking komen. Het plan geeft gemotiveerd aan onder welke categorie als bedoeld in [artikel 7, tweede lid, van de wet](../../../../../../wet/wet/financiering/politieke/partijen/BWBR0033004/README.md) de activiteiten ressorteren en bevat gegevens over de aanvang en het einde van een activiteit.   
2.  De begroting wordt opgesteld in overeenstemming met het activiteitenplan. Uitgaven in verband met personele kosten, kosten voor kantoor en kantoorbenodigdheden en de andere direct met de in [artikel 7, tweede lid, van de wet](../../../../../../wet/wet/financiering/politieke/partijen/BWBR0033004/README.md) bedoelde activiteiten samenhangende uitgaven worden aan activiteiten toegerekend volgens de normen die in het maatschappelijk verkeer als aanvaardbaar worden beschouwd.  

### §  4  

####Slotbepalingen

### Artikel  7  

De [Regeling subsidiëring politieke partijen](../../../../../../ministeriele-regeling/regeling/subsidiëring/politieke/partijen/BWBR0010602/README.md) wordt ingetrokken. 

### Artikel  8  

Deze regeling treedt in werking op het tijdstip waarop de [wet](../../../../../../wet/wet/financiering/politieke/partijen/BWBR0033004/README.md) in werking treedt. 

### Artikel  9  

Deze regeling wordt aangehaald als: Regeling financiering politieke partijen. 
Deze regeling wordt met de toelichting in de Staatscourant geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk    

### Bijlage 

####bij artikel 5  van de Regeling financiering politieke partijen

####Model I: Goedkeurende controleverklaring voor een partij die subsidie ontvangt

CONTROLEVERKLARING VAN DE ONAFHANKELIJKE ACCOUNTANT Aan: het bestuur van: [*naam partij*] 

####Verklaring betreffende het financieel verslag en de overzichten

Wij hebben het financieel verslag en de overzichten 20XX van [*naam partij*] te ... gecontroleerd. Overeenkomstig [artikel 25, eerste lid onder a tot en met c](../../../../../../wet/wet/financiering/politieke/partijen/BWBR0033004/README.md), en [artikel 26, onder c tot en met e, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) bestaat de gecontroleerde (financiële) informatie uit: 

* het financieel verslag over 20XX met daarin een weergave van de (financiële) informatie, die op grond van [artikel 20 van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) in de administratie is opgenomen. Het financieel verslag omvat tevens: 

o een volgens de normen van het maatschappelijk verkeer als aanvaardbaar beschouwde rekening van kosten en opbrengsten met bijbehorende toelichting, van belang zijnde voor de vaststelling van de subsidie;  

o een opgave van de voor de vaststelling van de subsidie van belang zijnde gegevens omtrent het ledental van de politieke partij en, indien van toepassing, van de aangewezen jongerenorganisatie.   Het financieel verslag wordt vergezeld van een activiteitenverslag;  

* een overzicht van de bijdrage van in totaal € 4.500 of meer die de partij in het kalenderjaar van een gever heeft ontvangen, met daarbij de gegevens die op grond van [artikel 21, eerste lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd;  

* een overzicht van de schulden van € 25.000 of meer, met daarbij de gegevens die op grond van [artikel 21, derde lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd.   

####Verantwoordelijkheid van het bestuur

Het bestuur van [*naam partij*] is verantwoordelijk voor het opmaken van het financieel verslag en de overzichten in overeenstemming met de [Wet financiering politieke partijen](../../../../../../wet/wet/financiering/politieke/partijen/BWBR0033004/README.md). Het bestuur is tevens verantwoordelijk voor een zodanige interne beheersing als het noodzakelijk acht om het opmaken van het financieel verslag en de overzichten mogelijk te maken zonder afwijkingen van materieel belang als gevolg van fraude of fouten. 

####Verantwoordelijkheid van de accountant

Onze verantwoordelijkheid is het geven van een oordeel over het financieel verslag en de overzichten op basis van onze controle. Wij hebben onze controle verricht in overeenstemming met Nederlands recht, waaronder de Nederlandse controlestandaarden alsmede de Regeling financiering politieke partijen. Dit vereist dat wij voldoen aan de voor ons geldende ethische voorschriften en dat wij onze controle zodanig plannen en uitvoeren dat een redelijke mate van zekerheid wordt verkregen dat het financieel verslag en de overzichten geen afwijkingen van materieel belang bevat. Een controle omvat het uitvoeren van werkzaamheden ter verkrijging van controle-informatie over de bedragen en de toelichtingen in het financieel verslag en de overzichten. De geselecteerde werkzaamheden zijn afhankelijk van de door de accountant toegepaste oordeelsvorming, met inbegrip van het inschatten van de risico's dat het financieel verslag en de overzichten een afwijking van materieel belang bevat als gevolg van fraude of fouten. Bij het maken van deze risico-inschattingen neemt de accountant de interne beheersing in aanmerking die relevant is voor het opmaken van het financieel verslag en de overzichten en voor het getrouwe beeld daarvan, gericht op het opzetten van controlewerkzaamheden die passend zijn in de omstandigheden. Deze risico-inschattingen hebben echter niet tot doel een oordeel tot uitdrukking te brengen over de effectiviteit van de interne beheersing van de politieke partij. Een controle omvat tevens het evalueren van de geschiktheid van de gebruikte grondslagen voor financiële verslaggeving en van de redelijkheid van de door het bestuur van de politieke partij gemaakte schattingen, alsmede een evaluatie van het algehele beeld van het financieel verslag. Wij zijn van mening dat de door ons verkregen controle-informatie voldoende en geschikt is om een onderbouwing voor ons oordeel te bieden. 

####Oordeel betreffende het financieel verslag en de overzichten

Naar ons oordeel geven: 

* het financieel verslag 20XX ([artikel 25, eerste lid, onder a](../../../../../../wet/wet/financiering/politieke/partijen/BWBR0033004/README.md)) en de daarin opgenomen rekening van kosten en opbrengsten ([artikel 26 onder c](../../../../../../wet/wet/financiering/politieke/partijen/BWBR0033004/README.md)),  

* het overzicht van de bijdrage van in totaal € 4.500 of meer die de partij in dat kalenderjaar van een gever heeft ontvangen, met daarbij de gegevens die op grond van [artikel 21, eerste lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd ([artikel 25, eerste lid, onder b](../../../../../../wet/wet/financiering/politieke/partijen/BWBR0033004/README.md)), en  

* het overzicht van de schulden van € 25.000 of meer, met daarbij de gegevens die op grond van [artikel 21, derde lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd ([artikel 25, eerste lid, onder c](../../../../../../wet/wet/financiering/politieke/partijen/BWBR0033004/README.md)), een getrouw beeld.   Tevens zijn wij van oordeel dat de bij het financieel verslag 20XX gevoegde opgave omtrent het ledental van de politieke partij en, indien van toepassing, van de aangewezen politieke jongerenorganisatie, conform [artikel 26, onder d van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md), juist is. 

####Verklaring betreffende overige bij of krachtens de [wet](../../../../../../wet/wet/financiering/politieke/partijen/BWBR0033004/README.md) gestelde eisen

Wij zijn van oordeel dat de partij de aan de subsidie verbonden verplichtingen heeft nageleefd en het financieel verslag en de overzichten voldoen aan de bij of krachtens de [Wet financiering politieke partijen](../../../../../../wet/wet/financiering/politieke/partijen/BWBR0033004/README.md) gestelde voorschriften. Tevens melden wij dat het activiteitenverslag, voor zover wij dat kunnen beoordelen, verenigbaar is met het financieel verslag.  *Ondertekening*   *Plaats en datum*  ... [*naam accountantspraktijk*] ... [*naam accountant*] 

####Model II: goedkeurende controleverklaring voor een partij die geen subsidie ontvangt

CONTROLEVERKLARING VAN DE ONAFHANKELIJKE ACCOUNTANT Aan: het bestuur van: [*naam partij*] 

####Verklaring betreffende het financieel verslag en de overzichten

Wij hebben het financieel verslag en de overzichten 20XX van [*naam partij*] te ...gecontroleerd. Overeenkomstig [artikel 25, eerste lid onder a tot en met c, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) bestaat de gecontroleerde (financiële) informatie uit: 

* het financieel verslag over 20XX met daarin een weergave van de (financiële) informatie, die op grond van [artikel 20 van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) in de administratie is opgenomen;  

* een overzicht van de bijdrage van in totaal € 4.500 of meer die de partij in het kalenderjaar van een gever heeft ontvangen, met daarbij de gegevens die op grond van [artikel 21, eerste lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd;  

* een overzicht van de schulden van\ € 25.000 of meer, met daarbij de gegevens die op grond van [artikel 21, derde lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd.   

####Verantwoordelijkheid van het bestuur

Het bestuur van [*naam partij*] is verantwoordelijk voor het opmaken van het financieel verslag en de overzichten in overeenstemming met de [Wet financiering politieke partijen](../../../../../../wet/wet/financiering/politieke/partijen/BWBR0033004/README.md). Het bestuur is tevens verantwoordelijk voor een zodanige interne beheersing als het noodzakelijk acht om het opmaken van het financieel verslag en de overzichten mogelijk te maken zonder afwijkingen van materieel belang als gevolg van fraude of fouten. 

####Verantwoordelijkheid van de accountant

Onze verantwoordelijkheid is het geven van een oordeel over het financieel verslag en de overzichten op basis van onze controle. Wij hebben onze controle verricht in overeenstemming met Nederlands recht, waaronder de Nederlandse controlestandaarden alsmede de Regeling financiering politieke partijen. Dit vereist dat wij voldoen aan de voor ons geldende ethische voorschriften en dat wij onze controle zodanig plannen en uitvoeren dat een redelijke mate van zekerheid wordt verkregen dat het financieel verslag en de overzichten geen afwijkingen van materieel belang bevat. Een controle omvat het uitvoeren van werkzaamheden ter verkrijging van controle-informatie over de bedragen en de toelichtingen in het financieel verslag en de overzichten. De geselecteerde werkzaamheden zijn afhankelijk van de door de accountant toegepaste oordeelsvorming, met inbegrip van het inschatten van de risico's dat het financieel verslag en de overzichten een afwijking van materieel belang bevat als gevolg van fraude of fouten. Bij het maken van deze risico-inschattingen neemt de accountant de interne beheersing in aanmerking die relevant is voor het opmaken van het financieel verslag en de overzichten en voor het getrouwe beeld daarvan, gericht op het opzetten van controlewerkzaamheden die passend zijn in de omstandigheden. Deze risico-inschattingen hebben echter niet tot doel een oordeel tot uitdrukking te brengen over de effectiviteit van de interne beheersing van de politieke partij. Een controle omvat tevens het evalueren van de geschiktheid van de gebruikte grondslagen voor financiële verslaggeving en van de redelijkheid van de door het bestuur van de politieke partij gemaakte schattingen, alsmede een evaluatie van het algehele beeld van het financieel verslag. Wij zijn van mening dat de door ons verkregen controle-informatie voldoende en geschikt is om een onderbouwing voor ons oordeel te bieden. 

####Oordeel betreffende het financieel verslag en de overzichten

Naar ons oordeel geven: 

* het financieel verslag 20XX ([artikel 25, eerste lid, onder a](../../../../../../wet/wet/financiering/politieke/partijen/BWBR0033004/README.md));  

* het overzicht van de bijdrage van in totaal € 4.500 of meer die de partij in dat kalenderjaar van een gever heeft ontvangen, met daarbij de gegevens die op grond van [artikel 21, eerste lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd ([artikel 25, eerste lid, onder b](../../../../../../wet/wet/financiering/politieke/partijen/BWBR0033004/README.md)), en  

* het overzicht van de schulden van € 25.000 of meer, met daarbij de gegevens die op grond van [artikel 21, derde lid, van de Wet financiering politieke partijen](../../../../../../wet/wet/financiering/politieke/partijen/BWBR0033004/README.md) zijn geregistreerd ([artikel 25, eerste lid, onder c](../../../../../../wet/wet/financiering/politieke/partijen/BWBR0033004/README.md)), een getrouw beeld.    *Ondertekening*   *Plaats en datum*  ... [*naam accountantspraktijk*] ... [*naam accountant*] 


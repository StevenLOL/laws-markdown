<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 23 december 2008, nr. W&B/BP&C/08/36054, houdende regels voor de financiering van de verlening van bijstand in het buitenland (Regeling financiering bijstand buitenland)

De Staatssecretaris van Sociale Zaken en Werkgelegenheid,  
Gelet op artikel 121a van de Wet financiering sociale verzekeringen;
Besluit:    

### Artikel  1  

####Definities

In deze regeling wordt verstaan onder: 

a.  *de minister:* de Minister van Sociale Zaken en Werkgelegenheid;  

b.  *WWB:* Wet werk en bijstand;  

c.  *SVB:* de Sociale verzekeringsbank, genoemd in hoofdstuk 6 van de Wet structuur uitvoeringsorganisatie werk en inkomen;  

d.  *valutadag:* de op de rekening-courantafschriften aangegeven dag van betaling;  

e.  *bijstandskosten:* de kosten van bijstand die verleend wordt op grond van artikel 78h van de WWB;  

f.  *uitvoeringskosten:* de kosten verbonden aan de uitvoering van de verlening van bijstand op grond van artikel 78h van de WWB.   

### Artikel  2  

####Raming baten en lasten

Voor 1 oktober van elk jaar verstrekt de SVB aan de minister in het jaarplan met begroting een opgave van het totaalbedrag aan de voor het komende jaar geraamde baten en lasten met betrekking tot de toekenning van bijstand, uitgesplitst naar bijstandskosten per maand en uitvoeringskosten per jaar. 

### Artikel  3  

####Betaling voorschot

1.  De minister stort op de rekening-courant, bedoeld in artikel 5.16, onderdeel a, van de Regeling Wfsv, een periodiek voorschot op het bedrag, bedoeld in artikel 2, van: 

a. geraamde bijstandskosten met als valutadag de tweeëntwintigste dag van elke maand, en  

b. 1/12<sup>de</sup> deel van de geraamde uitvoeringskosten met als valutadatum de vijftiende dag van elke maand.     
2.  De minister kan, na overleg met de SVB, van de in het eerste lid bedoelde bedragen afwijken.  

### Artikel  4  

####Afrekening

1.  In de jaarrekening, bedoeld in artikel 49 van de Wet SUWI, worden de baten en lasten, alsmede de ontvangen voorschotten, bedoeld in artikel 3, eerste lid, uitgesplitst naar bijstandskosten en uitvoeringskosten met betrekking tot deze regeling opgenomen.   
2.  Na goedkeuring van het besluit tot vaststelling van de jaarrekening, bedoeld in artikel 34, tweede lid, van de Kaderwet zelfstandige bestuursorganen, rekent de minister de baten en lasten, alsmede de ontvangen voorschotten, met betrekking tot het desbetreffende kalenderjaar af, met als valutadatum 1 juni van het hierop volgende kalenderjaar.  

### Artikel  7  

####Citeertitel

Deze regeling wordt aangehaald als: Regeling financiering bijstand buitenland. 
Deze regeling zal met de toelichting in de Staatscourant worden geplaatst.   

Den Haag 
23 december 2008   

De 
Staatssecretaris van Sociale Zaken en Werkgelegenheid, 
J. Klijnsma     

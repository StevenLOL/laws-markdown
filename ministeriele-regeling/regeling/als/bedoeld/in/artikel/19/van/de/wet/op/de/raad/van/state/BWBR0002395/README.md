<meta http-equiv='Content-Type' content='text/html; charset=utf-8' />

##Regeling, als bedoeld in artikel 19 van de Wet op de Raad van State

### §  1  

####Algemeen

### Artikel  1  

In deze regeling wordt verstaan onder:   wet:  [Wet op de Raad van State](../../../../../../../../../../../../../../../../wet/wet/op/de/raad/van/state/BWBR0002367/README.md);    raad:  Raad van State;    afdelingen:  afdelingen, als bedoeld in [artikel 17 der wet](../../../../../../../../../../../../../../../../wet/wet/op/de/raad/van/state/BWBR0002367/README.md).     

### §  2  

####De werkzaamheden van de algemene vergadering van de raad

### Artikel  2  

De raad vergadert als regel éénmaal per week. De vice-president roept, indien hij dat nodig acht of daarom door vijf leden schriftelijk met opgaaf van redenen is verzocht, de raad in buitengewone vergadering bijeen. De oproeping voor deze vergadering vermeldt, tenzij de zaak geheimhouding eist, het in de vergadering te behandelen onderwerp.  

### Artikel  3  

De leden en na hen de staatsraden in buitengewone dienst nemen zitting naar rang van benoeming.  

### Artikel  4  

De secretaris woont de vergaderingen van de raad bij. In geval van verhindering wordt hij vervangen door de oudste aanwezige ambtenaar van Staat, naar rang van benoeming.  

### Artikel  5  

Van het verhandelde in de vergadering worden notulen opgesteld, welke tevens behelzen de namen van degenen, die de vergadering hebben bijgewoond. Wordt een hoofdelijke stemming gehouden, dan vermelden de notulen de uitslag daarvan.  

### Artikel  6  

Indien in een vergadering een beëdiging plaatsheeft, geschiedt deze onmiddellijk na de vaststelling van de notulen van de vorige vergadering. Van de beëdiging wordt een afzonderlijk, door de vice-president te ondertekenen proces-verbaal opgemaakt.  

### Artikel  7  

1.  In de vergadering brengen de afdelingen verslag uit over de zaken, waarvan de behandeling door haar is voorbereid.   
2.  Indien de raad zich met een door de afdeling voorgesteld advies niet verenigt, kan de vice-president één of meer leden aanwijzen tot het ontwerpen van een advies overeenkomstig het gevoelen van de meerderheid.   

### Artikel  8  

1.  In geval van hoofdelijke stemming volgt de vice-president de orde der zitting, beginnende met het laatstbenoemde lid of de laatstbenoemde staatsraad in buitengewone dienst. Hij zelf brengt het laatst zijn gevoelen uit.   
2.  De leden van het Koninklijk Huis, die in de raad zitting hebben, brengen, indien zij zich niet van stemming onthouden, hun stem uit na het oudste lid van de raad.   

### Artikel  9  

Indien [artikel 22 van de wet](../../../../../../../../../../../../../../../../wet/wet/op/de/raad/van/state/BWBR0002367/README.md) toepassing heeft gevonden, wordt daarvan in het advies van de raad melding gemaakt. Hetzelfde geldt in geval van toepassing van [artikel 62 der wet](../../../../../../../../../../../../../../../../wet/wet/op/de/raad/van/state/BWBR0002367/README.md).  

### Artikel  10  

Indien leden met toepassing van [artikel 24, tweede lid, der wet](../../../../../../../../../../../../../../../../wet/wet/op/de/raad/van/state/BWBR0002367/README.md) gebruik maken van de bevoegdheid tot het uitbrengen van een afzonderlijk advies, stellen zij dit advies zo tijdig aan de secretaris ter hand, dat de inzending van 's raads advies zo weinig mogelijk vertraging ondervindt.  

### §  3  

####De werkzaamheden der afdelingen

### Artikel  11  

Het naar rang van benoeming oudste lid van de afdeling treedt als voorzitter der afdeling op, tenzij de afdeling op zijn voorstel een der andere leden als zodanig heeft aangewezen. In geval van verhindering van de voorzitter wordt hij vervangen door het oudste aanwezige lid naar rang van benoeming.  

### Artikel  12  

1.  De afdelingen vergaderen zo dikwijls de voorzitter dit nodig acht dan wel twee leden der afdeling aan de voorzitter een daartoe strekkend verzoek hebben gericht.   
2.  De vergadering wordt bijgewoond door de aan de afdeling toegevoegde ambtenaar van Staat of zijn vervanger.   

### Artikel  13  

De vice-president kan bepalen, dat bij de voorbereiding van de behandeling van een zaak of van een soort zaken de betreffende afdeling wordt aangevuld met één of meer leden of staatsraden in buitengewone dienst.  

### Artikel  14  

1.  De bij de raad of bij een afdeling aanhangig gemaakte zaken worden, voorzien van de gewenste documentatie, zo spoedig mogelijk toegezonden aan de voorzitter van de afdeling, die met de voorbereiding onderscheidenlijk behandeling van de zaak is belast. Nadat de voorzitter van de zaken heeft kennis genomen, worden zij achtereenvolgens aan de overige leden der afdeling en aan de toegevoegde ambtenaar van Staat toegezonden. Van deze toezending kan worden afgeweken in gevallen van spoed. Desgewenst wordt de zaak in een vergadering van de afdeling aan de orde gesteld.   
2.  In afwijking van het vorige lid, worden de zaken, bedoeld in [artikel 26, lid 2, der wet](../../../../../../../../../../../../../../../../wet/wet/op/de/raad/van/state/BWBR0002367/README.md), toegezonden aan de voorzitter en de leden van de betreffende kamer der afdeling voor de geschillen van bestuur.   

### Artikel  15  

Voor de zaken, welke de afdeling voorbereidt, treedt de voorzitter der afdeling dan wel een door hem daartoe aangezocht lid op als rapporteur. Indien een door de rapporteur ontworpen advies in de afdeling geen meerderheid verwerft, kan de voorzitter één of meer leden aanwijzen om een advies te ontwerpen overeenkomstig het gevoelen der meerderheid.  

### Artikel  16  

Indien in de afdeling, al dan niet aangevuld op de wijze, als in artikel 13 vermeld, de stemmen staken, beslist de stem van de voorzitter.  

### §  4  

####Overige aangelegenheden

### Artikel  17  

De vice-president houdt toezicht op de werkzaamheden van de raad en zijn afdelingen. De voorzitters der afdelingen geven aan de vice-president met betrekking tot hetgeen in de afdelingen voorvalt de door hem gewenste inlichtingen.  

### Artikel  18  

1.  De vice-president ondertekent de door de raad uit te brengen adviezen.   
2.  De van een afdeling uitgaande stukken worden door de voorzitter van de afdeling ondertekend.   
3.  De vice-president regelt de ondertekening van de overige uitgaande stukken.   

### Artikel  19  

1.  De verloven van de leden worden in overleg met de vice-president geregeld.   
2.  Is een lid verhinderd aan de werkzaamheden van de raad deel te nemen, dan geeft hij daarvan kennis aan de vice-president.   

### Artikel  20  

Doet zich een aangelegenheid voor, waarin niet is voorzien, dan neemt dienaangaande de vice-president een beslissing. Indien en voor zover zijn beslissing voor de raad van belang is, doet de vice-president hetzij schriftelijk, hetzij in een vergadering van de raad mondeling daarvan mededeling aan de leden.  

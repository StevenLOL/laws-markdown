<meta http-equiv='Content-Type' content='text/html; charset=utf-8' />

##Regeling met betrekking tot scholing

De minister van onderwijs en wetenschappen, Mede namens de minister van landbouw, natuurbeheer en visserij,  
Gelet op artikel 35, eerste lid, Besluit werkloosheid onderwijs- en onderzoekpersoneel;

In overeenstemming met de Sector Commissie Onderwijs en Wetenschappen;
*Besluit:*     

### Artikel  1  

Het uitvoeringsorgaan kan de betrokkene toestemming verlenen zich te scholen met behoud van zijn recht op uitkering, indien hij: 

a. een aanvraag en studieplan indient bij het uitvoeringsorgaan;  

b. uit een verklaring van het Uitvoeringsinstituut werknemersverzekeringen blijkt dat de opleiding een reële kans op een nieuwe betrekking biedt;  

c. de duur van de opleiding in beginsel niet langer is dan één jaar. Het Uitvoeringsinstituut werknemersverzekeringen kan een langere duur toestaan.    

### Artikel  2  

Deze regeling zal met de toelichting in Uitleg OenW-Regelingen worden geplaatst. Van deze plaatsing zal mededeling worden gedaan in de Staatscourant.  

### Artikel  3  

Deze regeling treedt in werking met ingang van 1 maart 1994.  

### Artikel  4  

Deze regeling wordt aangehaald als: Regeling met betrekking tot scholing.  

De 
minister van onderwijs en wetenschappen,
dr. ir. J.M.M.Ritzen    

<meta http-equiv='Content-Type' content='text/html; charset=utf-8' />

##Regeling adviescommissie toelating en begeleiding

De minister van onderwijs, cultuur en wetenschap,  
Gelet op:

[artikel XII, vijfde lid van de Wet van 28 november 2002 (Stb. 631) tot wijziging van de Wet op de expertisecentra, de Wet op het primair onderwijs en de Wet op het voortgezet onderwijs in verband met de invoering van een leerlinggebonden financiering en de vorming van regionale expertisecentra (regeling leerlinggebonden financiering)](../../../../../../../wet/wijzigingswet/wet/op/de/expertisecentra/enz./(invoering/regeling/etc/BWBR0014350/README.md)      Besluit    

### Artikel  1  

####Begripsbepalingen

In deze regeling wordt verstaan onder: 

wet: de [wet van 28 november 2002 (Stb. 631) tot wijziging van de Wet op de expertisecentra, de Wet op het primaironderwijs en de Wet op het voortgezet onderwijs in verband met de invoering van een leerlinggebonden financiering en de vorming van regionale expertisecentra (regeling leerlinggebonden financiering)](../../../../../../../wet/wijzigingswet/wet/op/de/expertisecentra/enz./(invoering/regeling/etc/BWBR0014350/README.md);  

commissie: de Adviescommissie toelating en begeleiding, bedoeld in [artikel XII van de wet](../../../../../../../wet/wijzigingswet/wet/op/de/expertisecentra/enz./(invoering/regeling/etc/BWBR0014350/README.md);  

school: een school niet zijnde een instelling als bedoeld in de [Wet op de expertisecentra](../../../../../../../wet/isovso/BWBR0003549/README.md), de [Wet op het primair onderwijs](../../../../../../../wet/wbo/BWBR0003420/README.md) en de [Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md);  

onderwijsconsulent: een deskundige die zich op gezag en in opdracht van de commissie ter plaatse op de hoogte stelt van de omstandigheden die tot het verzoek aan de commissie hebben geleid en daarover aan de commissie rapporteert alsmede in opdracht van de commissie een bemiddelende en begeleidende rol vervult bij plaatsingsproblemen van kinderen die door de commissie voor de indicatiestelling toelaatbaar zijn verklaard tot een van de onderwijssoor-ten, bedoeld in [artikel 2, tweede lid, van de Wet op de expertisecentra](../../../../../../../wet/isovso/BWBR0003549/README.md).    

### Artikel  2  

####Instelling commissie

Ten behoeve van een goede invoering van leerlinggebonden financiering is er een Adviescommissie voor toelating en begeleiding.  

### Artikel  3  

####Taak

De commissie adviseert met betrekking tot verzoeken als bedoeld in [artikel XII, tweede en derde lid, van de wet](../../../../../../../wet/wijzigingswet/wet/op/de/expertisecentra/enz./(invoering/regeling/etc/BWBR0014350/README.md).  

### Artikel  4  

####Samenstelling

1.  De commissie bestaat uit een voorzitter, tevens lid en vier overige leden, die allen op persoonlijke titel door de minister worden benoemd.   
2.  Tot voorzitter, tevens lid van de commissie, wordt benoemd: mr. drs. M.G. Nicolai, wonende te Zoetermeer.   
3.  Tot leden van de commissie worden benoemd: 

prof. dr. J.M.A. Hermanns, wonende te Woerden  

drs. J.D. Rensen, wonende te Delft  

dhr. P.A. Stobbelaar, wonende te Valkenswaard  

prof. mr. P.J. Zoontjens, wonende te Goirle     
4.  De leden van de commissie vervullen geen nevenbetrekking of nevenwerkzaamheden die schadelijk zijn voor de vervulling van de functie van lid van de commissie en zij verrichten hun werkzaamheden zonder last of ruggespraak.   

### Artikel  5  

####Benoemingsvoorwaarden

1.  De voorzitter en de leden van de commissie worden voor een periode van drie jaar benoemd. Herbenoeming voor één aansluitende periode is mogelijk.   
2.  De voorzitter of een lid van de commissie kan in zijn ambt worden geschorst indien: 

a. een strafrechtelijke vervolging terzake van misdrijf tegen hem is ingesteld of  

b. het voornemen tot ontslag aan hem is te kennen gegeven.     
3.  De voorzitter en de leden, bedoeld in het tweede lid, worden op hun verzoek ontslagen.   

### Artikel  6  

####Werkwijze

1.  De commissie bepaalt haar eigen werkwijze. De leden van de commissie leveren ieder vanuit hun deskundigheid en ervaring mondeling en/of schriftelijk bijdragen aan de adviezen.   
2.  De commissie kan bij haar werkzaamheden gebruik maken van door de commissie aan te wijzen onderwijsconsulenten als bedoeld in artikel 1.   

### Artikel  7  

####Ondersteuning

De commissie wordt ondersteund door een secretaris en een bureau.  

### Artikel  8  

####Rapportage commissie

De commissie rapporteert in de maand september aan de minister over de in het afgelopen schooljaar aan haar gevraagde adviezen en over de aard en omvang van de werkzaamheden van de onderwijsconsulenten.  

### Artikel  9  

####Financiële aspecten

1.  De minister stelt jaarlijks een budget vast voor het totaal van de werkzaamheden van de commissie, de secretaris, het ondersteunend bureau en de inzet van onderwijsconsulenten.   
2.  De voorzitter en de leden ontvangen voor hun werkzaamheden een vergoeding, alsmede een vergoeding voor reis- en verblijfkosten volgens de bepalingen van het [Reisbesluit binnenland](../../../../../../../AMvB/reisbesluit/binnenland/BWBR0005889/README.md).   
3.  De commissie zendt jaarlijks voor 1 mei aan de minister een ontwerp voor de begroting voor het volgende kalenderjaar en zendt jaarlijks voor 1 november haar begroting voor het volgende kalenderjaar ten aanzien van de middelen die ingevolge de desbetreffende begrotingswet ter beschikking zijn gesteld.   
4.  De commissie legt jaarlijks voor 1 mei aan de minister rekening en verantwoording af van het geldelijk beheer over het afgelopen kalenderjaar.   

### Artikel  10  

####Geheimhoudingsplicht vertrouwelijke gegevens

Een ieder die betrokken is bij de werkzaamheden van de commissie en daarbij de beschikking krijgt over gegevens waarvan hij het vertrouwelijke karakter kent of redelijkerwijs moet vermoeden en voor wie niet reeds uit hoofde van ambt, beroep of wettelijk voorschrift ter zake van die gegevens een geheimhoudingsplicht geldt, is verplicht tot geheimhouding daarvan, behoudens voor zover enig wettelijk voorschrift hem tot bekendmaking verplicht of uit zijn taak bij deze werkzaamheden de noodzaak tot bekendmaking voortvloeit.  

### Artikel  11  

####Bekendmaking

Deze regeling zal met de toelichting in Uitleg OCW-Regelingen worden geplaatst. Van deze plaatsing zal mededeling worden gedaan in de Staatscourant.  

### Artikel  12  

####Inwerkingtreding

Deze regeling treedt in werking met ingang van de derde dag na publicatie in Uitleg OCW-Regelingen waarin deze regeling is bekendgemaakt en werkt terug tot en met 1 augustus 2003.  

### Artikel  13  

####Citeertitel

Deze regeling wordt aangehaald als: Regeling Adviescommissie toelating en begeleiding.  

De 
minister van onderwijs, cultuur en wetenschap, 
M.J.A. van derHoeven    

<meta http-equiv='Content-Type' content='text/html; charset=utf-8' />

##Regeling gelijkstelling pleegkinderen

De Staatssecretaris van Sociale Zaken en Werkgelegenheid, M. Rutte,  
Gelet op [artikel 8 van de Algemene Kinderbijslagwet](../../../../../wet/algemene/kinderbijslagwet/BWBR0002368/README.md);
Besluit:    

### Artikel  1  Gelijkstelling met pleegkind  

1.  Indien een kind onder gezag staat van een verzekerde niet zijnde zijn wettige ouder en door die verzekerde als een eigen kind wordt onderhouden, wordt dit kind ten aanzien van die verzekerde gelijkgesteld met een pleegkind.   
2.  Indien een kind tot het huishouden behoort van een verzekerde niet zijnde zijn wettige ouder en door die verzekerde: 

a. als een eigen kind wordt onderhouden; en  

b. wordt verzorgd, wordt dit kind ten aanzien van die verzekerde gelijkgesteld met een pleegkind.     
3.  Het eerste en tweede lid zijn van toepassing voorzover niet reeds een andere verzekerde voor dit kind recht heeft op kinderbijslag. Het tweede lid is van toepassing voorzover het kind niet reeds op grond van het eerste lid is gelijkgesteld met een pleegkind.   

### Artikel  1a  Grondslag  

Deze regeling berust op [artikel 4, vierde lid, van de Algemene Kinderbijslagwet](../../../../../wet/algemene/kinderbijslagwet/BWBR0002368/README.md).  

### Artikel  2  Intrekking  

De Regeling van de Staatssecretaris van Sociale Zaken en Werkgelegenheid van 24 juni 1983, nr. 52303, tot uitvoering van [artikel 8 van de Algemene Kinderbijslagwet](../../../../../wet/algemene/kinderbijslagwet/BWBR0002368/README.md) (Stcrt. 1983, nr. 124) wordt ingetrokken.  

### Artikel  3  Inwerkingtreding  

Deze regeling treedt in werking met ingang van 1 januari 2003.  

### Artikel  4  Citeertitel  

Deze regeling wordt aangehaald als: Regeling gelijkstelling pleegkinderen.  
Deze regeling zal met de toelichting in de Staatscourant worden geplaatst.   

's-Gravenhage 
3 december 2002    

De 
Staatssecretaris van Sociale Zaken en Werkgelegenheid, 
M.Rutte    

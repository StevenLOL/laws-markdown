<meta http-equiv='Content-Type' content='text/html; charset=utf-8' />

##Regeling gelijkstelling loondagen Besluit werkloosheid onderwijs- en onderzoekpersoneel

De minister van onderwijs en wetenschappen, Mede namens de minister van landbouw, natuurbeheer en visserij,  
Gelet op artikel 24, tiende lid, van het Besluit werkloosheid onderwijs- en onderzoekpersoneel;

In overeenstemming met de Sector Commissie Onderwijs en Wetenschappen;
*Besluit:*     

### Artikel  1  

Voor de toepassing van artikel 4, onder b, van het Besluit werkloosheid onderwijs- en onderzoekpersoneel worden dagen waarover de werknemer geen loon heeft ontvangen wegens buitengewoon verlof gelijkgesteld met dagen waarover loon is ontvangen.  

### Artikel  2  

Voor de toepassing van artikel 4, onder b, van het Besluit werkloosheid onderwijs- en onderzoekpersoneel worden dagen waarover een betrokkene geen loon heeft ontvangen wegens werkstaking of uitsluiting gelijkgesteld met dagen waarover loon is ontvangen.  

### Artikel  3  

Deze regeling zal met de toelichting in Uitleg OenW-Regelingen worden geplaatst. Van deze plaatsing zal mededeling worden gedaan in de Staatscourant.  

### Artikel  4  

Deze regeling treedt in werking met ingang van 1 maart 1994.  

### Artikel  5  

Deze regeling wordt aangehaald als: Regeling gelijkstelling loondagen Besluit werkloosheid onderwijs- en onderzoekpersoneel.  

De 
minister van onderwijs en wetenschappen,
dr. ir. J.M.M.Ritzen.    

<meta http-equiv='Content-Type' content='text/html; charset=utf-8' />

##Regeling van de Minister van Justitie van 5 januari 2010, nr. 5636245/10, houdende regels met betrekking tot de hoogte van de pikettoelage rechterlijke ambtenaren (Regeling pikettoelage rechterlijke ambtenaren)

De Minister van Justitie,  
Gelet op [artikel XIII van het Besluit van 9 december 2002 tot wijziging van enige algemene maatregelen van bestuur in verband met de formalisering van de Arbeidsvoorwaardenovereenkomst 2000–2001 en de Arbeidsvoorwaardenovereenkomst 2001–2002 sector Rechterlijke Macht](../../../../../../AMvB/wijzigingsbesluit/enige/algemene/maatregelen/van/bestuur/(uitvoering/etc/BWBR0014404/README.md);

Gelet op [artikel IV, tweede lid, van het Besluit van 9 juli 2004 tot wijziging van het Besluit rechtspositie rechterlijke ambtenaren in verband met de formalisering van de Arbeidsvoorwaardenovereenkomst sector Rechterlijke macht 2002–2003](../../../../../../AMvB/wijzigingsbesluit/besluit/rechtspositie/rechterlijke/ambtenaren/etc/BWBR0017014/README.md);

Gelet op [artikel 38l, tweede lid, van het Besluit rechtspositie rechterlijke ambtenaren](../../../../../../AMvB/besluit/rechtspositie/rechterlijke/ambtenaren/BWBR0006530/README.md);
Besluit:    

### Artikel  1  

De pikettoelage rechterlijke ambtenaren als bedoeld in [artikel 38l, tweede lid, van het Besluit rechtspositie rechterlijke ambtenaren](../../../../../../AMvB/besluit/rechtspositie/rechterlijke/ambtenaren/BWBR0006530/README.md) wordt jaarlijks per 1 januari geïndexeerd op basis van in het voorgaande kalenderjaar gerealiseerde contractloonmutatie op jaarbasis in de sector Rechterlijke Macht.  

### Artikel  2  

De pikettoelage rechterlijke ambtenaren behoort met ingang van 1 januari 2005 tot het pensioengevend inkomen.  

### Artikel  3  

De hoogte van de pikettoelage op weekbasis bedraagt: in de jaren 2001 tot en met 2005: € 222,35, in 2006: € 224,00, in 2007: € 228,48, in 2008: € 236,13, in 2009: € 242,32, in 2010: € 250,20, in 2011: € 257,86.  

### Artikel  4  

Indien de werkzaamheden als rechter-commissaris in strafzaken of piketofficier voor een deel van de week worden verricht, wordt de pikettoelage naar evenredigheid toegekend.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 2006.  

### Artikel  6  

Deze regeling wordt aangehaald als: Regeling pikettoelage rechterlijke ambtenaren.  
Deze regeling zal met de toelichting in de Staatscourant worden geplaatst.   

Den Haag 
5 januari 2010   

De 
Minister van Justitie, 
E.M.H.Hirsch Ballin   

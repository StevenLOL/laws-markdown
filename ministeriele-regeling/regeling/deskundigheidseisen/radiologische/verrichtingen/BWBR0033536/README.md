<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 7 juni 2013, nr. 119559-104161-GMT, houdende deskundigheideisen voor radiologische verrichtingen (Regeling deskundigheideisen radiologische verrichtingen)

De minister van Volksgezondheid, Welzijn en Sport,  
Gelet op [artikel 54 van het Besluit stralingsbescherming](../../../../../../AMvB/besluit/stralingsbescherming/BWBR0012702/README.md);
Besluit:    

### Artikel  1  

De eisen van deze regeling gelden voor het opleidingsniveau van een behandelend arts als bedoeld in [artikel 54 van het Besluit stralingsbescherming](../../../../../../AMvB/besluit/stralingsbescherming/BWBR0012702/README.md). 

### Artikel  2  

1.  Een nucleair geneeskundige, een radiotherapeut-oncoloog of een radioloog heeft een opleiding gevolgd als bedoeld in: 

a. artikel 3 van de Regeling erkenning opleidingen deskundigen radio-actieve stoffen en toestellen, bedoeld in [artikel 132, derde lid, van het Besluit stralingsbescherming](../../../../../../AMvB/besluit/stralingsbescherming/BWBR0012702/README.md), of  

b. [artikel 1b van de Tijdelijke regeling erkenning opleidingen radio-actieve stoffen en toestellen](../../../../../../ministeriele-regeling/tijdelijke/regeling/erkenning/opleidingen/deskundigen/radioactieve/stoffen/etc/BWBR0015381/README.md).     
2.  Een medisch specialist, anders dan bedoeld in het eerste lid, heeft een opleiding gevolgd als bedoeld in: 

a. artikel 4 van de Regeling erkenning opleidingen deskundigen radio-actieve stoffen en toestellen als bedoeld in [artikel 132, derde lid, van het Besluit stralingsbescherming](../../../../../../AMvB/besluit/stralingsbescherming/BWBR0012702/README.md), of  

b. [artikel 2, eerste lid, van de Tijdelijke regeling erkenning opleidingen radio-actieve stoffen en toestellen](../../../../../../ministeriele-regeling/tijdelijke/regeling/erkenning/opleidingen/deskundigen/radioactieve/stoffen/etc/BWBR0015381/README.md).     
3.  Een tandarts heeft een opleiding gevolgd als bedoeld in: 

a. artikel 5 van de Regeling erkenning opleidingen deskundigen radio-actieve stoffen en toestellen, bedoeld in [artikel 132, derde lid, van het Besluit stralingsbescherming](../../../../../../AMvB/besluit/stralingsbescherming/BWBR0012702/README.md), of  

b. [artikel 3, eerste lid, van de Tijdelijke regeling erkenning opleidingen radio-actieve stoffen en toestellen](../../../../../../ministeriele-regeling/tijdelijke/regeling/erkenning/opleidingen/deskundigen/radioactieve/stoffen/etc/BWBR0015381/README.md).    

### Artikel  3  

1.  Onverminderd artikel 2 heeft een tandarts onder wiens medische verantwoordelijkheid patiënten worden blootgesteld aan de ioniserende straling van een ConeBeam CT, een opleiding niveau 4AM voor toepassingen met ConeBeam CT bij het Academisch Centrum Tandheelkunde Amsterdam (ACTA) of gelijkwaardig gevolgd.   
2.  Onverminderd artikel 2 heeft een tandarts die tevens tandheelkundig specialist kaakchirurg is, en onder wiens medische verantwoordelijkheid patiënten worden blootgesteld aan ioniserende straling, een opleiding niveau 4AM variant voor kaakchirurgen of gelijkwaardig gevolgd.  

### Artikel  4  

Deze regeling treedt in werking met ingang van 1 juli 2013, met uitzondering van artikel 3 dat in werking treedt met ingang van 1 januari 2014. 

### Artikel  5  

Deze regeling wordt aangehaald als: Regeling deskundigheidseisen radiologische verrichtingen. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

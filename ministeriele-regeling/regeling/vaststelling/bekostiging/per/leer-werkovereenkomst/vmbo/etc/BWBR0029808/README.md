<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 18 maart 2011, nr. VO/279877, houdende de vaststelling van de bekostiging van kenniscentra beroepsonderwijs bedrijfsleven voor leer-werktrajecten in het vmbo voor de schooljaren 2009/2010 en 2010/2011 (Regeling vaststelling bekostiging per leer-werkovereenkomst vmbo schooljaren 2009/2010 en 2010/2011)

De Minister van Onderwijs, Cultuur en Wetenschap, handelende in overeenstemming met de Minister van Economische Zaken, Landbouw en Innovatie,  
Gelet op [artikel 10b5 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en [artikel 15e van het Bekostigingsbesluit W.V.O.](../../../../../../../../../AMvB/bekostigingsbesluit/wvo/BWBR0005672/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a. *wet:*[Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md);  

b. *Minister:* Minister als bedoeld in de [wet](../../../../../../../../../wet/wet/op/het/voortgezet/onderwijs/BWBR0002399/README.md);  

c. *school:* school als bedoeld in de [wet](../../../../../../../../../wet/wet/op/het/voortgezet/onderwijs/BWBR0002399/README.md);  

d. *kenniscentrum beroepsonderwijs bedrijfsleven:* kenniscentrum beroepsonderwijs bedrijfsleven als bedoeld in [artikel 1.5.1 van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) (WEB);  

e. *leer-werktraject:* leer-werktraject als bedoeld in [artikel 10b1 van de wet](../../../../../../../../../wet/wet/op/het/voortgezet/onderwijs/BWBR0002399/README.md).    

### Artikel  2  

####Bekostiging voor de schooljaren 2009/2010 en 2010/2011

Aan een kenniscentrum beroepsonderwijs bedrijfsleven wordt voor de uitvoering van de taken als bedoeld in [artikel 10b4 van de wet](../../../../../../../../../wet/wet/op/het/voortgezet/onderwijs/BWBR0002399/README.md) bekostiging verstrekt van € 410,– per leer-werkovereenkomst.  

### Artikel  3  

####Opgave over de schooljaren 2009/2010 en 2010/2011

1.  Het kenniscentrum beroepsonderwijs bedrijfsleven stuurt uiterlijk 1 mei 2011 aan DUO een opgave van het aantal gesloten leer-werkovereenkomsten, die betrekking hebben op de uitvoering van een leer-werktraject in de periode tussen 31 juli 2009 en 1 augustus 2010. Het bekostigingsbedrag wordt betaald in de maand juni van 2011.   
2.  Het kenniscentrum beroepsonderwijs bedrijfsleven stuurt uiterlijk 1 september 2011 aan DUO een opgave van het aantal gesloten leer-werkovereenkomsten, die betrekking hebben op de uitvoering van een leer-werktraject in de periode tussen 31 juli 2010 en 1 augustus 2011. Het bekostigingsbedrag wordt betaald in de maand oktober van 2011.   

### Artikel  4  

####Financiële verantwoording

De verantwoording van de bekostiging voor de in artikel 3 genoemde schooljaren geschiedt in de jaarverslaggeving 2011, bedoeld in de [Regeling jaarverslaggeving onderwijs](../../../../../../../../../ministeriele-regeling/regeling/jaarverslaggeving/onderwijs/BWBR0023132/README.md). De verklaring van de accountant bij de jaarrekening omvat tevens een oordeel over de rechtmatige besteding.  

### Artikel  5  

####Inwerkingtreding en werkingsduur

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en vervalt met ingang van 1 januari 2012.  

### Artikel  6  

####Citeertitel

Deze regeling wordt aangehaald als: Regeling vaststelling bekostiging per leer-werkovereenkomst vmbo schooljaren 2009/2010 en 2010/2011.  

De 
Minister van Onderwijs, Cultuur en Wetenschap,
J.M. vanBijsterveldt-Vliegenthart   

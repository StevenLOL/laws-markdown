<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 1 oktober 2005, nr. BVE/BDenI-2005/323328, houdende vaststelling eindtermen beroepsonderwijs en vaststelling overzicht bekostigde beroepsopleidingen 2006–2007, vaststelling kwalificatieprofielen experimenten 2005–2006 en wijziging van bijlage 1 behorende bij de Regeling vaststelling prijsfactoren kwalificatieprofielen 2004–2005

De Staatssecretaris van Onderwijs, Cultuur en Wetenschap,  
Gelet op [artikel 2.1.1](../../../../../../../../../wet/wet/educatie/en/beroepsonderwijs/BWBR0007625/README.md), juncto [artikel 12.3.48, tweede lid](../../../../../../../../../wet/wet/educatie/en/beroepsonderwijs/BWBR0007625/README.md), [artikel 7.2.4, lid 2 en lid 3a van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) en [artikel 2.2.3, derde lid, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md);
Besluit:    

### Artikel  1  

####Vaststelling eindtermen en overzicht bekostigde beroepsopleidingen 2006–2007

1.  Voor de beroepsopleidingen opgenomen in [bijlage 1 bij de Regeling vaststelling eindtermen beroepsonderwijs en vaststelling overzicht bekostigde beroepsopleidingen 2005–2006](../../../../../../../../../ministeriele-regeling/regeling/vaststelling/eindtermen/beroepsonderwijs/en/vaststelling/etc/BWBR0017258/README.md), worden de eindtermen voor het studiejaar 2006–2007 vastgesteld overeenkomstig [bijlage 2 behorende bij die regeling](../../../../../../../../../ministeriele-regeling/regeling/vaststelling/eindtermen/beroepsonderwijs/en/vaststelling/etc/BWBR0017258/README.md).   
2.  Per beroepsopleiding opgenomen in [bijlage 1 bij de Regeling vaststelling eindtermen beroepsonderwijs en vaststelling overzicht bekostigde beroepsopleidingen 2005–2006](../../../../../../../../../ministeriele-regeling/regeling/vaststelling/eindtermen/beroepsonderwijs/en/vaststelling/etc/BWBR0017258/README.md), wordt overeenkomstig [bijlage 2 bij die regeling](../../../../../../../../../ministeriele-regeling/regeling/vaststelling/eindtermen/beroepsonderwijs/en/vaststelling/etc/BWBR0017258/README.md) vastgesteld: 

a. de onderverdeling in deelkwalificaties,  

b. de leerweg waarin de beroepsopleiding kan worden verzorgd,  

c. of de beroepsopleiding voor bekostiging in aanmerking komt,  

d. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md).     

### Artikel  2  

####Vaststelling kwalificatieprofielen 2005–2006

1.  Voor de beroepsopleidingen opgenomen in bijlage 1 behorende bij deze regeling worden de eindtermen voor het studiejaar 2005–2006 vastgesteld overeenkomstig bijlage 2 behorende bij deze regeling.   
2.  In bijlage 1 wordt per beroepsopleiding vastgesteld: 

a. de leerweg waarin de beroepsopleiding kan worden verzorgd,  

b. of de beroepsopleiding voor bekostiging in aanmerking komt,  

c. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md), en  

d. de hoogte van de studielast, bedoeld in [artikel 7.2.4, tweede lid onderdeel d, van de wet](../../../../../../../../../wet/wet/educatie/en/beroepsonderwijs/BWBR0007625/README.md).     

### Artikel  3  

####Wijziging [bijlage 1 behorende bij de Regeling vaststelling prijsfactoren kwalificatieprofielen 2004–2005](../../../../../../../../../ministeriele-regeling/regeling/vaststelling/prijsfactoren/kwalificatieprofielen/proeftuinen/2004/etc/BWBR0017639/README.md)

Wijzigt de Regeling vaststelling prijsfactoren kwalificatieprofielen proeftuinen 2004–2005.   

### Artikel  4  

####Inwerkingtreding

Deze regeling treedt in werking op de derde dag na datum van uitgifte van de Staatscourant waarin de regeling wordt geplaatst en werkt terug tot en met 1 augustus 2005.  

### Artikel  5  

####Citeertitel

Deze regeling wordt aangehaald als: Regeling vaststelling eindtermen beroepsonderwijs en vaststelling overzicht bekostigde beroepsopleidingen 2006–2007, alsmede vaststelling van kwalificatieprofielen experimenten 2005–2006.  
Deze regeling zal met de toelichting in de Staatscourant worden geplaatst, met uitzondering van bijlagen 1 en 2 die ter inzage worden gelegd in de bibliotheek van het Ministerie van Onderwijs, Cultuur en Wetenschap.  

De 
Staatssecretaris van Onderwijs, Cultuur en Wetenschap, 
M.Rutte  

### Bijlage  1  

Ligt ter inzage bij het Ministerie van Onderwijs, Cultuur en Wetenschap.  

### Bijlage  2  

Ligt ter inzage bij het Ministerie van Onderwijs, Cultuur en Wetenschap.  

### Bijlage  3  

Wijzigt de Regeling vaststelling prijsfactoren kwalificatieprofielen proeftuinen 2004–2005.  

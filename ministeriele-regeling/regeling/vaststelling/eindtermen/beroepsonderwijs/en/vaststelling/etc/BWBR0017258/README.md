<meta http-equiv='Content-Type' content='text/html; charset=utf-8' />

##Regeling vaststelling eindtermen beroepsonderwijs en vaststelling overzicht bekostigde beroepsopleidingen 2005 - 2006

De minister van onderwijs, cultuur en wetenschap,  
Gelet op:

[artikel 7.2.4, tweede lid](../../../../../../../../../wet/wet/educatie/en/beroepsonderwijs/BWBR0007625/README.md), [artikel 2.1.1.](../../../../../../../../../wet/wet/educatie/en/beroepsonderwijs/BWBR0007625/README.md), juncto [artikel 12.3.48, tweede lid, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) en  

[artikel 2.2.3, derde lid, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md);     Besluit    

### Artikel  1  

####Begripsbepalingen

In deze regeling wordt verstaan onder: 

a wet: de [Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md);  

b studiebelastingsuren: de studiebelastingsuren zoals voor een beroepsopleiding opgenomen in het Centraal register beroepsopleidingen.    

### Artikel  2  

####Vaststelling eindtermen en overzicht bekostigde beroepsopleidingen

1.  Voor de beroepsopleidingen opgenomen in bijlage 1 behorende bij deze regeling worden de eindtermen voor het studiejaar 2005-2006 vastgesteld overeenkomstig bijlage 2 behorende bij deze regeling.   
2.  In bijlage 1 wordt per beroepsopleiding vastgesteld: 

a de onderverdeling in deelkwalificaties;  

b de leerweg waarin de beroepsopleiding kan worden verzorgd;  

c de deelkwalificaties die aan examinering zijn onderworpen;  

d of de beroepsopleiding voor bekostiging in aanmerking komt, en  

e de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md).     

### Artikel  3  

####Beëindiging bekostiging landelijk aanbod beroepsonderwijs

1.  De bekostiging aan de hand van de maatstaf, bedoeld in [artikel 2.2.2, tweede lid onder a, van de wet](../../../../../../../../../wet/wet/educatie/en/beroepsonderwijs/BWBR0007625/README.md), van de beroepsopleidingen, bedoeld in het eerste lid, wordt, behoudens het derde lid, beëindigd met ingang van het studiejaar: 

2006 - 2007 indien het aantal studiebelastingsuren 1600 of minder bedraagt;  

2007 - 2008 indien het aantal studiebelastingsuren meer dan 1600 en minder dan 3201 bedraagt;  

2008 - 2009 indien het aantal studiebelastingsuren meer dan 3200 en minder dan 4801 bedraagt;  

2009 - 2010 indien het aantal studiebelastingsuren meer dan 4800 bedraagt.     
2.  Voor deelnemers in de beroepsopleidende leerweg die niet voldoen aan de omschrijving van voltijdsdeelnemer, bedoeld in [artikel 2.1.2, onderdeel b, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md), wordt de bekostiging beëindigd met ingang van het studiejaar, volgend op het studiejaar, vastgesteld volgens het tweede lid.   

### Artikel  4  

####Bekendmaking

Deze regeling zal met de toelichting in het Gele Katern worden geplaatst. Bijlage 1 zal separaat aan de instellingen worden gezonden Bijlage 2 zal ter inzage worden gelegd in de bibliotheek van het Ministerie van Onderwijs, Cultuur en Wetenschappen. Van deze plaatsing en terinzagelegging zal mededeling worden gedaan in de Staatscourant. Daarnaast zijn de bijlagen 2, 3 en 4 te downloaden van www.cfi.nl.  

### Artikel  5  

####Wijziging registratie kwalificaties

Er zijn voor het studiejaar 2005 - 2006 geen nieuwe eindtermen te melden.  

### Artikel  6  

####Datum inwerkingtreding

Deze regeling treedt in werking met ingang van 1 augustus 2005.  

### Artikel  7  

####Citeertitel

Deze regeling wordt aangehaald als: Regeling vaststelling eindtermen beroepsonderwijs en vaststelling overzicht bekostigde beroepsopleidingen 2005 - 2006.  

De 
staatssecretaris van onderwijs, cultuur en wetenschap, 
drs. M.Rutte   

### Bijlage  1  

Bijlage is aan de instellingen gezonden.  

### Bijlage  2  

Bijlage ligt ter inzage bij het Ministerie van Onderwijs, Cultuur en Wetenschappen, en is te downloaden van www.cfi.nl.  

### Bijlage  3  

Bijlage is te downloaden van www.cfi.nl.  

### Bijlage  4  

Bijlage is te downloaden van www.cfi.nl.  

<meta http-equiv='Content-Type' content='text/html; charset=utf-8' />

##Regeling van de Minister van Financiën tot vaststelling van de bedragen, bedoeld in artikel 2, eerste lid en tweede lid, van de Wet vergoedingen adviescolleges en commissies, inzake vacatiegelden vertrouwenscommissie opvangregeling leven

De Minister van Financiën,  
Gelet op [artikel 2, eerste lid, van de Wet vergoedingen adviescolleges en commissies](../../../../../../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

Onder ‘vertrouwenscommissie opvangregeling leven’ wordt verstaan: de vertrouwenscommissie, bedoeld in [artikel 3:150 van de Wet op het financieel toezicht](../../../../../../../../../../../../../../../wet/wet/op/het/financieel/toezicht/BWBR0020368/README.md). 

### Artikel  2  

1.  Aan de leden van de vertrouwenscommissie opvangregeling leven, met uitzondering van de voorzitter, wordt per vergadering een vergoeding toegekend van 3% van het maximum van salarisschaal 18 van [Bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  Aan de voorzitter van de vertrouwenscommissie opvangregeling leven, wordt per vergadering een vergoeding toegekend van 3,9% van het maximum van salarisschaal 18 van [Bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).  

### Artikel  3  

De voorzitter en de overige leden van de vertrouwenscommissie opvangregeling leven ontvangen per vergadering een vergoeding voor reis-of verblijfskosten op grond van [Reisregeling Binnenland](../../../../../../../../../../../../../../../ministeriele-regeling/reisregeling/binnenland/BWBR0005912/README.md). De voorzitter en overige leden van de vertrouwenscommissie opvangregeling leven ontvangen per vergadering de maximale reiskostenvergoeding per kilometer, zoals opgenomen in [artikel 2 van de Reisregeling Binnenland](../../../../../../../../../../../../../../../ministeriele-regeling/reisregeling/binnenland/BWBR0005912/README.md). Indien de voorzitter of overige leden gebruik maken van het openbaar vervoer, ontvangen zij een vergoeding op grond van [artikel 6 van het Reisbesluit Binnenland](../../../../../../../../../../../../../../../AMvB/reisbesluit/binnenland/BWBR0005889/README.md). 

### Artikel  4  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst. Deze regeling werkt terug tot en met 1 januari 2011. 

De 
Minister van Financiën, 
J.C. de Jager     

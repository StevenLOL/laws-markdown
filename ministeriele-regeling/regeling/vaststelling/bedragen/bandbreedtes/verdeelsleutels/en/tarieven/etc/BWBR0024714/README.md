<meta http-equiv='Content-Type' content='text/html; charset=utf-8' />

##Regeling van de Minister van Financiën tot vaststelling voor 2008 van de bedragen, bandbreedtes, verdeelsleutels en tarieven Wet toezicht financiële verslaggeving

De Minister van Financiën,  
Gelet op [artikel 18, vierde lid, van de Wet toezicht financiële verslaggeving](../../../../../../../../../../wet/wet/toezicht/financiële/verslaggeving/BWBR0020369/README.md) en [artikel 6, tweede, derde en vierde lid, van het Besluit toezicht financiële verslaggeving](../../../../../../../../../../AMvB/besluit/toezicht/financiële/verslaggeving/BWBR0020486/README.md);
Besluit:    

### Artikel  1  

In deze regeling wordt verstaan onder: 

a. *wet:*[Wet toezicht financiële verslaggeving](../../../../../../../../../../wet/wet/toezicht/financiële/verslaggeving/BWBR0020369/README.md);  

b. *besluit:*[Besluit toezicht financiële verslaggeving](../../../../../../../../../../AMvB/besluit/toezicht/financiële/verslaggeving/BWBR0020486/README.md).    

### Artikel  2  

Het minimumbedrag, bedoeld in [artikel 6, derde lid, van het besluit](../../../../../../../../../../AMvB/besluit/toezicht/financiële/verslaggeving/BWBR0020486/README.md) wordt vastgesteld op € 1.628.  

### Artikel  3  

Het bedrag bedoeld in [artikel 6, vierde lid, van het besluit](../../../../../../../../../../AMvB/besluit/toezicht/financiële/verslaggeving/BWBR0020486/README.md) wordt vastgesteld op € 4.665.  

### Artikel  4  

De tarieven, bedoeld in [artikel 18, vierde lid, van de wet](../../../../../../../../../../wet/wet/toezicht/financiële/verslaggeving/BWBR0020369/README.md) en de bandbreedtes en verdeelsleutels, bedoeld in [artikel 6, tweede lid, van het besluit](../../../../../../../../../../AMvB/besluit/toezicht/financiële/verslaggeving/BWBR0020486/README.md) worden vastgesteld als volgt:  

| Categorie  | Maatstaf  | Bandbreedte  | Verdeelsleutel  |
|:---|:---|:---|:---|
| effectenuitgevende instellingen die een geconsolideerde jaarrekening opstellen, als bedoeld in [artikel 6, eerste lid, onderdeel a, van het besluit](../../../../../../../../../../AMvB/besluit/toezicht/financiële/verslaggeving/BWBR0020486/README.md)  | gemiddelde marktkapitalisatie van de effectenuitgevende instellingen in de eerste drie maanden van 2008  | € 0 tot en met € 500 mln.  | € 16.280  |
| > € 500 mln. tot en met € 6.500 mln.  | € 28.673  |
| > € 6.500 mln.  | € 50.056  |
| --- | --- | --- | --- |
| effectenuitgevende instellingen die een geconsolideerde jaarrekening opstellen, als bedoeld in [artikel 6, eerste lid, onderdeel a, van het besluit](../../../../../../../../../../AMvB/besluit/toezicht/financiële/verslaggeving/BWBR0020486/README.md), waarvan uitsluitend obligaties zijn toegelaten tot een gereglementeerde markt of multilaterale handelsfaciliteit  | eigen vermogen in het voorafgaande boekjaar  | € 0 tot en met € 500 mln.  | € 16.280  |
| > € 500 mln. tot en met € 6.500 mln.  | € 28.673  |
| > € 6.500 mln.  | € 50.056  |

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.  

De 
Minister van Financiën, 
W.J.Bos   

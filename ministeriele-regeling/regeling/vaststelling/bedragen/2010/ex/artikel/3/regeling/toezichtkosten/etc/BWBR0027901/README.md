<meta http-equiv='Content-Type' content='text/html; charset=utf-8' />

##Regeling van de Minister van Financiën tot vaststelling voor 2010 van de bedragen, bedoeld in artikel 3 van de Regeling toezichtkosten Wet toezicht accountantsorganisaties, en tot wijziging van de Regeling toezichtkosten Wet toezicht accountantsorganisaties

De Minister van Financiën,  
Gelet op [artikel 41, vierde en vijfde lid, van de Wet toezicht accountantsorganisaties](../../../../../../../../../../../../wet/wet/toezicht/accountantsorganisaties/BWBR0019468/README.md), [artikel 39 van het Besluit toezicht accountantsorganisaties](../../../../../../../../../../../../AMvB/besluit/toezicht/accountantsorganisaties/BWBR0020184/README.md) en [artikel 7 van de Regeling toezichtkosten Wet toezicht accountantsorganisaties](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md);
Besluit:    

### Artikel  1  

In deze regeling wordt verstaan onder regeling: [Regeling toezichtkosten Wet toezicht accountantsorganisaties](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md).  

### Artikel  2  

Het minimumbedrag, bedoeld in [artikel 7, derde lid, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md) wordt vastgesteld op: 

a. € 8.000 voor accountantsorganisaties als bedoeld in [artikel 5, onderdeel a, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md);  

b. € 800 voor accountantsorganisaties als bedoeld in [artikel 5, onderdeel b, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md).    

### Artikel  3  

De tarieven, maatstaven en bandbreedtes, bedoeld in [artikel 7, eerste lid, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), worden vastgesteld als volgt:  

| Categorie  | Maatstaf  | Bandbreedte  | Tarief  |
|:---|:---|:---|:---|
| accountantsorganisaties als bedoeld in [artikel 5, onder a, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md)  | omzet van de wettelijke controles bij organisaties van openbaar belang  | € 0 tot en met € 1 mln.  | € 600,00 per € 10.000 of een gedeelte daarvan  |
| > € 1 mln. tot en met € 10 mln.  | € 490,00 per € 10.000 of een gedeelte daarvan  |
| > € 10 mln.  | € 85,00 per € 10.000 of een gedeelte daarvan  |
| omzet van de wettelijke controles bij controlecliënten die geen organisatie van openbaar belang zijn  | € 0 tot en met € 10 mln.  | € 10,00 per € 2.500 of een gedeelte daarvan  |
| > € 10 mln. tot en met € 50 mln.  | € 6,50 per € 2.500 of een gedeelte daarvan  |
| > € 50 mln.  | € 5,25 per € 2.500 of een gedeelte daarvan  |
| --- | --- | --- | --- |
| accountantsorganisaties als bedoeld in [artikel 5, onder b, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md)  | omzet van de wettelijke controles  | € 0 tot en met € 500.000  | € 122,00 per € 2.500 of een gedeelte daarvan  |
| > € 500.000 tot en met € 1 mln.  | € 35,40 per € 2.500 of een gedeelte daarvan  |
| > € 1 mln.  | € 17,80 per € 2.500 of een gedeelte daarvan  |

### Artikel  4  

Het overeenkomstig de artikelen 2 en 3 berekende bedrag wordt verminderd met een percentage van 14,55% voor een accountantsorganisatie als bedoeld in [artikelen 5, onderdeel b, van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md): 

a. die op 1 juli 2010 lid waren van de vereniging Samenwerkende Registeraccountants en Accountants-Administratieconsulenten;  

b. waaraan na 1 juli 2010 een vergunning is verleend en die op het moment van vergunningverlening lid zijn van de vereniging Samenwerkende Registeraccountants en Accountants-Administratieconsulenten;  

c. waarvan voor 1 juli 2010 de vergunning is ingetrokken en die op het tijdstip van intrekking lid waren van de vereniging Samenwerkende Registeraccountants en Accountants-Administratieconsulenten.    

### Artikel  5  

Het bedrag, bedoeld in [artikel 3 van de regeling](../../../../../../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), bedraagt € 2500 voor een auditorganisatie van een derde land die niet onder toezicht staat in een derde land ten aanzien waarvan de Europese Commissie een besluit heeft genomen als bedoeld in artikel 46, tweede lid, tweede volzin, van de richtlijn inhoudende dat het stelsel van toezicht en handhaving van dat derde land gelijkwaardig is.  

### Artikel  6  

Wijzigt de Regeling toezichtkosten Wet toezicht accountantsorganisaties.   

### Artikel  7  

Deze regeling treedt in werking met ingang van de dag na de datum van de uitgifte van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.  

De 
Minister van Financiën,
J.C. deJager.   

<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 8 juni 2009, nr. 2521, houdende de aanwijzing ambtenaren, bedoeld in artikel 16 en 29 WUD 1990, en vaststelling van de vergoedingen voor de leden van het Veterinair Tuchtcollege en het Veterinair Beroepscollege

De Minister van Landbouw, Natuur en Voedselkwaliteit,  
Gelet op [artikel 16, vijfde lid](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md), [25](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md), [26, vijfde lid](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md), en [29, eerste lid, van de Wet op de uitoefening van de diergeneeskunde 1990](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) (Stb. 214);
Besluit:    

### Artikel  1  

Als ambtenaar, bedoeld in [artikel 16, vijfde lid, van de Wet op de uitoefening van de diergeneeskunde 1990](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) wordt aangewezen de Chief Veterinary Officer, werkzaam bij het Ministerie van Landbouw, Natuur en Voedselkwaliteit.  

### Artikel  2  

Als ambtenaar als bedoeld in [artikel 29, eerste lid, van de Wet op de uitoefening van de diergeneeskunde 1990](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) worden aangewezen de Chief Veterinary Officer en de plaatsvervangend Chief Veterinary Officer, beiden werkzaam bij het Ministerie van Landbouw, Natuur en Voedselkwaliteit.  

### Artikel  3  

De vacatiegelden, bedoeld in [artikel 25 van de Wet op de uitoefening van de diergeneeskunde 1990](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) bedragen: 

a. voor de voorzitter van het Veterinair Tuchtcollege 20% van het maximum van salarisschaal 14, bedoeld in het [Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md);  

b. voor leden van het Veterinair Tuchtcollege met uitzondering van de voorzitter, een bedrag dat gelijk is aan de vergoeding die geldt voor rechters-plaatsvervangers krachtens [artikel 9, tweede lid, van de Wet rechtspositie rechterlijke ambtenaren](../../../../../../../../../../wet/wet/rechtspositie/rechterlijke/ambtenaren/BWBR0008365/README.md).    

### Artikel  4  

De vacatiegelden, bedoeld in [artikel 25](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) in samenhang met [artikel 26, vijfde lid, van Wet op de uitoefening van de diergeneeskunde 1990](../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md), bedragen: 

a. voor de voorzitter van het Veterinair Beroepscollege 10% van het maximum van schaal 16, bedoeld in het [Bezoldigingsbesluit Burgerlijke Rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md);  

b. voor leden van het Veterinair Beroepscollege met uitzondering van de voorzitter, een bedrag dat gelijk is aan de vergoeding die geldt voor rechters-plaatsvervangers krachtens [artikel 9, tweede lid, van de Wet rechtspositie rechterlijke ambtenaren](../../../../../../../../../../wet/wet/rechtspositie/rechterlijke/ambtenaren/BWBR0008365/README.md).    

### Artikel  5  

De leden-beroepsgenoten en de plaatsvervangende leden-beroepsgenoten van het Veterinair Tuchtcollege en het Veterinair Beroepscollege ontvangen een vergoeding van reis- en verblijfkosten op de voet van het [Reisbesluit binnenland](../../../../../../../../../../AMvB/reisbesluit/binnenland/BWBR0005889/README.md).  

### Artikel  6  

De volgende regelingen worden ingetrokken: 

a. [Regeling van de Minister van Landbouw, Natuurbeheer en Visserij van 2 oktober 1996, nr. J.969235](../../../../../../../../../../ministeriele-regeling/aanwijzing/ambtenaar/artikel/16/wud/BWBR0008267/README.md) (Stcrt. 197), en  

b. [Regeling aanwijzing artikel 29 ambtenaar](../../../../../../../../../../ministeriele-regeling/regeling/aanwijzing/artikel/29/ambtenaar/BWBR0005326/README.md).    

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 mei 2009.  

### Artikel  8  

Deze regeling wordt aangehaald als: Regeling vaststelling vergoedingen leden veterinaire tuchtcolleges, en aanwijzing ambtenaren artikelen 16 en 29 WUD 1990.  
Deze regeling zal met de toelichting in de Staatscourant worden geplaatst.   

Den Haag 
8 juni 2009   

De 
Minister van Landbouw, Natuuur en Voedselkwaliteit, 
G.Verburg   

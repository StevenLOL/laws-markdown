<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 25 november 2010, nr. IVV/FB/2010/22524, tot vaststelling van de premiepercentages werknemersverzekeringen en volksverzekeringen, de vaststelling van de werkgevers- en de werknemersdelen AWf-premie, de franchises en het maximumpremieloon voor het jaar 2011 (Regeling vaststelling premiepercentages werknemersverzekeringen en volksverzekeringen 2011)

De Minister van Sociale Zaken en Werkgelegenheid,  
Gelet op de [artikelen 11, eerste en tweede lid](../../../../../../../../wet/wet/financiering/sociale/verzekeringen/BWBR0017745/README.md), [17, eerste, tweede en derde lid](../../../../../../../../wet/wet/financiering/sociale/verzekeringen/BWBR0017745/README.md), [25, tweede lid](../../../../../../../../wet/wet/financiering/sociale/verzekeringen/BWBR0017745/README.md), [27](../../../../../../../../wet/wet/financiering/sociale/verzekeringen/BWBR0017745/README.md), [28, tweede lid](../../../../../../../../wet/wet/financiering/sociale/verzekeringen/BWBR0017745/README.md), [31](../../../../../../../../wet/wet/financiering/sociale/verzekeringen/BWBR0017745/README.md) en [36 van de Wet financiering sociale verzekeringen](../../../../../../../../wet/wet/financiering/sociale/verzekeringen/BWBR0017745/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

a. *Wfsv:* de [Wet financiering sociale verzekeringen](../../../../../../../../wet/wet/financiering/sociale/verzekeringen/BWBR0017745/README.md);  

b. *AWf-premie:* het deel van de premie op grond van de [Wfsv](../../../../../../../../wet/wet/financiering/sociale/verzekeringen/BWBR0017745/README.md) dat ten gunste komt van het Algemeen Werkloosheidsfonds;  

c. *Ufo-premie:* het premiepercentage, bedoeld in [artikel 31 van de Wfsv](../../../../../../../../wet/wet/financiering/sociale/verzekeringen/BWBR0017745/README.md), voor de premie verschuldigd door overheidswerkgevers als middel tot dekking van uitgaven van het Uitvoeringsfonds voor de overheid.    

### Artikel  2  

####Vaststelling AWf-premie

De AWf-premie wordt voor het jaar 2011 vastgesteld op 4,20%.  

### Artikel  3  

####Werkgevers- en werknemersdeel AWf-premie

Voor het jaar 2011 is van het loon, rekening houdende met artikel 4, aan AWf-premie 0,00% verschuldigd door de werknemer en 4,20% verschuldigd door de werkgever.  

### Artikel  4  

####Franchise op grond van artikel 17, tweede lid, Wfsv

Het bedrag, bedoeld in [artikel 17, tweede lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is vastgesteld voor een loontijdvak van: 

a. een jaar op : € 16.965,00;  

b. een maand op : € 1.413,75;  

c. vier weken op : € 1.305,00;  

d. een week op : € 326,25;  

e. een dag op : € 65,25.    

### Artikel  5  

####Franchise bij afwijkend loontijdvak in verband met vakantiebonnen of daarmee overeenkomende aanspraken

1.  Het bedrag, bedoeld in [artikel 17, tweede lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is voor werknemers, bedoeld in [artikel 6.2, eerste lid, onderdeel a, van de Uitvoeringsregeling loonbelasting 2011](../../../../../../../../ministeriele-regeling/uitvoeringsregeling/loonbelasting/2011/BWBR0028236/README.md), vastgesteld voor een verlengd loontijdvak van: 

a. een dag op : € 73,45;  

b. een week op : € 367,21;  

c. vier weken op : € 1.468,84;  

d. een maand op : € 1.591,32.     
2.  Het bedrag, bedoeld in [artikel 17, tweede lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is voor werknemers, bedoeld in [artikel 6.2, eerste lid, onderdeel b, van de Uitvoeringsregeling loonbelasting 2011](../../../../../../../../ministeriele-regeling/uitvoeringsregeling/loonbelasting/2011/BWBR0028236/README.md), vastgesteld voor een verlengd loontijdvak van: 

a. een dag op : € 69,25;  

b. een week op : € 346,23;  

c. vier weken op : € 1.384,90;  

d. een maand op : € 1.500,40.     

### Artikel  6  

####Vaststelling van de vervangende premie voor de Werkloosheidswet

Het gemiddelde premiepercentage, bedoeld in [artikel 28, tweede lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), wordt voor het jaar 2011 vastgesteld op 1,47%.  

### Artikel  7  

####Vaststelling Ufo-premie

1.  De Ufo-premie wordt voor het jaar 2011 vastgesteld op 0,78%.   
2.  Voor de overheidswerkgever die eigenrisicodrager [Ziektewet](../../../../../../../../wet/ziektewet/BWBR0001888/README.md) als bedoeld in [artikel 31 van de Wfsv](../../../../../../../../wet/wet/financiering/sociale/verzekeringen/BWBR0017745/README.md) is, wordt de Ufo-premie voor het jaar 2011 vastgesteld op 0,72%.   

### Artikel  8  

####Vaststelling basispremie arbeidsongeschiktheidswetten

De basispremie, bedoeld in [artikel 36 van de Wfsv](../../../../../../../../wet/wet/financiering/sociale/verzekeringen/BWBR0017745/README.md), wordt voor het jaar 2011 vastgesteld op 5,10%.  

### Artikel  9  

####Bekendmaking maximumpremieloon

Het bedrag, bedoeld in [artikel 17, eerste lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is vastgesteld voor een loontijdvak van: 

a. een jaar op : € 49.297,00;  

b. een maand op : € 4.108,08;  

c. vier weken op : € 3.792,07;  

d. een week op : € 948,01;  

e. een dag op : € 189,60.    

### Artikel  10  

####Maximumpremieloon bij afwijkend loontijdvak in verband met vakantiebonnen of daarmee overeenkomende aanspraken

1.  Het bedrag, bedoeld in [artikel 17, eerste lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is voor werknemers als bedoeld in [artikel 6.2, eerste lid, onderdeel a, van de Uitvoeringsregeling loonbelasting 2011](../../../../../../../../ministeriele-regeling/uitvoeringsregeling/loonbelasting/2011/BWBR0028236/README.md) vastgesteld voor een verlengd loontijdvak van: 

a. een dag op : € 213,40;  

b. een week op : € 1.067,03;  

c. vier weken op : € 4.268,13;  

d. een maand op : € 4.624,05.     
2.  Het bedrag, bedoeld in [artikel 17, eerste lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), is voor werknemers als bedoeld in [artikel 6.2, eerste lid, onderdeel b, van de Uitvoeringsregeling loonbelasting 2011](../../../../../../../../ministeriele-regeling/uitvoeringsregeling/loonbelasting/2011/BWBR0028236/README.md) vastgesteld voor een verlengd loontijdvak van: 

a. een dag op : € 201,21;  

b. een week op : € 1.006,06;  

c. vier weken op : € 4.024,24;  

d. een maand op : € 4.359,86.     

### Artikel  11  

####Vaststelling premiepercentage Algemene Ouderdomswet

De premie, bedoeld in [artikel 11, eerste lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), wordt voor het jaar 2011 vastgesteld op 17,90%.  

### Artikel  12  

####Vaststelling premiepercentage Algemene nabestaandenwet

De premie, bedoeld in [artikel 11, tweede lid, van de Wfsv](../../../../../../../../wet/wet/financiering/sociale/verzekeringen/BWBR0017745/README.md), wordt voor het jaar 2011 vastgesteld op 1,10%.  

### Artikel  13  

####Inwerkingtreding en werkingsduur

Deze regeling treedt in werking met ingang van 1 januari 2011 en vervalt met ingang van 1 januari 2012.  

### Artikel  14  

####Citeertitel

Deze regeling wordt aangehaald als: Regeling vaststelling premiepercentages werknemersverzekeringen en volksverzekeringen 2011.  
Deze regeling zal met de toelichting in de Staatscourant worden geplaatst.   

Den Haag 
25 november 2010   

De 
Minister van Sociale Zaken en Werkgelegenheid,
H.G.J.Kamp   

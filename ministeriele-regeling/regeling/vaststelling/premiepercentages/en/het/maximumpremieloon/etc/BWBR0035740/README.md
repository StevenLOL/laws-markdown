<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 6 november 2014, 2014-0000156608, tot vaststelling van de premiepercentages en het maximumpremieloon werknemers- en volksverzekeringen en de opslag kinderopvangtoeslag voor 2015

De Minister van Sociale Zaken en Werkgelegenheid,  
Handelende in overeenstemming met de Minister van Volksgezondheid, Welzijn en Sport en de Staatssecretaris van Financiën;

Gelet op de artikelen 11, eerste en tweede lid, 17, eerste en tweede lid, 27, 28, tweede lid, 31, 36 en 95, eerste lid, van de Wet financiering sociale verzekeringen en 1.10, derde lid, van de Wet kinderopvang en kwaliteitseisen peuterspeelzalen;
Besluit:    

### Artikel  1  

####Begripsbepaling

Treedt in werking per 01-01-2015 

In deze regeling wordt verstaan onder: 

a.  *Wfsv:* de Wet financiering sociale verzekeringen;  

b.  *AWf-premie:* het deel van de premie, bedoeld in artikel 27 van de Wfsv, dat ten gunste komt van het Algemeen Werkloosheidsfonds;  

c.  *Ufo-premie:* het premiepercentage, bedoeld in artikel 31 van de Wfsv, voor de premie verschuldigd door overheidswerkgevers als middel tot dekking van uitgaven ten laste van het Uitvoeringsfonds voor de overheid.   

### Artikel  2  

####Awf-premie

Treedt in werking per 01-01-2015 

De AWf-premie wordt voor het jaar 2015 vastgesteld op 2,07%. 

### Artikel  3  

####Vervangende premie voor de sectorfondsen

Treedt in werking per 01-01-2015 

Het gemiddelde premiepercentage, bedoeld in artikel 28, tweede lid, van de Wfsv, wordt voor het jaar 2015 vastgesteld op 2,68%. 

### Artikel  4  

####Ufo-premie

Treedt in werking per 01-01-2015 

De Ufo-premie wordt voor het jaar 2015 vastgesteld op 0,78%. 

### Artikel  5  

####Basispremie Arbeidsongeschiktheidsfonds

Treedt in werking per 01-01-2015 

De basispremie, bedoeld in artikel 36 van de Wfsv, wordt voor het jaar 2015 vastgesteld op 5,25%. 

### Artikel  6  

####Maximumpremieloon

Treedt in werking per 01-01-2015 

Het bedrag, bedoeld in artikel 17, eerste lid, eerste volzin, van de Wfsv, wordt voor het jaar 2015 vastgesteld voor een loontijdvak van: 

a. een jaar op: € 51.976;  

b. een maand op: € 4.331,33;  

c. vier weken op: € 3.998,15;  

d. een week op: € 999,53;  

e. een dag op: € 199,90.   

### Artikel  7  

####Maximumpremieloon bij afwijkend loontijdvak in verband met vakantiebonnen of daarmee overeenkomende aanspraken

Treedt in werking per 01-01-2015 

1.  Het bedrag, bedoeld in artikel 17, eerste lid, eerste zin, van de Wfsv, is voor werknemers als bedoeld in artikel 6.2, eerste lid, onderdeel a, van de Uitvoeringsregeling loonbelasting 2011, voor het jaar 2015 vastgesteld voor een verlengd loontijdvak van: 

a. een dag op: € 227,83;  

b. een week op: € 1.139,20;  

c. vier weken op: € 4.556,84;  

d. een maand op: € 4.936,58.     
2.  Het bedrag, bedoeld in artikel 17, eerste lid, eerste zin, van de Wfsv, is voor werknemers als bedoeld in artikel 6.2, eerste lid, onderdeel b, van de Uitvoeringsregeling loonbelasting 2011, voor het jaar 2015 vastgesteld voor een verlengd loontijdvak van: 

a. een dag op: € 212,13;  

b. een week op: € 1.060,72;  

c. vier weken op: € 4.242,93;  

d. een maand op: € 4.596,51.    

### Artikel  8  

####Premiepercentage algemene ouderdomsverzekering

Treedt in werking per 01-01-2015 

De premie, bedoeld in artikel 11, eerste lid, van de Wfsv, wordt voor het jaar 2015 vastgesteld op 17,90%. 

### Artikel  9  

####Premiepercentage nabestaandenverzekering

Treedt in werking per 01-01-2015 

De premie, bedoeld in artikel 11, tweede lid, van de Wfsv, wordt voor het jaar 2015 vastgesteld op 0,60%. 

### Artikel  10  

####Opslag tot dekking kosten kinderopvangtoeslag

Treedt in werking per 01-01-2015 

De opslag, bedoeld in artikel 1.10, eerste lid, van de Wet kinderopvang en kwaliteitseisen peuterspeelzalen, wordt voor het jaar 2015 vastgesteld op 0,50%. 

### Artikel  11  

####Minimum loonsomgrens WW sector Grootwinkelbedrijf

Treedt in werking per 01-01-2015 

Wijzigt de Regeling Wfsv. 

### Artikel  12  

####Inwerkingtreding

Treedt in werking per 01-01-2015 

Deze regeling treedt in werking met ingang van 1 januari 2015, met uitzondering van artikel 11 dat in werking treedt met ingang van 1 januari 2015 en terug werkt tot en met 1 januari 2014. 

### Artikel  13  

####Citeertitel

Treedt in werking per 01-01-2015 

Deze regeling wordt aangehaald als: Regeling vaststelling premiepercentages en het maximumpremieloon werknemers- en volksverzekeringen en de opslag kinderopvangtoeslag 2015. 
Deze regeling zal met de toelichting in de Staatscourant worden geplaatst.   

Den Haag 
6 november 2014   

De 
Minister van Sociale Zaken en Werkgelegenheid, 
L.F. Asscher     

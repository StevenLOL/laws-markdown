<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 16 april 2007, nr. BVE/Stelsel/2007/11857, houdende vaststelling kwalificatieprofielen en kwalificatiedossiers 2007–2008 en vaststelling eindtermen beroepsonderwijs en overzichten bekostigde beroepsopleidingen 2008–2009

De Staatssecretaris van Onderwijs, Cultuur en Wetenschap,  
Mede namens de Minister van Landbouw, Natuur en Voedselkwaliteit;

Gelet op [artikel 2.1.1](../../../../../../../../wet/wet/educatie/en/beroepsonderwijs/BWBR0007625/README.md), juncto [artikel 12.3.48, tweede lid](../../../../../../../../wet/wet/educatie/en/beroepsonderwijs/BWBR0007625/README.md), [artikel 7.2.4, lid 2 en lid 3a van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) en [artikel 2.2.3, derde lid, van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

a. wet: de [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md);  

b. competenties: in het kader van het herontwerp van de kwalificatiestructuur mbo opgestelde eindtermen, die verwijzen naar onderliggende vaardigheden, kennis, en houdingsaspecten en expliciet zijn gerelateerd aan de toepassing in de praktijk;  

c. kwalificatieprofiel: het geheel van competenties, waaraan degene die de opleiding voltooit, dient te voldoen om in beroeps-, leer- en maatschappelijke situaties op adequate wijze te kunnen handelen;  

d. kwalificatiedossier: een inhoudelijke beschrijving van de kwalificatieprofielen, bestaande uit een deel A, waarin het beeld van de beroepengroep wordt omschreven, een deel B, waarin onder andere de competenties worden omschreven en een deel C, waarin onder andere de benodigde kennis en vaardigheden worden omschreven en een deel D waarin de ontwikkeling van het kwalificatiedossier wordt toegelicht en verantwoord.    

### Hoofdstuk  I  

####Vaststelling voor het studiejaar 2007–2008

### Paragraaf  1  

####Kwalificatieprofielen

### Artikel  2  

####Vaststelling kwalificatieprofielen 2007–2008, behorende bij de beroepsopleidingen

1.  Voor de beroepsopleidingen die zijn opgenomen in bijlage 1 behorende bij deze regeling, worden de kwalificatieprofielen voor het studiejaar 2007–2008 vastgesteld overeenkomstig bijlage 2 behorende bij deze regeling.   
2.  In bijlage 1 wordt per beroepsopleiding vastgesteld: 

a. de leerweg waarin de beroepsopleiding kan worden verzorgd;  

b. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md); en  

c. de hoogte van de studielast, bedoeld in [artikel 7.2.4, tweede lid, onderdeel d, van de wet](../../../../../../../../wet/wet/educatie/en/beroepsonderwijs/BWBR0007625/README.md).     

### Artikel  3  

####Vaststelling kwalificatieprofielen 2007–2008, behorende bij beroepsopleidingen op het gebied van landbouw en natuurlijke omgeving

1.  Voor de beroepsopleidingen die zijn opgenomen in bijlage 3 behorende bij deze regeling, worden de kwalificatieprofielen voor het studiejaar 2007–2008 vastgesteld overeenkomstig bijlage 4 behorende bij deze regeling.   
2.  In bijlage 3 wordt per beroepsopleiding vastgesteld: 

a. de leerweg waarin de beroepsopleiding kan worden verzorgd;  

b. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md); en  

c. de hoogte van de studielast, bedoeld in [artikel 7.2.4, tweede lid, onderdeel d, van de wet](../../../../../../../../wet/wet/educatie/en/beroepsonderwijs/BWBR0007625/README.md).     

### Paragraaf  2  

####Kwalificatiedossiers

### Artikel  4  

####Vaststelling kwalificatiedossiers 2007–2008, behorende bij de beroepsopleidingen

1.  Voor de beroepsopleidingen opgenomen in bijlage 5 behorende bij deze regeling worden de kwalificatiedossiers voor het studiejaar 2007–2008 vastgesteld overeenkomstig bijlage 6 behorende bij deze regeling.   
2.  In bijlage 5 wordt per beroepsopleiding vastgesteld: 

a. de leerweg waarin de beroepsopleiding kan worden verzorgd;  

b. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md);  

c. de hoogte van de studielast, bedoeld in [artikel 7.2.4, tweede lid, onderdeel d, van de wet](../../../../../../../../wet/wet/educatie/en/beroepsonderwijs/BWBR0007625/README.md).     

### Artikel  5  

####Vaststelling kwalificatiedossiers 2007–2008 behorende bij de beroepsopleidingen op het gebied van landbouw en natuurlijke omgeving

1.  Voor de beroepsopleidingen opgenomen in bijlage 7 behorende bij deze regeling worden de kwalificatiedossiers voor het studiejaar 2007–2008 vastgesteld overeenkomstig bijlage 8 behorende bij deze regeling.   
2.  In bijlage 7 wordt per beroepsopleiding vastgesteld: 

a. de leerweg waarin de beroepsopleiding kan worden verzorgd;  

b. de prijsfactor, bedoeld in [artikel 2.2.3, derde lid, van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md);  

c. de hoogte van de studielast, bedoeld in [artikel 7.2.4, tweede lid, onderdeel d, van de wet](../../../../../../../../wet/wet/educatie/en/beroepsonderwijs/BWBR0007625/README.md).     

### Hoofdstuk  II  

####Vaststelling voor het studiejaar 2008–2009

### Artikel  6  

####Vaststelling eindtermen en overzicht bekostigde beroepsopleidingen 2008–2009

1.  Voor de beroepsopleidingen opgenomen in [bijlage 1, behorende bij de Regeling vaststelling eindtermen beroepsonderwijs en overzicht bekostigde beroepsopleidingen 2007–2008 en vaststelling kwalificatieprofielen experimenten 2006–2007](../../../../../../../../ministeriele-regeling/regeling/vaststelling/eindtermen/beroepsonderwijs/en/overzicht/bekostigde/etc/BWBR0019787/README.md) worden de eindtermen voor het studiejaar 2008–2009 vastgesteld overeenkomstig [bijlage 2 behorende bij die regeling](../../../../../../../../ministeriele-regeling/regeling/vaststelling/eindtermen/beroepsonderwijs/en/overzicht/bekostigde/etc/BWBR0019787/README.md).   
2.  Per beroepsopleiding opgenomen in [bijlage 1 bij de Regeling vaststelling eindtermen beroepsonderwijs en overzicht bekostigde beroepsopleidingen 2007–2008 en vaststelling kwalificatieprofielen experimenten 2006–2007](../../../../../../../../ministeriele-regeling/regeling/vaststelling/eindtermen/beroepsonderwijs/en/overzicht/bekostigde/etc/BWBR0019787/README.md) wordt overeenkomstig [bijlage 2 bij die regeling](../../../../../../../../ministeriele-regeling/regeling/vaststelling/eindtermen/beroepsonderwijs/en/overzicht/bekostigde/etc/BWBR0019787/README.md) vastgesteld: 

a. de onderverdeling in deelkwalificaties;  

b. de leerweg waarin de beroepsopleiding kan worden verzorgd;  

c. of de beroepsopleiding voor bekostiging in aanmerking komt;  

d. de prijsfactor, bedoeld in [artikel 2.2.3, derde lid van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md).     

### Artikel  7  

####Vaststelling eindtermen en overzicht bekostigde beroepsopleidingen 2008–2009 op het gebied van landbouw en natuurlijke omgeving

1.  Voor de beroepsopleidingen opgenomen in [bijlage 1, behorende bij de Regeling vaststelling eindtermen beroepsonderwijs, overzicht bekostigde beroepsopleidingen en kwalificatieprofielen experimenten op het gebied van de landbouw en de natuurlijke omgeving](../../../../../../../../ministeriele-regeling/regeling/vaststelling/eindtermen/beroepsonderwijs/overzicht/bekostigde/etc/BWBR0020144/README.md), worden voor het studiejaar 2008–2009 in [die bijlage](../../../../../../../../ministeriele-regeling/regeling/vaststelling/eindtermen/beroepsonderwijs/overzicht/bekostigde/etc/BWBR0020144/README.md) vastgesteld: 

a. de leerweg waarin de beroepsopleiding kan worden verzorgd;  

b. of de beroepsopleiding voor bekostiging in aanmerking komt;  

c. de prijsfactor, bedoeld in [artikel 2.2.3, derde lid van het Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md);  

d. de hoogte van de studielast;  

e. het niveau van de beroepsopleiding.     
2.  Per beroepsopleiding opgenomen in [bijlage 1 bij de Regeling vaststelling eindtermen beroepsonderwijs, overzicht bekostigde beroepsopleidingen en kwalificatieprofielen experimenten op het gebied van de landbouw en de natuurlijke omgeving](../../../../../../../../ministeriele-regeling/regeling/vaststelling/eindtermen/beroepsonderwijs/overzicht/bekostigde/etc/BWBR0020144/README.md) wordt overeenkomstig [bijlage 2 bij die regeling](../../../../../../../../ministeriele-regeling/regeling/vaststelling/eindtermen/beroepsonderwijs/overzicht/bekostigde/etc/BWBR0020144/README.md) vastgesteld: 

a. de eindtermen;  

b. de onderverdeling in deelkwalificaties;  

c. de onderverdeling in deelkwalificaties die verplicht zijn voor het behalen van het diploma van de desbetreffende beroepsopleiding.     

### Hoofdstuk  III  

####Inwerkingtreding en citeertitel

### Artikel  8  

####Inwerkingtreding

Deze regeling treedt in werking met ingang van tweede dag na de dagtekening van de Staatscourant waarin zij wordt geplaatst.  

### Artikel  9  

####Citeertitel

Deze regeling wordt aangehaald als: Regeling vaststelling kwalificatieprofielen en kwalificatiedossiers 2007–2008 en vaststelling eindtermen beroepsonderwijs en overzicht bekostigde beroepsopleidingen 2008–2009.  
Deze regeling zal met de toelichting in de Staatscourant worden geplaatst, met uitzondering van de bijlagen die ter inzage worden gelegd in de bibliotheek van het Ministerie van Onderwijs, Cultuur en Wetenschap en op de websites www.herontwerpmbo.kennisnet.nl en www.cfi.nl ter beschikking worden gesteld. De bijlagen 4 en 8 behorende bij deze regeling worden tevens op de website www.groenkennisnet.nl ter beschikking gesteld.  

De 
Staatssecretaris van Onderwijs, Cultuur en Wetenschap, 
J.M. vanBijsterveldt-Vliegenthart  

### Bijlage  1  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  2  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  3  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  4  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  5  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  6  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  7  

Ligt ter inzage in de bibliotheek van het Ministerie van Onderwijs, Cultuur en Wetenschap.  

### Bijlage  8  

Ligt ter inzage in de bibliotheek van het Ministerie van Onderwijs, Cultuur en Wetenschap.  

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 17 juni 2011, nr. IVV/BBO/2011/10881, tot vaststelling van de rijksbijdrage voor het Ouderdomsfonds en van bijzondere rijksbijdragen voor het Ouderdomsfonds en voor het Nabestaandenfonds voor het jaar 2011

De Minister van Sociale Zaken en Werkgelegenheid,  
Gelet op [artikel 14, eerste lid, van de Wet financiering sociale verzekeringen](../../../../../../../../../wet/wet/financiering/sociale/verzekeringen/BWBR0017745/README.md);
Besluit:    

### Artikel  1  

####Rijksbijdrage Ouderdomsfonds

De rijksbijdrage, bedoeld in [artikel 14, eerste lid, van de Wet financiering sociale verzekeringen](../../../../../../../../../wet/wet/financiering/sociale/verzekeringen/BWBR0017745/README.md), die ten gunste komt van het Ouderdomsfonds, bedraagt voor het jaar 2011: € 4.853.400.000.  

### Artikel  2  

####Bijzondere rijksbijdragen voor het Ouderdomsfonds en het Nabestaandenfonds

1.  Ter dekking van de lasten van de tegemoetkomingen, bedoeld in [artikel 33b van de Algemene Ouderdomswet](../../../../../../../../../wet/algemene/ouderdomswet/BWBR0002221/README.md), en [artikel 29a van de Algemene nabestaandenwet](../../../../../../../../../wet/algemene/nabestaandenwet/BWBR0007795/README.md) worden bijzondere rijksbijdragen vastgesteld die ten gunste komen van het Ouderdomsfonds en het Nabestaandenfonds.   
2.  De rijksbijdragen, bedoeld in het eerste lid, bedragen voor het jaar 2011: 

a. voor het Ouderdomsfonds: € 488.506.000;  

b. voor het Nabestaandenfonds: € 17.433.000.     

### Artikel  3  

####Inwerkingtreding

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 januari 2011. Deze regeling vervalt met ingang van 1 januari 2012.  
Deze regeling zal met de toelichting in de Staatscourant worden geplaatst.   

Den Haag 
17 juni 2011   

De 
Minister van Sociale Zaken en Werkgelegenheid,
H.G.J.Kamp   

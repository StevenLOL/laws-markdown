<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 11 maart 2008, nr. AV/IR/2008/5981, houdende vaststelling van een nieuwe regeling op grond van artikel 2, derde lid, van het Buitengewoon Besluit Arbeidsverhoudingen 1945

De Minister van Sociale Zaken en Werkgelegenheid,  
Handelend in overeenstemming met de Minister van Onderwijs, Cultuur en Wetenschap;

Gelet op [artikel 2, derde lid, van het Buitengewoon Besluit Arbeidsverhoudingen 1945](../../../../../../../../../../../../../KB/buitengewoon/besluit/arbeidsverhoudingen/1945/BWBR0002014/README.md);
Besluit:    

### Artikel  1  

Het [Buitengewoon Besluit Arbeidsverhoudingen 1945](../../../../../../../../../../../../../KB/buitengewoon/besluit/arbeidsverhoudingen/1945/BWBR0002014/README.md) is niet van toepassing op de arbeidsverhouding van het personeel dat in een andere functie dan het geven van onderwijs is aangesteld of benoemd door het bevoegd gezag dan wel het bestuur van: 

a. een school als bedoeld in [artikel 1 van de Wet op het primair onderwijs](../../../../../../../../../../../../../wet/wbo/BWBR0003420/README.md), [artikel 1 van de Wet op de expertisecentra](../../../../../../../../../../../../../wet/isovso/BWBR0003549/README.md) onderscheidenlijk [artikel 1 van de Wet op het voortgezet onderwijs](../../../../../../../../../../../../../wet/wet/op/het/voortgezet/onderwijs/BWBR0002399/README.md),  

b. een instelling als bedoeld in [artikel 1.1.1., onderdeel b, van de Wet educatie en beroepsonderwijs](../../../../../../../../../../../../../wet/wet/educatie/en/beroepsonderwijs/BWBR0007625/README.md),  

c. een kenniscentrum beroepsonderwijs bedrijfsleven als bedoeld in [artikel 1.1.1. van de Wet educatie en beroepsonderwijs](../../../../../../../../../../../../../wet/wet/educatie/en/beroepsonderwijs/BWBR0007625/README.md),  

d. een rechtspersoon als bedoeld in [artikel 68 van de Wet op het primair onderwijs](../../../../../../../../../../../../../wet/wbo/BWBR0003420/README.md), [artikel 69 van de Wet op de expertisecentra](../../../../../../../../../../../../../wet/isovso/BWBR0003549/README.md) onderscheidenlijk [artikel 53b van de Wet op het voortgezet onderwijs](../../../../../../../../../../../../../wet/wet/op/het/voortgezet/onderwijs/BWBR0002399/README.md), of  

e. een rechtspersoon als bedoeld in [artikel 28b, vijfde lid, van de Wet op de expertisecentra](../../../../../../../../../../../../../wet/isovso/BWBR0003549/README.md),   indien dat personeel in beroep kan komen tegen beëindiging van het dienstverband bij een commissie van beroep als bedoeld in de genoemde wetten.  

### Artikel  2  

De [regeling van 17 juni 1987](../../../../../../../../../../../../../ministeriele-regeling/ontslagbescherming/voor/niet-onderwijzend/personeel/bijzonder/onderwijs/BWBR0004168/README.md), nr. 87/10494, Directoraat-generaal voor Arbeidsvoorziening, afd. Juridische aangelegenheden, Stcrt. 1987, 135, wordt ingetrokken.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

Den Haag 
11 maart 2008   

De 
Minister van Sociale Zaken en Werkgelegenheid, 
J.P.H.Donner   

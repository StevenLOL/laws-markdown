<meta http-equiv='Content-Type' content='text/html; charset=utf-8' />

##Regeling vaststelling model bewijs van verzekering

De Staatssecretaris van Landbouw, Natuurbeheer en Visserij,  
Gelet op artikel 54, zesde lid, van de Flora- en faunawet;
Besluit:    

### Artikel  1  

1.  Het bewijs van verzekering, bedoeld in artikel 54, zesde lid, van de Flora- en faunawet, wordt vastgesteld conform het in de bijlage 1 bij deze regeling opgenomen model.   
2.  Het bewijs van verzekering wordt gedrukt op wit papier.   

### Artikel  2  

Deze regeling treedt in werking op het tijdstip dat artikel 54, zesde lid, van de Flora- en faunawet in werking treedt.  

### Artikel  3  

Deze regeling wordt aangehaald als: Regeling vaststelling model bewijs van verzekering.  
Deze regeling zal met de toelichting en de bijlage in de Staatscourant worden geplaatst.   

's-Gravenhage 
8 november 2001    

De 
Staatssecretaris van Landbouw, Natuurbeheer en Visserij, 
G.H.Faber   

####Bijlage 1 als bedoeld in artikel 1, lid 1

Polis nr. … Verzekeringsbewijs als bedoeld in artikel 54, zesde lid, van de Flora- en faunawet ter dekking van burgerrechtelijke aansprakelijkheid voor schade waartoe het verrichten van handelingen in het kader van jacht of beheer en schadebestrijding met gebruikmaking van een geweer aanleiding kan geven.  *Afgegeven door:*  (in te vullen naam en adres van de verzekeraar(s))   *Afgegeven aan:*  (in te vullen naam en adres van de verzekeringnemer)   *Geldig*  van: tot:   *De verzekering is van kracht in*  (in te vullen het gebied) (dagtekening en handtekening verzekeraar) … … Naast de verzekeringnemer worden als verzekerden aangemerkt de overige personen bedoeld in artikel 54, tweede lid, van de Flora- en faunawet wier burgerrechtelijke aansprakelijkheid gedekt moet zijn. Schade als gevolg van handelingen met gebruikmaking van een geweer is gedekt tot NLG 2.000.000,- per gebeurtenis. 

<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 5 februari 2010, nr. BJZ2010003286 tot vaststelling tenderperiode, thema’s en subsidieplafond 2010 voor het Innovatieprogramma Mooi Nederland

De Minister van Volkshuisvesting, Ruimtelijke Ordening en Milieubeheer,  
Gelet op de [artikelen 3](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md) en [4 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md);
Besluit:    

### Artikel  1  

De tweede periode waarbinnen subsidieaanvragen kunnen worden ingediend als bedoeld in [artikel 3 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md) wordt vastgesteld op: 1 maart 2010 tot 1 juni 2010.  

### Artikel  2  

De thema’s, bedoeld in [artikel 3 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md), voor de periode, bedoeld in artikel 1, zijn: thema 1: Identiteit van de compacte stad; thema 2: Identiteit van energielandschappen, en thema 3: Identiteit van weg en omgeving.  

### Artikel  3  

Het subsidieplafond voor het verlenen van subsidies op aanvragen als bedoeld in artikel 1 wordt vastgesteld op € 6,5 mln.  

### Artikel  4  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

Den Haag 
5 februari 2010   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer   

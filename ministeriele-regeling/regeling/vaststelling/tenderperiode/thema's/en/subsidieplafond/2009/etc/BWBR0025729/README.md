<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 16 april 2009, nr. BJZ2009027223, houdende vaststelling tenderperiode, thema's en subsidieplafond 2009 (Innovatieprogramma Mooi Nederland)

De Minister van Volkshuisvesting, Ruimtelijke Ordening en Milieubeheer,  
Gelet op de [artikelen 3](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md) en [4 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md);
Besluit:    

### Artikel  1  

Als eerste periode waarbinnen subsidieaanvragen kunnen worden ingediend als bedoeld in [artikel 3 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md) wordt vastgesteld: 23 april 2009 tot en met 30 juni 2009.  

### Artikel  2  

De thema's, bedoeld in [artikel 3 van de Tijdelijke subsidieregeling Innovatieprogramma Mooi Nederland](../../../../../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md) zijn: 

– thema 1: Identiteit van stadsrandzones;  

– thema 2: Identiteit van werklandschappen;  

– thema 3: Identiteit van de plek.    

### Artikel  3  

Het subsidieplafond voor het verlenen van subsidies op aanvragen als bedoeld in artikel 1 wordt vastgesteld op € 6,5 mln.  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

Den Haag 
16 april 2009   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer   

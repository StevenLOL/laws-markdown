<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 10 februari 2010, nr. BJZ2010003290, houdende vaststelling van een tenderperiode en subsidieplafond voor het jaar 2010 krachtens de Subsidieregeling maatschappelijke organisaties en milieu 2009

De Minister van Volkshuisvesting, Ruimtelijke Ordening en Milieubeheer,  
Gelet op [artikel 7 van de Subsidieregeling maatschappelijke organisaties en milieu 2009](../../../../../../../../../../ministeriele-regeling/subsidieregeling/maatschappelijke/organisaties/en/milieu/2009/BWBR0025911/README.md);
Besluit:    

### Artikel  1  

1.  Als periode in 2010 na afloop waarvan de aanvragen om subsidie krachtens [artikel 10, onder b, van de Subsidieregeling maatschappelijke organisaties en milieu 2009](../../../../../../../../../../ministeriele-regeling/subsidieregeling/maatschappelijke/organisaties/en/milieu/2009/BWBR0025911/README.md) die in die periode zijn ontvangen, worden behandeld, wordt vastgesteld: 25 februari 2010 tot en met 25 maart 2010 om 17:00 uur.   
2.  Het subsidieplafond voor het verlenen van subsidies op aanvragen als bedoeld in het eerste lid, ontvangen in de in dat lid genoemde periode, wordt vastgesteld op € 3.000.000.   

### Artikel  2  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst.  
Deze regeling zal in de Staatscourant worden geplaatst.   

Den Haag 
10 februari 2010   

De Minister van Volkhuisvesting, Ruimtelijke Ordening en Milieubeheer, 
J.M.Cramer   

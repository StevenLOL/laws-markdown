<meta http-equiv='Content-Type' content='text/html; charset=utf-8' />

##Regeling vaststelling invorderingskosten

De Minister van Justitie;  
Gelet op [artikel 9a van het Besluit tenuitvoerlegging geldboetevonnissen, artikel 11a van het Besluit tenuitvoerlegging ontnemings- en schadevergoedingsmaatregelen](../../../../../AMvB/besluit/tenuitvoerlegging/ontnemings-/en/schadevergoedingsmaatregelen/BWBR0008537/README.md) en [artikel 11a van het Besluit administratiefrechtelijke handhaving verkeersvoorschriften 1994](../../../../../AMvB/besluit/administratiefrechtelijke/handhaving/verkeersvoorschriften/1994/BWBR0006847/README.md),
Besluit:    

### Artikel  1  

Voor de toepassing van deze regeling betreffen de handelingen van de gerechtsdeurwaarder die worden verricht ter zake van de invordering van geldboetes, schadevergoedings- en ontnemingsmaatregelen en administratieve sancties, bedoeld in de [Wet administratiefrechtelijke handhaving verkeersvoorschriften](../../../../../wet/wet/mulder/BWBR0004581/README.md) 1994, geen ambtshandelingen als bedoeld in het Besluit tarieven gerechtsdeurwaarders.  

### Artikel  2  

Onverminderd artikel 3 bedragen de kosten van de in artikel 1 genoemde niet-ambtshandelingen voor: 

a. administratieve boetes als bedoeld in de [Wet administratiefrechtelijke handhaving verkeersvoorschriften](../../../../../wet/wet/mulder/BWBR0004581/README.md) 1994: f 99,78  

b. geldboetevonnissen: f 177,19  

c. schadevergoedingsmaatregelen: f 320,28  

d. ontnemingsmaatregel f 320,28  

e. verhaal zonder dwangbevel: f 42,44    

### Artikel  3  

Indien de uitvoering van een niet-ambtshandeling terzake van de invordering van ontnemingsmaatregelen langer dan drie uur en drie kwartier heeft geduurd, worden de kosten verhoogd met f 45,27 voor elk kwartier dat die uitvoering langer dan drie uur en drie kwartier heeft geduurd.  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

's-Gravenhage 
6 juli 2001    

De 
Minister van Justitie, 
A.H.Korthals    

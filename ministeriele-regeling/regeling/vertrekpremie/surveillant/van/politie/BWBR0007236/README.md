<meta http-equiv='Content-Type' content='text/html; charset=utf-8' />

##Regeling vertrekpremie surveillant van politie

De Minister van Binnenlandse Zaken,  
Gelet op [artikel 96 van het Besluit algemene rechtspositie politie](../../AMvB/besluit/algemene/rechtspositie/politie/BWBR0006516/README.md),
Besluit:    

### Artikel  1  

De vertrekpremie die de surveillant van politie na afloop van zijn diensttijd ontvangt, bestaat uit een netto-uitkering ter grootte van het door hem laatstgenoten nettomaandsalaris maal het aantal jaren dan wel gedeelten daarvan dat de desbetreffende ambtenaar in dienst is geweest.  

### Artikel  2  

De surveillant van politie die na afloop van zijn diensttijd aansluitend binnen een periode van drie maanden in vaste dienst in een hogere functie bij de politie wordt benoemd, heeft geen recht op een vertrekpremie.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 april 1994.  

### Artikel  4  

Deze regeling wordt aangehaald als: Regeling vertrekpremie surveillant van politie.  
Deze regeling zal met de toelichting in de Staatscourant en het Algemeen Politieblad worden geplaatst.   

's-Gravenhage 
15 februari 1995    

De 
Minister van Binnenlandse Zaken, 
H.Dijkstal    

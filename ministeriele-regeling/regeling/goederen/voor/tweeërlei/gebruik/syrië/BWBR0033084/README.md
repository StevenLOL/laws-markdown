<meta http-equiv='Content-Type' content='text/html; charset=utf-8' />

##Regeling van de Minister voor Buitenlandse Handel en Ontwikkelingssamenwerking van 25 maart 2013, nr. MinBuza-2013.124074, houdende invoering van een vergunningplicht voor uitvoer van en het verlenen van tussenhandeldiensten voor goederen voor tweeërlei gebruik die als bestemming of eindbestemming hebben Syrië en die niet zijn genoemd in bijlage I van verordening 428/2009 (Regeling goederen voor tweeërlei gebruik Syrië)

De Minister voor Buitenlandse Handel en Ontwikkelingssamenwerking,  
Gelet op de [artikelen 4 tot en met 6 van de Wet strategische diensten](../../../../../../../../wet/wet/strategische/diensten/BWBR0030545/README.md) en [4 van het Besluit strategische goederen](../../../../../../../../AMvB/besluit/strategische/goederen/BWBR0024139/README.md);
Besluit:    

### Artikel  1  

In deze regeling wordt verstaan onder: 

– *besluit:* het [Besluit strategische goederen](../../../../../../../../AMvB/besluit/strategische/goederen/BWBR0024139/README.md);  

– *CAS-registratienummer:* registratienummer van de Chemical Abstracts Service;  

– *inspecteur:* de algemeen directeur Douane;  

– *wet:* de [Wet strategische diensten](../../../../../../../../wet/wet/strategische/diensten/BWBR0030545/README.md).    

### Artikel  2  

Het is verboden zonder vergunning van de Minister voor Buitenlandse Handel en Ontwikkelingssamenwerking goederen voor tweeërlei gebruik als bedoeld in de bijlage, onderdeel A of B, uit te voeren uit Nederland indien deze als bestemming, met inbegrip van de eindbestemming, Syrië hebben.  

### Artikel  3  

Het is verboden zonder vergunning van de Minister voor Buitenlandse Handel en Ontwikkelingssamenwerking een tussenhandeldienst als bedoeld in de [artikelen 4, derde lid](../../../../../../../../wet/wet/strategische/diensten/BWBR0030545/README.md), [5, eerste lid](../../../../../../../../wet/wet/strategische/diensten/BWBR0030545/README.md), of [6, eerste lid, van de wet](../../../../../../../../wet/wet/strategische/diensten/BWBR0030545/README.md) te verlenen voor goederen voor tweeërlei gebruik als bedoeld in de bijlage, onderdeel A of B, indien deze als bestemming, met inbegrip van de eindbestemming, Syrië hebben.  

### Artikel  4  

1.  Een aanvraag voor een vergunning als bedoeld in artikel 2 wordt gedaan door de exporteur en ingediend bij de inspecteur.   
2.  De aanvraag bevat in ieder geval: 

a. de naam en het adres van de exporteur;  

b. het land of de landen van herkomst en bestemming, met inbegrip van de eindbestemming, van de goederen voor tweeërlei gebruik;  

c. de naam en het adres van de ontvanger en de eindgebruiker van de goederen voor tweeërlei gebruik;  

d. een omschrijving van de goederen voor tweeërlei gebruik waarop de aanvraag betrekking heeft, met inbegrip van het CAS-registratienummer indien onderdeel A van de bijlage van toepassing is, de merken en typenummers en het aantal en de soort colli.     
3.  De inspecteur kan bij de vergunningaanvraag in ieder geval verzoeken om: 

a. de overeenkomst die ten grondslag ligt aan de betreffende uitvoer;  

b. een verklaring betreffende het eindgebruik.     

### Artikel  5  

1.  Een aanvraag voor een vergunning als bedoeld in artikel 3 wordt gedaan door degene die een tussenhandeldienst, als bedoeld in de [artikelen 4, derde lid](../../../../../../../../wet/wet/strategische/diensten/BWBR0030545/README.md), [5, eerste lid](../../../../../../../../wet/wet/strategische/diensten/BWBR0030545/README.md), of [6, eerste lid, van de wet](../../../../../../../../wet/wet/strategische/diensten/BWBR0030545/README.md) verleent en ingediend bij de inspecteur.   
2.  De aanvraag bevat in ieder geval: 

a. de naam en het adres van degene die tussenhandeldiensten, als bedoeld in artikel 2, vijfde lid, van verordening 428/2009, indien artikel 4, derde lid, van toepassing is of als bedoeld in [artikel 1, negende of tiende liggend streepje, van de wet](../../../../../../../../wet/wet/strategische/diensten/BWBR0030545/README.md) indien [artikel 5, eerste lid](../../../../../../../../wet/wet/strategische/diensten/BWBR0030545/README.md), of [6, eerste lid, van de wet](../../../../../../../../wet/wet/strategische/diensten/BWBR0030545/README.md) van toepassing is, verleent  

b. het land of de landen van herkomst en bestemming, met inbegrip van de eindbestemming, van de goederen voor tweeërlei gebruik waarop de tussenhandeldiensten betrekking hebben;  

c. de naam en het adres van de afnemer of de afnemers en de eindgebruiker van de tussenhandeldiensten;  

d. een omschrijving van de goederen voor tweeërlei gebruik waarop de aanvraag betrekking heeft, met inbegrip van het CAS-registratienummer indien onderdeel A van de bijlage van toepassing is, de merken en typenummers;  

e. de aard van de dienstverlening.     
3.  De inspecteur kan bij de vergunningaanvraag in ieder geval verzoeken om: 

a. de overeenkomst die ten grondslag ligt aan de betreffende tussenhandeldienst;  

b. een verklaring betreffende het eindgebruik.     

### Artikel  6  

1.  Aan een vergunning als bedoeld in artikel 2 kunnen voorwaarden worden verbonden en kunnen ten minste de volgende voorschriften worden verbonden: 

a. door middel van een bewijsstuk van ontvangst, een ambtelijk gewaarmerkte kopie van een invoerdocument of een eindgebruikersverklaring wordt bij de inspecteur aangetoond dat de goederen voor tweeërlei gebruik de bestemming waarvoor de vergunning is verleend, hebben bereikt;  

b. bij elke uitvoer wordt een factuur ingezonden aan de inspecteur.     
2.  Een vergunning als bedoeld in artikel 2 kan onder beperkingen worden verleend.   

### Artikel  7  

1.  Aan een vergunning als bedoeld in artikel 3 kunnen voorwaarden en voorschriften worden verbonden.   
2.  Een vergunning als bedoeld in artikel 3 kan onder beperkingen worden verleend.   

### Artikel  8  

Indien een vergunninghouder geen gebruik maakt of meer kan of zal maken van de vergunning als bedoeld in artikel 2 of 3, wordt deze onder opgave van redenen terstond ingezonden aan de inspecteur.  

### Artikel  9  

Een vergunning als bedoeld in artikel 2 of 3 kan in ieder geval ingetrokken worden indien: 

a. de vergunning is verstrekt op grond van onjuiste of onvolledige gegevens;  

b. de voorschriften, voorwaarden en beperkingen van de vergunning niet in acht zijn genomen.    

### Artikel  10  

Deze regeling treedt in werking met ingang van 1 april 2013.  

### Artikel  11  

Deze regeling wordt aangehaald als: Regeling goederen voor tweeërlei gebruik Syrië.  
Deze regeling zal met de bijlage en de toelichting in de Staatscourant worden geplaatst.  

De 
Minister voor Buitenlandse Handel en Ontwikkelingssamenwerking,
E.M.J.Ploumen  

### Bijlage  

####behorende bij de Regeling goederen voor tweeërlei gebruik Syrië

Deel A 

| Nr.  | SG-post  | Stof  | CAS-registratienummer  |
|:---|:---|:---|:---|
| 1  | 1c95001  | amandelzuur  | 90-64-2  |
| 2  | 1c95002  | ammonia  | 7664-41-7  |
| 3  | 1c95003  | aceton  | 67-64-1  |
| 4  | 1c95004  | acetyleen  | 74-86-2  |
| 5  | 1c95005  | antimoon  | 7440-36-0  |
| 6  | 1c95006  | benzaldehyde  | 100-52-7  |
| 7  | 1c95007  | benzoïne  | 119-53-9  |
| 8  | 1c95008  | 1-butanol  | 71-36-3  |
| 9  | 1c95009  | 2-butanol  | 78-92-2  |
| 10  | 1c95010  | iso-butanol  | 78-83-1  |
| 11  | 1c95011  | tert-butanol  | 75-65-0  |
| 12  | 1c95012  | chloor  | 7782-50-5  |
| 13  | 1c95013  | cyclohexanol  | 108-93-0  |
| 14  | 1c95014  | dicyclohexylamine  | 101-83-7  |
| 15  | 1c95015  | ethanol  | 2348-46-1  |
| 16  | 1c95016  | ethyleen  | 74-85-1  |
| 17  | 1c95017  | fluorapatiet  | 1306-05-4  |
| 18  | 1c95018  | isopropanol  | 67-63-0  |
| 19  | 1c95019  | kaliumsulfide  | 1312-73-8  |
| 20  | 1c95020  | kaliumthiocyanaat  | 333-20-0  |
| 21  | 1c95021  | koolstofmonoxide  | 630-08-0  |
| 22  | 1c95022  | methanol  | 67-56-1  |
| 23  | 1c95023  | methylchloride  | 74-87-3  |
| 24  | 1c95024  | methyljodide  | 74-88-4  |
| 25  | 1c95025  | methylmercaptaan  | 74-93-1  |
| 26  | 1c95026  | natriumhypochloriet  | 7681-52-9  |
| 27  | 1c95027  | oxalchloride  | 79-37-8  |
| 28  | 1c95028  | tri-isobutylfosfiet  | 1606-96-8  |
| 29  | 1c95029  | waterstofchloride  | 7647-01-0  |
| 30  | 1c95030  | zwavel  | 7704-34-9  |
| 31  | 1c95031  | zwaveldioxide  | 7446-09-5  |

####Algemene noten bij Deel A van de bijlage

1. Indien de hierboven genoemde stoffen onderdeel van een mengsel zijn, geldt dat zij alleen onder deze regeling vallen als hun concentratie groter dan 90% is.  

2. De stoffen zijn vermeld met naam en CAS-nummer. Onder de lijst vallen stoffen met dezelfde structuurformule (inclusief hydraten), ongeacht naam of CAS-nummer. De CAS-nummers zijn vermeld om een bepaalde stof of een bepaald mengsel gemakkelijker te kunnen identificeren, ongeacht de nomenclatuur. CAS-nummers kunnen niet als eenduidige identificatienummers worden gebruikt, omdat sommige vormen van de op de lijst vermelde stoffen andere CAS-nummers hebben, en ook mengsels die een op de lijst voorkomende stof bevatten, andere CAS-nummers kunnen hebben.    Deel B 

| --- | --- |
|:---|:---|
| 32  | Laboratoriumapparatuur voor het analyseren, destructief of niet-destructief, of het detecteren van stoffen, inclusief onderdelen en toebehoren voor deze apparatuur.  |

####Algemene noten bij Deel B van de bijlage

1. Met goederen worden in deze bijlage zowel nieuwe als gebruikte goederen bedoeld.    


<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 20 maart 2010, nr. 113498, houdende de instelling van een criminele inlichtingen eenheid AID-DO

De Minister van Landbouw, Natuur en Voedselkwaliteit,  
Handelende in overeenstemming met de Minister van Binnenlandse Zaken en Koninkrijksrelaties en de Minister van Justitie;

Gelet op [artikel 12, tweede lid, van de Wet op de bijzondere opsporingsdiensten](../../../../../../../../wet/wet/op/de/bijzondere/opsporingsdiensten/BWBR0019919/README.md);
Besluit:    

### Artikel  1  

1.  In dit besluit wordt verstaan onder: 

a. *CIE-regeling:*[Regeling criminele inlichtingen eenheden](../../../../../../../../ministeriele-regeling/regeling/criminele/inlichtingen/eenheden/BWBR0011685/README.md);  

b. *nationale criminele inlichtingen eenheid:* eenheid, genoemd in [artikel 1, onderdeel b, van de CIE-regeling](../../../../../../../../ministeriele-regeling/regeling/criminele/inlichtingen/eenheden/BWBR0011685/README.md);  

c. *informantgegevens:* gegevens omtrent een persoon als bedoeld in [artikel 12, zevende lid, van de Wet politiegegevens](../../../../../../../../wet/wet/politiegegevens/BWBR0022463/README.md);  

d. *criminele inlichtingen:* gegevens, die in aanmerking komen voor verwerking op grond van [artikel 10, eerste lid, onderdeel a, van de Wet politiegegevens](../../../../../../../../wet/wet/politiegegevens/BWBR0022463/README.md);  

e. *CIE-officier van justitie:* de als zodanig aangewezen officier van justitie, verantwoordelijk voor de taakuitoefening van de criminele inlichtingen eenheid AID-DO;  

f. *AID-DO:* Dienstonderdeel Opsporing van de Algemene Inspectiedienst van het Ministerie van Landbouw, Natuur en Voedselkwaliteit;  

g. *verantwoordelijke:* minister van Landbouw, Natuur en Voedselkwaliteit.     
2.  Namens de verantwoordelijke kunnen de in deze regeling voorgeschreven handelingen worden verricht door het hoofd van AID-DO, in het bijzonder die genoemd in de artikelen 5, tweede en derde lid, 7, eerste en tweede lid, 8, tweede lid, en 9.   

### Artikel  2  

1.  Bij AID-DO is een criminele inlichtingen eenheid AID-DO.   
2.  De criminele inlichtingen eenheid AID-DO is belast met de informatievoorziening in het kader van de opsporing van misdrijven, voor zover het betreft misdrijven als bedoeld in [artikel 10, eerste lid, onderdeel a, van de Wet politiegegevens](../../../../../../../../wet/wet/politiegegevens/BWBR0022463/README.md).   
3.  Met het oog op de uitvoering van de taak, bedoeld in het tweede lid, worden criminele inlichtingen verwerkt overeenkomstig het bij of krachtens de [Wet politiegegevens](../../../../../../../../wet/wet/politiegegevens/BWBR0022463/README.md) bepaalde.   

### Artikel  3  

1.  De criminele inlichtingen eenheid AID-DO verricht in ieder geval de volgende werkzaamheden: 

a. het verzamelen en verifiëren van criminele inlichtingen;  

b. het verwerken van criminele inlichtingen in een bestand, als bedoeld in [artikel 2, eerste lid, van de Wet politiegegevens](../../../../../../../../wet/wet/politiegegevens/BWBR0022463/README.md);  

c. het bevorderen van het gericht inwinnen en aanvullen van criminele inlichtingen en andere gegevens die in het kader van de strafrechtelijke handhaving van de rechtsorde in aanmerking komen voor verwerking op grond van de [Wet politiegegevens](../../../../../../../../wet/wet/politiegegevens/BWBR0022463/README.md);  

d. het analyseren van criminele inlichtingen en het aan de hand daarvan: 

1°. signaleren van criminaliteitsontwikkelingen, voor zover het betreft misdrijven als bedoeld in [artikel 10, eerste lid, onderdeel a, van de Wet politiegegevens](../../../../../../../../wet/wet/politiegegevens/BWBR0022463/README.md);  

2°. periodiek verslag doen ten behoeve van criminaliteitsbeelden;    

e. het ter beschikking stellen van criminele inlichtingen overeenkomstig [artikel 10, vijfde lid, van de Wet politiegegevens](../../../../../../../../wet/wet/politiegegevens/BWBR0022463/README.md);  

f. het verwerken van gegevens over informanten, overeenkomstig het bepaalde in [artikel 12 van de Wet politiegegevens](../../../../../../../../wet/wet/politiegegevens/BWBR0022463/README.md), onder gelijktijdige codetoekenning.     
2.  Ten behoeve van de werkzaamheden, bedoeld in het eerste lid, maakt de criminele inlichtingen eenheid AID-DO gebruik van de door de Ministers van Justitie en van Binnenlandse Zaken en Koninkrijksrelaties aangewezen geautomatiseerde verwijsindex.   
3.  De uitvoering van de werkzaamheden, bedoeld in het eerste lid, onderdeel c, met medewerking van personen als omschreven in artikel 1, onderdeel c, wordt binnen AID-DO uitsluitend verricht door de criminele inlichtingen eenheid AID-DO.   

### Artikel  4  

De criminele inlichtingen eenheid AID-DO streeft naar een zo doelmatig mogelijke samenwerking met de overige criminele inlichtingen eenheden.  

### Artikel  5  

1.  De criminele inlichtingen eenheid AID-DO verstrekt criminele inlichtingen indien dit van belang kan zijn voor de opsporing van misdrijven, voor zover het betreft misdrijven als bedoeld in [artikel 10, eerste lid, onderdeel a, van de Wet politiegegevens](../../../../../../../../wet/wet/politiegegevens/BWBR0022463/README.md). Daartoe wordt gebruik gemaakt van het modelformulier dat is opgenomen in bijlage I bij dit besluit.   
2.  Van de overeenkomstig [artikel 46, tweede lid, van de Wet politiegegevens](../../../../../../../../wet/wet/politiegegevens/BWBR0022463/README.md) aangewezen ambtenaren van de criminele inlichtingen eenheid AID-DO worden door de verantwoordelijke twee ambtenaren voorgedragen met het oog op de autorisatie, bedoeld in [artikel 2:5, eerste lid, van het Besluit politiegegevens](../../../../../../../../AMvB/besluit/politiegegevens/BWBR0023086/README.md), ten aanzien van het bestand met criminele inlichtingen bij de overige criminele inlichtingeneenheden.   
3.  De verantwoordelijke draagt ervoor zorg dat aan de op grond van [artikel 6, tweede lid, van de CIE-regeling](../../../../../../../../ministeriele-regeling/regeling/criminele/inlichtingen/eenheden/BWBR0011685/README.md) bekend gemaakte ambtenaren van elke criminele inlichtingen eenheid alsmede de twee geautoriseerde ambtenaren van de criminele inlichtingen eenheden bij de bijzondere opsporingsdiensten overeenkomstig het bij of krachtens de [Wet politiegegevens](../../../../../../../../wet/wet/politiegegevens/BWBR0022463/README.md) bepaalde autorisatie wordt verleend.   

### Artikel  6  

1.  De criminele inlichtingen eenheid AID-DO stelt de nationale criminele inlichtingen eenheid in kennis van: 

a. criminele inlichtingen die van nationale of internationale betekenis zijn;  

b. personalia of bedrijfsgegevens van overeenkomstig [artikel 10, tweede lid, onderdelen a en b, van de Wet politiegegevens](../../../../../../../../wet/wet/politiegegevens/BWBR0022463/README.md) geregistreerde personen;  

c. de informantgegevens door middel van het Informanten Codering Systeem;  

d. overige informatie die van belang kan zijn voor de landelijke en internationale coördinatie en ondersteuning door de nationale criminele inlichtingen eenheid.     
2.  Ter uitvoering van het eerste lid, onderdeel b, en met het oog op de verstrekking van de gegevens als opgenomen in bijlage II van dit besluit maakt de criminele inlichtingen eenheid AID-DO gebruik van de door de Ministers van Justitie en van Binnenlandse Zaken en Koninkrijksrelaties aangewezen geautomatiseerde verwijsindex.   

### Artikel  7  

1.  De verantwoordelijke draagt ervoor zorg dat de kennis en vaardigheden van de ambtenaren, die deel uitmaken van de criminele inlichtingen eenheid AID-DO, worden onderhouden op ten minste het niveau van de eisen, bedoeld in [artikel 2:9 van het Besluit politiegegevens](../../../../../../../../AMvB/besluit/politiegegevens/BWBR0023086/README.md).   
2.  De verantwoordelijke bepaalt de termijn gedurende welke de ambtenaar die belast is met de werkzaamheden, bedoeld in artikel 3, eerste lid, onderdeel c, ononderbroken deel uitmaakt van de criminele inlichtingen eenheid AID-DO.   
3.  De termijn, bedoeld in het tweede lid, is ten hoogste vier jaar en kan tweemaal met ten hoogste twee jaar worden verlengd.   

### Artikel  8  

1.  De bij de criminele inlichtingen eenheid AID-DO in gebruik zijnde vertrekken zijn afsluitbaar en beveiligd. Tot deze vertrekken hebben slechts toegang ambtenaren die deel uitmaken van de criminele inlichtingen eenheid AID-DO, personen die door deze ambtenaren worden begeleid en de CIE-officier van justitie.   
2.  In afwijking van het eerste lid, tweede volzin, kan de verantwoordelijke aan anderen toegang zonder begeleiding toestaan, indien het betreden van de vertrekken alleen kan plaatsvinden nadat identiteitsgegevens elektronisch zijn vastgelegd en de toegang noodzakelijk is vanuit zijn verantwoordelijkheid voor de ambtenaren en vertrekken van de criminele inlichtingen eenheid AID-DO.   
3.  Bij afwezigheid van ambtenaren van de criminele inlichtingen eenheid AID-DO zijn de vertrekken deugdelijk afgesloten.   

### Artikel  9  

De verantwoordelijke draagt ervoor zorg dat de nodige voorzieningen van technische en organisatorische aard ter beveiliging van de bij de criminele inlichtingen eenheid AID-DO gehouden criminele inlichtingen tegen verlies of aantasting van persoonsgegevens en tegen onbevoegde kennisneming, wijziging of verstrekking daarvan kunnen worden getroffen opdat het bij of krachtens de [Wet politiegegevens](../../../../../../../../wet/wet/politiegegevens/BWBR0022463/README.md) bepaalde kan worden nageleefd.  

### Artikel  10  

Deze regeling treedt in werking met ingang van de dag na de dagtekening van de Staatscourant waarin deze wordt geplaatst en werkt terug tot en met 1 januari 2008.  

### Artikel  11  

Deze regeling wordt aangehaald als: Regeling instelling criminele inlichtingen eenheid AID-DO.  
Deze regeling zal met de toelichting in de Staatscourant worden geplaatst.   

Den Haag 
20 maart 2010   

De 
Minister van Landbouw, Natuur en Voedselkwaliteit, 
G.Verburg  

### Bijlage  I  

Het Criminele inlichtingenrapport dient de volgende verplichte rubrieken te bevatten: 

####Algemeen

| --- | --- | --- |
|:---|:---|:---|
| Uniek registratienummer  | Datum van registratie  | Naam/nummer rapporteur  |
| --- | --- | --- |
| Naam van de CIE  | Regionummer (PL-code)  | Telefoonnummer CIE  |

####Herleidbaarheidsinformatie

| Herkomstbron  | Tekstveld  |
|:---|:---|
| Openbron  | Welke bron + datum  |
| Verkennend onderzoek  | Korps + Landelijk parketnummer en/of naam onderzoek  |
| Opsporingsonderzoek  | Korps + PV-nummer en/of naam onderzoek onderzoe  |
| Buitenlands opsporingsonderzoek  | Land + uniek nummer en/of naam onderzoek + ontvangstregio  |
| Informant  | Geen veld, niet relevant  |
| Anonieme bron  | Naam opsporingsambtenaar die bericht ontvangt en PV-nummer  |
| Getuige  | Naam + geb.datum + bedrijf/ instelling, tenzij de identiteit van de getuige afgeschermd wordt; in dat geval worden geen gegevens vermeld  |
| Waarneming opsporingsambtenaar buiten opsporingsonderzoek  | Naam verbalisant en PV-nummer  |

####Afhandelingscodes

| --- | --- |
|:---|:---|
| 11  | Operationeel te gebruiken  |
| --- | --- |
| 01  | Alleen te gebruiken na overleg met de afzender  |
| --- | --- |
| 00  | Informatie met zware beperkingen voor gebruik  |
| --- | --- |
| 200  | Kan niet operationeel gebruikt worden, maar kan onder bepaalde voorwaarden wel voor coördinatie- en analysedoeleinden worden gebruikt.  + Informatie met verhoogd afbreukrisico  |
| --- | --- |
| 300  | Kan niet operationeel gebruikt worden, maar kan onder bepaalde voorwaarden wel voor coördinatie- en analysedoeleinden worden gebruikt.  + Informatie met bronbeschermingsbelangen  |

####Inhoud van de CIE-informatie

| In CIE-informatie genoemde herleidbare persoon:  | In CIE-informatie genoemde herleidbare rechtspersoon:  |
|:---|:---|
| – Achternaam  | – Bedrijfs/handelsnaam  |
| – Voornaam  | – KvK-code/inschrijvingsnummer  |
| – Geboortedatum  | – Adres  |
| – Adres  | – Vestigingsplaats  |
| – Status (verdachte, CIE-subject, relatie,)  | --- |

De volgende twee rubrieken (evaluatiecode informant en evaluatiecode informatie afkomstig van informanten) zijn voor de eigen administratie van de CIE. Deze gegevens worden niet verstrekt buiten de CIE-structuur.  

####Evaluatiecode informant

| --- | --- | --- | --- |
|:---|:---|:---|:---|
| A  | Betrouwbaar  | B  | Meestal betrouwbaar  |
| --- | --- | --- | --- |
| C  | Minder betrouwbaar/tot niet betrouwbaar  | X  | Niet te beoordelen  |
| --- | --- | --- | --- |

####Evaluatiecode informatie afkomstig van informant

| --- | --- |
|:---|:---|
| 1  | Waargenomen (door bron zelf)  |
| --- | --- |
| 2  | Gehoord (van iemand die erbij geweest is)  |
| --- | --- |
| 3  | Indirect gehoord (via via)  |

### Bijlage  II  

####Verwijsindex-gegevens

####Overzicht van de digitaal aan te leveren gegevens aan de NCIE t.b.v. de verwijsindexen

| CIE-Subjecten Index Natuurlijke personen  | CIE-Subjecten Index Rechtspersonen  |
|:---|:---|
| Achternaam  | Bedrijfsnaam  |
| Voorvoegsel  | Handelsnaam  |
| Voornaam  | Belastingnummer  |
| Roepnaam  | KvK-code  |
| Bijnaam  | KvK-dossiernummer  |
| Alias  | KvK-inschrijvingsnummer  |
| Status  | Status  |
| (verdachte, CIE-subject, relatie)  | --- |
| Geboorteplaats  | Straatnaam  |
| Geboorteland  | Huisnummer  |
| Geboortedatum  | Toevoeging  |
| Geslacht  | Postcode  |
| Nationaliteit  | Vestigingsplaats  |
| Hoofdgroepcode  | Land  |
| --- | Rechtsvorm  |
| --- | Hoofdgroepcode  |

| MRO Algemeen  | MRO Locaties  | MRO Organisaties  |
|:---|:---|:---|
| Naam onderzoeksteam  | Straatnaam  | Bedrijfsnaam  |
| Startdatum onderzoek  | Huisnummer  | Naam organisatie  |
| Sluitingsdatum onderzoek  | Toevoeging huisnummer  | Belastingnummer  |
| Afhandelingscode  | Postcode  | KvK-code  |
| Hoofdgroepcode  | Plaats  | KvK-dossiernummer  |
| Contact  | Land  | KvK-inschrijvingsnummer  |
| Telefoonnr. contact  | --- | --- |
| Fax-nr. contact  | --- | --- |
| Doelstelling onderzoek  | --- | --- |
| Status  | --- | --- |
| (lopend/afgesloten)  | --- | --- |

| MRO Personen  | MRO Telecom  | MRO Vervoer  |
|:---|:---|:---|
| Achternaam  | Telecommunicatienummer  | Land  |
| Voorvoegsel  | --- | Soort vervoer  |
| Voornaam  | --- | Registratienummer  |
| Geboortedatum  | --- | Merk  |
| Geboorteplaats  | --- | Voertuigtype  |
| Geslacht  | --- | Vaartuignaam  Radio call sign  |

####Identificatiegegevens

| --- | --- | --- |
|:---|:---|:---|
| Korpscode  | Mutatiedatum  | Registratie/Projectnummer  |

Opmerkingen: 

1. Soms kan er sprake zijn van een keuze. Van de objecten dienen in ieder geval de uniek identificerende gegevens aangeleverd te worden.  

2. De NCIE kan in afstemming met de gebruikersgroep de objectgegevens aanvullen.    


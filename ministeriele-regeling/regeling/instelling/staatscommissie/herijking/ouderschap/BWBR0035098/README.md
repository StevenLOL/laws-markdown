<meta http-equiv='Content-Type' content='text/html; charset=utf-8' />

##Regeling van 28 april 2014, nr. 512296, houdende instelling van een staatscommissie Herijking ouderschap

De Staatssecretaris van Veiligheid en Justitie en de Minister voor Wonen en Rijksdienst,  
Handelende in overeenstemming met het gevoelen van de ministerraad;

Gelet op [artikel 6, eerste lid, van de Kaderwet adviescolleges](../../../../../../../wet/kaderwet/adviescolleges/BWBR0008159/README.md);
Besluiten:    

### Artikel  1  

Er is een staatscommissie Herijking ouderschap, hierna te noemen: de staatscommissie. 

### Artikel  2  

De staatscommissie heeft tot taak de regering te adviseren over de wenselijkheid van wijziging van het Burgerlijk Wetboek en aanverwante wetten in verband met de hierna volgende onderwerpen: 

a. het ontstaan van juridisch ouderschap, zoals vormgegeven in het huidige afstammingsrecht;  

b. meerouderschap en meeroudergezag;  

c. draagmoederschap.   

### Artikel  3  

De staatscommissie bestaat uit ten minste zes leden en ten hoogste tien leden. 

### Artikel  4  

1.  De staatscommissie brengt haar advies uit aan de Staatssecretaris van Veiligheid en Justitie vóór 1 mei 2016.   
2.  Na het uitbrengen van het advies is de staatscommissie opgeheven.  

### Artikel  5  

De archiefbescheiden worden na de opheffing van de staatscommissie of, indien de omstandigheden daartoe eerder aanleiding geven, zoveel eerder, overgedragen aan het archief van het Ministerie van Veiligheid en Justitie. 

### Artikel  6  

Deze regeling treedt in werking met ingang van de dag na plaatsing in de Staatscourant en vervalt met ingang van 1 mei 2016. 
De Staatssecretaris van Veiligheid en Justitie is belast met de uitvoering van deze regeling die met de toelichting in de Staatscourant wordt geplaatst.  

De 
Staatssecretaris van Veiligheid en Justitie, 
F. Teeven   

De 
Minister voor Wonen en Rijksdienst, 
S.A. Blok     

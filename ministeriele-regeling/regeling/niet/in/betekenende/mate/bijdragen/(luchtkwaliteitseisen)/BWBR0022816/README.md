<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 31 oktober 2007, nr. DJZ2007004707, houdende regels omtrent de aanwijzing van categorieën van gevallen die in ieder geval niet in betekenende mate bijdragen als bedoeld in artikel 5.16, eerste lid, onder c, van de Wet milieubeheer (Regeling niet in betekenende mate bijdragen (luchtkwaliteitseisen)) 

De Minister van Volkshuisvesting, Ruimtelijke Ordening en Milieubeheer,  
Gelet op [artikel 4, eerste lid, van het Besluit niet in betekenende mate bijdragen (luchtkwaliteitseisen)](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) en [artikel 5.16, vijfde lid, laatste volzin, van de Wet milieubeheer](../../../../../../../../../wet/wet/milieubeheer/BWBR0003245/README.md);
Besluit:     
### §  1  

####Algemene bepaling

### Artikel  1  

In deze regeling wordt verstaan onder: Besluit: [Besluit niet in betekenende mate bijdragen (luchtkwaliteitseisen)](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md). 

### §  2  

####Inrichtingen

### Artikel  2  

1.  Aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) worden de in bijlage 1A genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op een inrichting.   
2.  In afwijking van het eerste lid worden, indien en voor zolang als de tijdelijke 1% grens van toepassing is, aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) de in bijlage 1B genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op een inrichting.  

### §  3  

####Infrastructuur

### Artikel  3  

1.  Aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) worden de in bijlage 2A genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op infrastructuur.   
2.  In afwijking van het eerste lid worden, indien en voor zolang als de tijdelijke 1% grens van toepassing is, aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) de in bijlage 2B genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op infrastructuur.  

### §  4  

####Kantoorlocaties en woningbouwlocaties

### Artikel  4  

1.  Aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) worden de in bijlage 3A genoemde categorieën van gevallen waarin de uitoefening van een of meer bevoegdheden of toepassing van een of meer wettelijk voorschriften betrekking heeft op een kantoorlocatie, woningbouwlocatie of combinatie daarvan.   
2.  In afwijking van het eerste lid worden, indien en voor zolang als de tijdelijke 1% grens van toepassing is, aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) de in bijlage 3B genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op een kantoorlocatie, woningbouwlocatie of combinatie daarvan.  

### §  5  

####Activiteiten of handelingen

### Artikel  5  

1.  Aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) worden de in bijlage 4A genoemde categorieën van gevallen waarin de uitoefening van een of meer bevoegdheden of toepassing van een of meer wettelijk voorschriften betrekking heeft op een activiteit of handeling.   
2.  In afwijking van het eerste lid worden, indien en voor zolang als de tijdelijke 1% grens van toepassing is, aangewezen krachtens [artikel 4, eerste lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) de in bijlage 4B genoemde categorieën van gevallen waarin de uitoefening van een of meer bevoegdheden of toepassing van een of meer wettelijke voorschriften betrekking heeft op een activiteit of handeling.  

### §  5a  

####Uitgezonderde gebieden en categorieën

### Artikel  5a  

Aangewezen krachtens [artikel 2, tweede lid, van het Besluit](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) wordt de uitoefening van bevoegdheden ten aanzien van inrichtingen waarin landbouwhuisdieren worden gehouden en waarvan de emissie van zwevende deeltjes (PM<sub>10</sub>) vanuit de tot die inrichtingen behorende huisvestingssystemen, als bedoeld in [artikel 1, eerste lid, van de Wet ammoniak en veehouderij](../../../../../../../../../wet/wet/ammoniak/en/veehouderij/BWBR0013402/README.md), meer bedraagt dan 800 kg per jaar en die gelegen zijn in de in bijlage 5 opgenomen gebieden. 

### Artikel  5b  

Artikel 5a is niet van toepassing op voor de datum van inwerkingtreding van dat artikel ingediende aanvragen voor een omgevingsvergunning. 

### §  6  

####Overige bepalingen

### Artikel  6  

Ten aanzien van de uitoefening van een of meer bevoegdheden of toepassing van een of meer wettelijke voorschriften waarbij met toepassing van [artikel 5.16, eerste lid, onder c, van de wet](../../../../../../../../../wet/wet/milieubeheer/BWBR0003245/README.md), rekening wordt gehouden met de effecten op de luchtkwaliteit van onlosmakelijk met die uitoefening of toepassing samenhangende maatregelen ter verbetering van de luchtkwaliteit, zijn de [artikelen 2](../../../../../../../../../ministeriele-regeling/regeling/projectsaldering/luchtkwaliteit/2007/BWBR0022813/README.md) en [3 van de Regeling projectsaldering 2007](../../../../../../../../../ministeriele-regeling/regeling/projectsaldering/luchtkwaliteit/2007/BWBR0022813/README.md) van overeenkomstige toepassing. 

### Artikel  7  

Deze regeling treedt in werking op het tijdstip waarop het [Besluit niet in betekenende mate bijdragen (luchtkwaliteitseisen)](../../../../../../../../../AMvB/besluit/niet/in/betekenende/mate/bijdragen/(luchtkwaliteitseisen)/BWBR0022815/README.md) in werking treedt. 

### Artikel  8  

Deze regeling wordt aangehaald als: Regeling niet in betekenende mate bijdragen (luchtkwaliteitseisen). 
Deze regeling zal met de toelichting in de Staatscourant worden geplaatst.   

Den Haag 
31 oktober 2007   

De 
Minister van Volkshuisvesting, Ruimtelijke Ordening en Milieubeheer, 
J.M. Cramer    

### Bijlage 1a  

#### *Voorschrift 1A.1 (Landbouwinrichtingen)* 

Aangewezen ingevolge artikel 2, eerste lid, worden: 

a. akkerbouw- of tuinbouwbedrijven met open grondteelt;  

b. inrichtingen die uitsluitend of in hoofdzaak bestemd zijn voor witloftrek of teelt van eetbare paddestoelen of andere gewassen in een gebouw;  

c. permanente en niet-verwarmde opstanden van glas of van kunststof voor het telen van gewassen;  

d. permanente en verwarmde opstanden van glas of van kunststof voor het telen van gewassen, mits niet groter dan 2 hectare;  

e. kinderboerderijen.   

#### *Voorschrift 1A.2 (Spoorwegemplacementen)* 

Aangewezen ingevolge artikel 2, eerste lid, worden spoorwegemplacementen onder voorwaarde dat door de aanleg of uitbreiding daarvan of door een wijziging van de activiteiten op een spoorwegemplacement de toename van het aantal dieseltractie-uren niet meer bedraagt dan 7500 uur op jaarbasis. 

#### *Voorschrift 1A.3 (Defensie-inrichtingen)* 

(gereserveerd) 

### Bijlage 1b  

#### *Voorschrift 1B.1 (Landbouwinrichtingen)* 

Aangewezen ingevolge artikel 2, tweede lid, worden: 

a. akkerbouw- of tuinbouwbedrijven met open grondteelt;  

b. inrichtingen die uitsluitend of in hoofdzaak bestemd zijn voor witloftrek of teelt van eetbare paddestoelen of andere gewassen in een gebouw;  

c. permanente en niet-verwarmde opstanden van glas of van kunststof voor het telen van gewassen;  

d. permanente en verwarmde opstanden van glas of van kunststof voor het telen van gewassen, mits niet groter dan 0,7 hectare;  

e. kinderboerderijen.   

#### *Voorschrift 1B.2 (Spoorwegemplacementen)* 

Aangewezen ingevolge artikel 2, tweede lid, worden spoorwegemplacementen onder voorwaarde dat door de aanleg of uitbreiding daarvan of door een wijziging van de activiteiten op een spoorwegemplacement de toename van het aantal dieseltractie-uren niet meer bedraagt dan 2500 uur op jaarbasis. 

#### *Voorschrift 1B.3 (Defensie-inrichtingen)* 

(gereserveerd) 

### Bijlage 2a  

(gereserveerd) 

### Bijlage 2b  

(gereserveerd) 

### Bijlage 3a  

#### *Voorschrift 3A.1 (Kantoorlocaties)* 

Aangewezen ingevolge artikel 4, eerste lid, worden kantoorlocaties, indien een dergelijke locatie, in geval van één ontsluitingsweg, een bruto vloeroppervlak van niet meer dan 100.000 m<sup>2</sup> omvat, dan wel, in geval van twee ontsluitingswegen met een gelijkmatige verkeersverdeling, een bruto vloeroppervlak van niet meer dan 200.000 m<sup>2</sup> omvat. 

#### *Voorschrift 3A.2 (Woningbouwlocaties)* 

Aangewezen ingevolge artikel 4, eerste lid, worden woningbouwlocaties, indien een dergelijke locatie, in geval van één ontsluitingsweg, netto niet meer dan 1500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 3000 woningen omvat. 

#### *Voorschrift 3A.3 (Woningbouw- en kantoorlocaties)* 

1. Aangewezen ingevolge artikel 4, eerste lid, worden locaties die een combinatie vormen van een woningbouwlocatie en een kantoorlocatie, onder de volgende voorwaarde:  0,0008 * aantal woningen + 0,000012 * bruto vloeroppervlak kantoren in m<sup>2</sup> ≤ 1,2. 2. Het in de voorschriften 3A.1 en 3A.2 bepaalde in geval van twee ontsluitingswegen is van overeenkomstige toepassing. 

### Bijlage 3b  

#### *Voorschrift 3B.1 (Kantoorlocaties)* 

Aangewezen ingevolge artikel 4, tweede lid, worden kantoorlocaties, indien een dergelijke locatie, in geval van één ontsluitingsweg, een bruto vloeroppervlak van niet meer dan 33.333 m<sup>2</sup> omvat, dan wel, in geval van twee ontsluitingswegen met een gelijkmatige verkeersverdeling, een bruto vloeroppervlak van niet meer dan 66.667 m<sup>2</sup> omvat. 

#### *Voorschrift 3B.2 (Woningbouwlocaties)* 

Aangewezen ingevolge artikel 4, tweede lid, worden woningbouwlocaties, indien een dergelijke locatie, in geval van één ontsluitingsweg, netto niet meer dan 500 nieuwe woningen omvat, dan wel, in geval van twee ontsluitingswegen met een gelijkmatige verkeersverdeling, netto niet meer dan 1000 woningen omvat. 

#### *Voorschrift 3B.3 (Woningbouw- en kantoorlocaties)* 

1. Aangewezen ingevolge artikel 4, tweede lid, worden locaties die een combinatie vormen van een woningbouwlocatie en een kantoorlocatie, onder de volgende voorwaarde:  0,0008 * aantal woningen + 0,000012 * bruto vloeroppervlak kantoren in m<sup>2</sup> ≤ 0,4. 2. Het in de voorschriften 3B.1 en 3B.2 bepaalde in geval van twee ontsluitingswegen is van overeenkomstige toepassing. 

### Bijlage 4a  

(gereserveerd) 

### Bijlage 4b  

(gereserveerd) 

### Bijlage 5 

####Uitgezonderde gebieden

![251726](http://wetten.overheid.nl/Illustration/251726)
Onderdeel 1 Gebied in de gemeente Asten![251727](http://wetten.overheid.nl/Illustration/251727)
Onderdeel 2 Gebied in de gemeente Nederweert![251728](http://wetten.overheid.nl/Illustration/251728)
Onderdeel 3 Gebied dat bestaat uit delen van de gemeenten Barneveld, Ede, Renswoude en Scherpenzeel![251729](http://wetten.overheid.nl/Illustration/251729)
Onderdeel 4 Gebied in de gemeente Deurne

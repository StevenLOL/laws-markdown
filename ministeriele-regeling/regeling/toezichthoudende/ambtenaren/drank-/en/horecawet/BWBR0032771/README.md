<meta http-equiv='Content-Type' content='text/html; charset=utf-8' />

##Regeling van de Staatssecretaris van Volksgezondheid, Welzijn en Sport, van 10 januari 2013, VGP/3149113, houdende de taakverdeling tussen de toezichthoudende ambtenaren, bedoeld in de Drank- en Horecawet, alsmede houdende eisen omtrent hun opleiding en aanstelling (Regeling toezichthoudende ambtenaren Drank- en Horecawet)

De Staatssecretaris van Volksgezondheid, Welzijn en Sport,  
Handelende in overeenstemming met de Minister van Veiligheid en Justitie;

Gelet op [artikel 41, tweede lid, van de Drank- en Horecawet](../../../../../../../../wet/drank-/en/horecawet/BWBR0002458/README.md);
Besluit:    

### Artikel  1  

In deze regeling wordt verstaan onder de wet: de [Drank- en Horecawet](../../../../../../../../wet/drank-/en/horecawet/BWBR0002458/README.md).  

### Artikel  2  

1.  De ambtenaren, aangewezen door de Minister van Volksgezondheid, Welzijn en Sport op grond van [artikel 41, eerste lid, onder a, van de wet](../../../../../../../../wet/drank-/en/horecawet/BWBR0002458/README.md), zijn belast met het toezicht op de naleving van het bepaalde bij of krachtens de bepalingen, genoemd in [artikel 44aa van de wet](../../../../../../../../wet/drank-/en/horecawet/BWBR0002458/README.md).   
2.  De ambtenaren, aangewezen door de burgemeester op grond van [artikel 41, eerste lid, onder b, van de wet](../../../../../../../../wet/drank-/en/horecawet/BWBR0002458/README.md), zijn belast met het toezicht op de naleving van het bepaalde bij of krachtens de bepalingen, genoemd in [artikel 44a van de wet](../../../../../../../../wet/drank-/en/horecawet/BWBR0002458/README.md).   

### Artikel  3  

De ambtenaren, bedoeld in artikel 2, tweede lid: 

a. hebben binnen een jaar na aanstelling met goed gevolg het examen toezichthouder Drank- en Horecawet afgelegd dat voldoet aan de eisen zoals vastgesteld door de examencommissie van de Nederlandse Voedsel- en Warenautoriteit.  

b. beschikken over een aanwijzing door de Minister van Veiligheid en Justitie als buitengewoon opsporingsambtenaar op grond van [artikel 142 van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md).    

### Artikel  4  

1.  Artikel 3, aanhef en onder a, is niet van toepassing op een ambtenaar die voorafgaande aan het tijdstip van inwerkingtreding van deze regeling als toezichthouder voor de [wet](../../../../../../../../wet/drank-/en/horecawet/BWBR0002458/README.md) was aangewezen, sindsdien onafgebroken deze bevoegdheid heeft uitgeoefend en een opleiding heeft gevolgd die gelijkwaardig is aan een opleiding ter voorbereiding op het examen, bedoeld in artikel 3, onder a.   
2.  De ambtenaar, die het examen, bedoeld in artikel 3, onder a, niet met goed gevolg heeft afgelegd, kan één maal in de gelegenheid worden gesteld uiterlijk drie maanden nadien het examen opnieuw af te leggen.   
3.  De burgemeester die een ambtenaar als toezichthouder heeft aangewezen, maakt deze aanwijzing ongedaan zodra is vastgesteld dat de opleiding is afgebroken of dat niet binnen de daarvoor gestelde termijn het herexamen met goed gevolg is afgelegd.   

### Artikel  5  

Deze regeling treedt in werking met ingang van 1 januari 2013.  

### Artikel  6  

Deze regeling wordt aangehaald als: Regeling toezichthoudende ambtenaren Drank- en Horecawet.  
Deze regeling zal met de toelichting in de Staatscourant worden geplaatst.  

De 
staatssecretaris van Volksgezondheid, Welzijn en Sport,
M.J. vanRijn   

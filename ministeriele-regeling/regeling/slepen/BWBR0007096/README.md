<meta http-equiv='Content-Type' content='text/html; charset=utf-8' />

##Regeling slepen

De Minister van Verkeer en Waterstaat,  
Handelende in overeenstemming met de Staatssecretaris van Defensie;

Gelet op [artikel 14, tweede lid van het Luchtverkeersreglement](../../../../AMvB/luchtverkeersreglement/BWBR0005775/README.md);
Besluit:    

### Artikel  1  

In deze regeling wordt mede verstaan onder:   a.  *sleep:*   een door een luchtvaartuig d.m.v. een sleepkabel voortgetrokken sleepnet, doel voor richt- en schietoefeningen of een zweefvliegtuig;    b.  *sleepkabel:*   het geheel van onderdelen dat de verbinding vormt tussen het luchtvaartuig en de sleep.     

### Artikel  2  

Voor vluchten waarbij een zweefvliegtuig of een sleepnet wordt gesleept, of waarbij voor militaire doeleinden wordt gesleept, gelden de volgende regels: 

a. de vlucht wordt uitgevoerd als VFR-vlucht;  

b. boven Nederlands grondgebied tot 200 m buiten de kustlijn bedraagt de minimum vlieghoogte 425 m boven de grond of het water;  

c. de sleep en de sleepkabel worden zodanig ontkoppeld dat het luchtverkeer en personen of zaken op het aardoppervlak niet in gevaar worden gebracht.    

### Artikel  3  

De regeling van de Directeur-Generaal van de Rijksluchtvaartdienst van 27 oktober 1982, nr LVB/L 25429, Stcrt 1982, 231 wordt ingetrokken.  

### Artikel  4  

Deze regeling treedt in werking met ingang van 1 januari 1995.  

### Artikel  5  

Deze regeling wordt aangehaald als: Regeling slepen. Deze regeling zal met de toelichting in de Staatscourant worden geplaatst.  

's-Gravenhage 
13 december 1994    

De 
Minister van Verkeer en Waterstaat, 
A.Jorritsma-Lebbink    

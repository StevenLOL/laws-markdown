<meta http-equiv='Content-Type' content='text/html; charset=utf-8' />

##Regeling sanctiebepalingen IOAW en IOAZ

De Staatssecretaris van Sociale Zaken en Werkgelegenheid,  
Gelet op de [artikelen 15, vierde lid, van de Wet inkomensvoorziening oudere en gedeeltelijk arbeidsongeschikte werkloze werknemers](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) (Stb. 1987, 92) en [artikel 15, vierde lid, van de Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) (Stb. 1987, 281);
Besluit:    

### Artikel  1  

In deze regeling wordt verstaan onder   a. IOAW:  de [Wet inkomensvoorziening oudere en gedeeltelijk arbeidsongeschikte werkloze werknemers](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) (Stb. 1987, 92);    b. IOAZ:  de [Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) (Stb. 1987, 281);    c. grondslag:  de voor de werkloze werknemer dan wel de gewezen zelfstandige toepasselijke grondslag als bedoeld in [artikel 4, derde lid, van de IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) onderscheidenlijk [artikel 4, vijfde lid, van de IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md).    d. uitkering:  de uitkering op grond van de [IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) onderscheidenlijk de [IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md).     

### Artikel  2  

Bij de toepassing van [artikel 15, eerste en tweede lid, van de IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) en de [IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) nemen burgemeester en wethouders de bepalingen van deze regeling in acht.  

### Artikel  3  

De gedragingen bedoeld in [artikel 15, eerste en tweede lid, van de IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) en [artikel 15, eerste en tweede lid, van de IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) worden onderscheiden in de volgende categorieÃ«n: 

1. eerste categorie: het zich niet als werkzoekende doen inschrijven bij het arbeidsbureau, dan wel de inschrijving niet tijdig doen verlengen;  

2. tweede categorie: 

a. het in onvoldoende mate trachten arbeid in dienstbetrekking te verkrijgen dan wel anderszins zich onvoldoende inzetten ter verwerving van de voorziening in het bestaan;  

b. het niet dan wel niet tijdig voldoen aan een oproep om, in verband met de toepassing van de [IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) dan wel de [IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), op een aangegeven plaats en tijd te verschijnen;  

c. het niet dan wel in onvoldoende mate meewerken aan een onderzoek naar de mogelijkheden tot inschakeling in de arbeid, dan wel aan een onderzoek naar de geschiktheid voor scholing of opleiding;    

3. derde categorie: 

a. gedragingen die de inschakeling in de arbeid belemmeren;  

b. het niet dan wel in onvoldoende mate meewerken aan een voor de inschakeling in de arbeid noodzakelijk geachte scholing of opleiding;    

4. vierde categorie: 

a. het niet aanvaarden van passende arbeid;  

b. het door eigen toedoen niet behouden van arbeid in dienstbetrekking dan wel anderszins zich onvoldoende inzetten voor het behoud van de voorziening in het bestaan.      

### Artikel  4  

1.  De tijdelijke, gedeeltelijke weigering van de uitkering bedoeld in [artikel 15, eerste lid, van de IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) en de [IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) wordt vastgesteld op: 

a. vijf procent van de grondslag gedurende een maand bij gedragingen van de eerste categorie;  

b. tien procent van de grondslag gedurende een maand bij gedragingen van de tweede categorie;  

c. twintig procent van de grondslag gedurende een maand bij gedragingen van de derde categorie;  

d. twintig procent van de grondslag gedurende twee maanden bij gedragingen van de vierde categorie.     
2.  De periode van gedeeltelijke weigering van de uitkering wordt verdubbeld, ingeval van opnieuw optreden van verwijtbare gedragingen als genoemd in het eerste lid binnen 12 maanden na de vorige als verwijtbaar aangemerkte gedraging.   

### Artikel  5  

De duur van een tijdelijk gehele weigering van de uitkering als bedoeld in [artikel 15, tweede lid, van de IOAW](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) en de [IOAZ](../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) wordt gesteld op drie maanden.  

### Artikel  6  

Deze regeling treedt in werking met ingang van 16 oktober 1992.  

### Artikel  7  

Deze regeling kan worden aangehaald als: Regeling sanctiebepalingen IOAW en IOAZ.  

's-Gravenhage 
13 juli 1992    

De 
Staatssecretaris voornoemd, 
E. terVeld    

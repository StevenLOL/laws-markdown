<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 28 augustus 2007, nr. VGP/ADT 2793542, ter uitvoering van artikel 3b, derde lid, van de Tabakswet (Regeling aanmelding en publicatie tabaksingrediënten 2007)

De Minister van Volksgezondheid, Welzijn en Sport,  
Gelet op [artikel 3b, derde lid, van de Tabakswet](../../../../../../../../wet/tabakswet/BWBR0004302/README.md);
Besluit:    

### Artikel  1  

In deze regeling wordt verstaan onder: 

a. Minister: de Minister van Volksgezondheid, Welzijn en Sport;  

b. RIVM: Rijksinstituut voor Volksgezondheid en Milieu;  

c. VWA: de Voedsel en Waren Autoriteit als bedoeld in het Besluit organisatie Voedsel en Warenautoriteit;  

d. lijst: lijst met tabaksingrediënten, als bedoeld in [artikel 3b, eerste en tweede lid, van de Tabakswet](../../../../../../../../wet/tabakswet/BWBR0004302/README.md).    

### Artikel  2  

1.  Tabaksproducenten en - importeurs stellen de lijst op met gebruikmaking van de tabellen als vervat in de bijlagen bij deze regeling, overeenkomstig de daarin aangebrachte indeling en met inachtneming van de daarin gegeven aanwijzingen.   
2.  Indien de lijst betrekking heeft op een geïmporteerd tabaksproduct rusten de uit deze regeling voortvloeiende verplichtingen uitsluitend op de tabaksimporteur.   
3.  De lijst is opgesteld in de Engelse taal, tabel 3 tevens in de Nederlandse taal.   

### Artikel  3  

1.  De tabaksproducenten en - importeurs leveren de lijst aan op CD-rom of DVD, onder bijsluiting van een begeleidende brief, dan wel met gebruikmaking van het Electronic Model Tobacco Control.   
2.  In de begeleidende brief verklaart de voorzitter van de Raad van Bestuur, of bij het ontbreken van een zodanige Raad de algemeen directeur, van de hier te lande gevestigde onderneming van de tabaksproducent of - importeur, dat de lijst volledig en naar waarheid is ingevuld, daarbij gebruikmakend van de volgende tekst: aldus volledig en naar waarheid ingevuld.   

### Artikel  4  

1.  De tabaksproducenten en - importeurs zenden de lijst jaarlijks vóór 1 oktober aan: De Minister van Volksgezondheid, Welzijn en Sport, p/a Rijksinstituut voor Volksgezondheid en Milieu, Regeling aanmelding en publicatie tabaksingrediënten 2007, afd. SIR/D & I, interne postbak 6, Postbus 1, 3720 BA Bilthoven.   
2.  Het RIVM bevestigt de ontvangst van de lijst schriftelijk aan de indiener.   

### Artikel  5  

1.  Het RIVM beoordeelt of de lijst volledig en adequaat is ingevuld en analyseert en archiveert haar.   
2.  Het RIVM brengt de beoordeling en analyse ter kennis van de Minister en de VWA.   
3.  De VWA is bevoegd kennis te nemen van de lijst, alsmede de beoordeling en de analyse van het RIVM en die te onderwerpen aan elke vorm van onderzoek die zij nodig acht.   

### Artikel  6  

De Minister maakt jaarlijks vóór 31 december tabel 3 openbaar door publicatie op de website van het RIVM.  

### Artikel  7  

1.  In afwijking van artikel 4, eerste lid: 

a. rust de verplichting om de lijst over het jaar 2007 in te zenden uitsluitend op diegenen die op het tijdstip van publicatie van de onderhavige regeling niet of niet volledig aan hun verplichting ingevolge [artikel 4, eerste lid, van de Regeling lijsten tabaksingrediënten](../../../../../../../../ministeriele-regeling/regeling/lijsten/tabaksingrediënten/BWBR0014970/README.md) hadden voldaan;  

b. wordt de lijst voor het jaar 2007 vóór 1 november 2007 ingezonden.     
2.  In afwijking van artikel 6 vindt de daar bedoelde publicatie over 2007 plaats vóór 31 januari 2008.   

### Artikel  8  

De [Regeling lijsten tabaksingrediënten](../../../../../../../../ministeriele-regeling/regeling/lijsten/tabaksingrediënten/BWBR0014970/README.md) wordt ingetrokken.  

### Artikel  9  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst.  

### Artikel  10  

Deze regeling wordt aangehaald als: Regeling aanmelding en publicatie tabaksingrediënten 2007.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink  

### Bijlage  I  

####Gemeenschappelijk rapporteringsformat voor het indienen van informatie over ingrediënten in tabaksproducten ten behoeve van overheden

#### *Tabel 1 – Productinformatie* 

Uitleg en structuur van gegevens over het tabaksproduct per merk en type product 

| Volgnr. kolom  | Kolomnaam  | Uitleg  |
|:---|:---|:---|
| 1  | Naam van fabrikant of importeur  | Naam van het bedrijf dat het tabaksproduct produceert of importeert.  |
| 2  | Land  | Lidstaat waar het tabaksproduct op de markt wordt gebracht.  Nederland – NL  |
| 3  | Jaar  | Jaar van indiening van de ingrediëntinformatie (geef duidelijk de tijdsperiode aan, bijv. 01.01.07–31-12.07).  |
| 4  | Type product  | Het type tabaksproduct. Mogelijke producttypes zijn:  |
| --- | --- | Sigaret  |
| --- | --- | Sigaar  |
| --- | --- | Shag  |
| --- | --- | Pijptabak  |
| --- | --- | Waterpijptabak  |
| --- | --- | Tabak voor oraal gebruik  |
| --- | --- | Ander tabaksproduct (specificeer)  |
| 5  | Merknaam  | Merknaam van het tabaksproduct, zoals bijv.: Merk X Platinum of Merk Y Menthol.  |
| 6  | Merkkarakteristieken  | Karakteristieken van het tabaksproduct, zoals o.a. verpakkingswijze, verpakkingsgrootte, grootte van het tabaksproduct en filter of niet-filter product. <sup>1, 2</sup>  |
| 7  | Teergehalte  | Dient te worden vermeld voor sigaretten, en gemeten volgens ISO 3308 en ISO 4387. <sup>3</sup>  |
| 8  | Nicotinegehalte  | Dient te worden vermeld voor sigaretten en gemeten volgens ISO 3308 en ISO 10315. <sup>3</sup>  |
| 9  | Koolstofmonoxidegehalte  | Dient te worden vermeld voor sigaretten, en gemeten volgens ISO 3308 en ISO 8454. <sup>3</sup>  |
| 10  | Gewicht per producteenheid  | Het gewicht per eenheid van het product <sup>4</sup>, inclusief het gespecificeerde vochtgehalte, uitgedrukt in milligram.  |
| 11  | Gewicht aan tabak  | Gewicht aan tabak per eenheid van het product <sup>4</sup>, inclusief het gespecificeerde vochtgehalte, uitgedrukt in milligram.  |
| 12  | Categorie  | Categorie van de component of het materiaal waaraan het ingrediënt is toegevoegd. Als eerste categorie dient ‘tabak’ te worden opgegeven en de ingrediënten dienen voor elke categorie in afnemende volgorde van gewicht vermeld te worden.  |
| --- | --- | --- |
| --- | --- | Voor sigaretten zijn deze categorieën:  |
| --- | --- | Tabak (wordt verbrand)  |
| --- | --- | Sigarettenpapier (wordt verbrand)  |
| --- | --- | Zijnaadlijm (wordt verbrand)  |
| --- | --- | Inkt gebruikt op sigarettenpapier (wordt verbrand)  |
| --- | --- | Filtermateriaal (wordt niet verbrand)  |
| --- | --- | Filterwikkel (wordt niet verbrand)  |
| --- | --- | Filterlijm (wordt niet verbrand)  |
| --- | --- | Filterpapier en filterpapierinkt (wordt niet verbrand)  |
| --- | --- | --- |
| --- | --- | Voor sigaren zijn deze categorieën:  |
| --- | --- | Tabak (wordt verbrand)  |
| --- | --- | Filtermateriaal (wordt niet verbrand)  |
| --- | --- | Filterwikkel (wordt niet verbrand)  |
| --- | --- | Filterlijm (wordt niet verbrand)  |
| --- | --- | Filterpapier (wordt niet verbrand)  |
| --- | --- | Lijm (wordt niet verbrand)  |
| --- | --- | Sigaarmondstuk (wordt niet verbrand)  |
| --- | --- | --- |
| --- | --- | Voor tabak voor oraal gebruik is deze categorie:  |
| --- | --- | Tabak (wordt niet verbrand)  |
| --- | --- | --- |
| --- | --- | Voor shag, pijptabak en waterpijptabak is deze categorie:  |
| --- | --- | Tabak (wordt verbrand)  |
| --- | --- | Anders (specificeer)  |
| 13  | Naam van het ingrediënt  | Naam van het ingrediënt dat toegevoegd wordt aan het tabaksproduct.  |
| --- | --- | --- |
| --- | --- | Ingrediënten dienen voor iedere categorie (vermeld in kolom 12) te worden opgesomd in afnemende volgorde van gewicht, te beginnen met ingrediënten die aan tabak worden toegevoegd.  |
| 14  | Hoeveelheid van het ingrediënt  | De exacte hoeveelheid van het ingrediënt vermeld als het gemiddelde, de standaarddeviatie en het 95% betrouwbaarheidsinterval van deze hoeveelheid in milligram per producteenheid <sup>5, 6, 7</sup>.  |
| 15  | Functie van het ingrediënt  | De functie van het ingrediënt. De ingrediëntfuncties worden aangegeven in de toelichtinglijst A met hun code en definitie. De functiecodes aangegeven in Lijst A dienen hier te worden vermeld en als een ingrediënt meerdere functies heeft, dienen alle functiecodes te worden vermeld.  |
| 16  | Registratienummer  | Bij voorkeur wordt hier het Chemical Abstracts Service registratienummer vermeld. Als geen CAS nummer beschikbaar is, dient hier een ander geschikt ingrediëntnummer te worden vermeld, zoals het FEMA, CoE, of FL nummer (zie Tabel 2 voor uitleg over deze nummers).  |
| 17  | Toxicologische data over het ingrediënt beschikbaar  | Geef ‘ja’ of ‘nee’ aan. Zo ‘ja’, vul dan informatie in Tabel 2 in.  |

<sup>1</sup> Geef hier ook de identiteit van andere verpakkingsgroottes aan (die precies dezelfde producten bevatten); de ingediende informatie zal voor al deze producten hetzelfde te zijn. <sup>2</sup> Sommige sigarenverpakkingen of -kisten bevatten meer dan één enkel product (verschillende sigaren). Dit moet aangegeven worden in deze kolom; informatie over elk afzonderlijk product moet apart worden ingediend. <sup>3</sup> Voeg naam en adres toe van het bedrijf waar de tests uitgevoerd zijn. <sup>4</sup> Een producteenheid is één sigaar, één sigaret, 750 mg shag, en 1 g pijp-, snuif-, waterpijp- of pruimtabak. <sup>5</sup> Een producteenheid is één sigaar, één sigaret, 750 mg shag, en 1 g pijp-, snuif-, waterpijp- of pruimtabak. <sup>6</sup> De industrie dient informatie door te geven over veranderingen in de samenstelling, het tijdstip waarop de verandering werd doorgevoerd en de reden voor de verandering. <sup>7</sup> Minimaal 6-8 metingen zijn aanbevolen om een betrouwbaar gemiddelde te verkrijgen. 

###Lijst A: Uitleg voor kolom 15

Functies van tabaksingrediënten en niet-tabaksingrediënten (NTIs) in tabaksproducten met code en definitie voor kolom 15 in Tabel 1 

| Functiecode  | Functienaam  | Functiedefinitie  |
|:---|:---|:---|
| 1  | Verslavingsversterker  | Voor tabaksingrediënten: om de verslavende eigenschappen van het product te versterken. Dit omvat nicotineverslavingsversterking door ‘blend scavenging’, ‘tobacco column equilibration’, synergistische effecten van pyrolyseproducten of veranderingen in pH.  |
| 2  | Lijm  | Voor zowel tabaksingrediënten als NTIs: basisstof die direct bijdraagt aan adhesie door twee oppervlakken samen te brengen en scheiding tegen te gaan.  |
| 3  | Bindmiddel  | Voor tabaksingrediënten: houdt de natuurlijke toestand en structuur van het product in stand.  Voor NTIs: stof die binding geeft en de vorm van het materiaal in stand houdt.  |
| 4  | Drager  | Voor NTIs: stof die gebruikt wordt om een ingrediënt op te lossen, te verdunnen of te verspreiden om de stof makkelijker te kunnen hanteren en aanbrengen zonder de technologische functie te veranderen.  |
| 5  | Kleur  | Voor tabaksingrediënten: verandert de kleur van een component of product.  |
| --- | --- | --- |
| --- | --- | Voor NTIs: verfstof, pigment of ander middel om een component bepaalde optische eigenschappen te geven en/of om deze te veranderen.  |
| 6  | Verbrandingswijziger  | Voor zowel Tabaksingrediënten als NTIs: beïnvloedt de verbranding van het product.  |
| 7  | Vezel  | Voor tabaksingrediënten: beginstof en hulpmiddel voor gehomogeniseerde en gereconstitueerde tabak.  Voor NTIs: beginstof en basis voor papiermateriaal.  |
| 8  | Vulstof  | Voor tabaksingrediënten: draagt bij aan het productvolume zonder significant bij te dragen aan geur, smaak, flavour of aroma.  |
| --- | --- | --- |
| --- | --- | Voor NTIs: draagt bij aan het productvolume zonder significant bij te dragen aan geur, smaak, flavour of aroma. Het wordt ook gebruikt om de fysische eigenschappen, zoals de matheid en de glans, te beïnvloeden.  |
| 9  | Filtercomponent  | Voor NTIs: stof in een filter die geen intrinsieke filtratie-eigenschappen heeft.  |
| 10  | Filtermateriaal  | Voor NTIs: stof met intrinsieke filtratie-eigenschappen.  |
| 11  | Smaakstof  | Voor tabaksingrediënten: geeft een specifieke smaak, flavour of aroma aan een tabaksproduct.  |
| 12  | Bevochtiger  | Voor tabaksingrediënten: verhindert uitdroging van het product (inclusief water).  |
| 13  | Weekmaker  | Voor NTIs: vergroot de adhesie en flexibiliteit van inkten en lijmen op het product. Wordt gebruikt om filterwerk te verstevigen om de fysische eigenschappen van een filter te behouden.  |
| 14  | Conserveringsmiddel  | Voor tabaksingrediënten: beschermt het middel tegen door micro-organismen veroorzaakt bederf.  |
| 15  | Productiehulpmiddel  | Voor tabaksingrediënten: worden toegevoegd door de tabaksfabrikant om het productieproces te vergemakkelijken en zijn niet of in zeer kleine hoeveelheid aanwezig in het eindproduct en hebben geen functie in het eindproduct.  |
| --- | --- | --- |
| --- | --- | Voor NTIs: iedere stof die bewust aan een materiaal wordt toegevoegd tijdens het productieproces om de productie van hetzij dat materiaal of het tabaksproduct te vergemakkelijken door een bepaald technologisch doel te vervullen. Dit kan resulteren in de onbedoelde, maar technisch onvermijdbare aanwezigheid van de stof of zijn derivaten in het eindproduct, wat geen technologisch effect heeft.  |
| 16  | Oplosmiddel  | Voor tabaksingrediënten: worden gebruikt om een ingrediënt op te lossen, te verdunnen zonder diens functie te veranderen om verwerking en aanbrenging te vergemakkelijken. Sommige oplosmiddelen kunnen denatureringsmiddelen bevatten.  |
| 17  | Planeermiddel  | Voor NTIs: stof die wordt aangebracht om de vochtigheidseigenschappen en de oppervlaktespanning van het papier te veranderen.  |
| 18  | Rookverbeteraar  | Voor tabaksingrediënten: stof die gebruikt wordt om de effecten van rook te verbeteren door deze meer aanvaardbaar te maken door het gebruik van zoetstoffen of chemische middelen die de normale weerstand van de luchtwegen tegen rook teniet doen of die een farmacologische werking hebben.  |
| 19  | Rookkleurmodificator  | Voor tabaksingrediënten: stof die gebruikt wordt om de kleur van hoofd- of zijstroomrook te veranderen.  |
| 20  | Rookgeurmodificator  | Voor tabaksingrediënten: stof die gebruikt wordt om de geur van hoofd- of zijstroomrook te veranderen.  |
| 21  | Sausmiddel  | Voor tabaksingrediënten: ingrediënten die worden toegevoegd tijdens het verwerken van tabaksbladeren om de basistabakssmaak, de verwerkingsmogelijkheden en de vochtvasthoudende capaciteit te verbeteren.  |
| 22  | Anders  | Andere functie die niet hierboven gedefinieerd is.  |

Afbeelding van de opmaak van Tabel 1   ![242635](http://wetten.overheid.nl/Illustration/242635)

#### *Tabel 2 – Toxicologische informatie* 

Uitleg en structuur van beschikbare toxicologische gegevens over ingrediënten in tabaksproducten 

| Volgnr. kolom  | Kolomnaam  | Uitleg  |
|:---|:---|:---|
| Identificatie van het tabaksingrediënt  | Begrippen en getallen die gebruikt kunnen worden om naar het betreffende ingrediënt te verwijzen  |
| 1  | Naam van fabrikant of importeur  | Naam van het bedrijf dat het tabaksproduct produceert of importeert.  |
| 2  | Land  | Lidstaat waar het tabaksproduct op de markt wordt gebracht.  Nederland – NL  |
| 3  | Jaar  | Jaar van indiening van de ingrediëntinformatie (geef duidelijk de tijdsperiode aan, bijv. 01.01.07–31-12.07).  |
| 4  | Naam van het ingrediënt  | Naam van het ingrediënt dat aan het tabaksproduct wordt toegevoegd. Ingrediënten dienen voor elke categorie (vermeld in kolom 12) te worden vermeld in afnemende volgorde van gewicht.  |
| 5  | CAS-nummer van het ingrediënt  | Het Chemical Abstracts Service registratienummer dat wordt gebruikt om het ingrediënt te identificeren. Indien van toepassing kan meer dan één CAS-nummer worden vermeld.  |
| 6  | FEMA-nummer van het ingrediënt  | Flavour and Extracts Manufacturers Association referentienummer van het ingrediënt, indien dit is toegekend aan het ingrediënt.  |
| 7  | CoE-nummer van het ingrediënt  | Council of Europe referentienummer van het ingrediënt, indien dit is toegekend aan het ingrediënt.  |
| 8  | FL-nummer van het ingrediënt  | Europees Smaakstofnummer van het ingrediënt, indien dit is toegekend aan het ingrediënt.  |
| 9  | Additiefnummer  | Wanneer het ingrediënt een voedingsadditief is, dient het voedingsadditiefnummer te worden vermeld.  |
| Beschikbare toxicologische data voor het ingrediënt  | De op te geven data omvatten zowel informatie die vrij beschikbaar is in de literatuur als niet-gepubliceerde informatie uit interne (‘in-house’) bronnen. De cellen dienen als volgt te worden ingevuld:  |
| --- | --- | 1: indien toxicologische data beschikbaar zijn die niet nieuw zijn,  |
| --- | --- | 2: indien nieuwe toxicologische data zijn verkregen in het jaar waarover gerapporteerd wordt.  |
| Onverbrand ingrediënt  | Beschikbare toxicologische data over het ingrediënt in onverbrande vorm.  |
| 10  | Status van onverbrand ingrediënt  | De regulatieve status en standaard classificatie van het ingrediënt door internationale lichamen. Voorbeelden: CoE, GRAS (generally regarded as safe) , JEFCA (Joint Expert Committee on Food Additives).  |
| 11  | Toxicologische data van onverbrand ingrediënt  | Dit dient alle beschikbare toxicologische data van het ingrediënt te bevatten, inclusief data over mutageniciteit, carcinogeniteit en alle andere relevante soorten toxiciteit.  |
| Verbrand ingrediënt  | Beschikbare toxicologische data over het ingrediënt in verbrande vorm.  |
| Voor afzonderlijk ingrediënt  | Toxicologische data over het tabaksingrediënt beoordeeld als afzonderlijk ingrediënt.  |
| 12  | Pyrolyse  | Experimenten om pyrolytische afbraak en intacte overgang van een ingrediënt naar de rook aan te geven.  |
| 13  | Overgangsstudies  | Studies om het deel van een ingrediënt dat intact naar de rook overgaat vast te stellen, en/of om afbraakproducten te identificeren.  |
| 14  | Rooksamenstelling  | Studies over het effect van toevoeging van een tabaksingrediënt aan het testartikel op 1) hoofdstroomrooksamenstelling en 2) hoofdstroomrooktoxiciteit.  |
| 15  | *In vitro* toxicologische studies  | Toxicologische tests om de genotoxische en cytotoxische eigenschappen van zowel hoofdstroomrook als fracties hiervan te bepalen.  |
| 16  | Huid/inhalatie carcinogeniteit  | *In vivo* testen om te bepalen of het ingrediënt de tumorigene eigenschappen van het tabaksproduct beïnvloedt. De analyses dienen gebaseerd te zijn op inhalatie- of dermale blootstelling.  |
| 17  | Cardiovasculaire toxiciteit  | *In vitro* and *in vivo* testen om de toxicologische effecten van het ingrediënt op het hart en de bloedvaten te bepalen. Testen voor cardiovasculaire toxiciteit omvatten de endotheelfunctietest (vasodilatatie, vasoconstrictie, vrijkomen van stikstofmonoxide), Langendorffmodel om de hartdoorstroming en het hartritme te bepalen, en *in vivo* bepaling van hartritme en bloeddruk.  |
| 18  | Inhalatie (acute en subchronische) studies  | *In vivo* testen die worden uitgevoerd om het effect van veranderingen in verdunde hoofdstroomrook als gevolg van het ingrediënt op de systemische toxiciteit van het product te bepalen, in het bijzonder de histopathologie van de luchtwegen.  |
| 19  | Reprotoxiciteit & ontwikkelingstoxiciteit  | Testen om het effect van het ingrediënt op het reproductiesysteem en zijn potentieel om geboortedefecten te veroorzaken, te bepalen. Deze testen kunnen de nestgrootte, de sekseverhouding, de puberteit, en teratogeniciteit in embryoculturen beschouwen.  |
| 20  | Verslavende eigenschappen  | Analyse van de mogelijke verslavende eigenschappen van het ingrediënt, d.w.z. of het ingrediënt afhankelijkheid bevordert. Deze testen kunnen zelftoediening studies, beloningsstudies, drugvervanging- en drugonderscheidingstudies, en ontwenningsstudies omvatten. Daarnaast kunnen de testen het effect op de omzetsnelheid en het vrijkomen van neurotransmitters onderzoeken, het binden aan dopaminerge receptoren of andere receptoren die betrokken zijn bij verslaving, en het ontstaan van mogelijk afhankelijkheidsopwekkende verbindingen.  |
| --- | Andere toxicologische informatie  | Data die niet beschreven zijn bij een andere categorie.  |
| Voor ingrediënt dat in een mengsel wordt toegevoegd  | Tabaksingrediënt dat beoordeeld wordt als onderdeel van een mengsel.  |
| 21  | Rooksamenstelling  | Zie uitleg voor kolom 14.  |
| 22  | *in vitro* toxicologische studies  | Zie uitleg voor kolom 15.  |
| 23  | Huid/inhalatie carcinogeniteit  | Zie uitleg voor kolom 16.  |
| 24  | Cardiovasculaire toxiciteit  | Zie uitleg voor kolom 17.  |
| 25  | Inhalatie (acute en subchronische) studies  | Zie uitleg voor kolom 18.  |
| 26  | Reprotoxiciteit & ontwikkelingstoxiciteit  | Zie uitleg voor kolom 19.  |
| 27  | Verslavende eigenschappen  | Zie uitleg voor kolom 20.  |
| 28  | Andere toxicologische informatie  | Data die niet beschreven zijn bij een andere categorie.  |

Afbeelding van de opmaak van Tabel 2   ![242637](http://wetten.overheid.nl/Illustration/242637)

### Bijlage  II  

####Gemeenschappelijk rapporteringsformat voor het indienen van informatie over ingrediënten in tabaksproducten ten behoeve van publieksvoorlichting

#### *Tabel 3 – Ingrediënteninformatie voor het algemene publiek* 

Lijst van alle ingrediënten <sup>1</sup> in het tabaksproduct met exacte hoeveelheden per merk en type product  

| Volgnr. kolom  | Kolomnaam  | Uitleg  |
|:---|:---|:---|
| 1  | Naam van fabrikant of importeur  | Naam van het bedrijf dat het tabaksproduct fabriceert of importeert.  |
| 2  | Land  | Lidstaat waar het tabaksproduct op de markt wordt gebracht.  |
| --- | --- | Nederland – NL  |
| 3  | Jaar  | Jaar van indiening van de ingrediëntinformatie (geef duidelijk de tijdsperiode aan, bijv. 01.01.07–31-12.07)  |
| 4  | Type product  | Het type tabaksproduct. Mogelijke producttypes zijn:  |
| --- | --- | Sigaret  |
| --- | --- | Sigaar  |
| --- | --- | Shag  |
| --- | --- | Pijptabak  |
| --- | --- | Waterpijptabak  |
| --- | --- | Tabak voor oraal gebruik  |
| --- | --- | Ander tabaksproduct (specificeer)  |
| 5  | Merknaam  | Merknaam van het tabaksproduct, zoals bijv.: Merk X Platinum of Merk Y Menthol.  |
| 6  | Merkkarakteristieken  | Karakteristieken van het tabaksproduct, zoals o.a. de verpakkingswijze, verpakkingsgrootte, grootte van het tabaksproduct, en filter of niet-filter product. <sup>2, 3</sup>  |
| 7  | Teergehalte  | Dient te worden vermeld voor sigaretten, en gemeten volgens ISO 3308 en ISO 4387. <sup>4</sup>  |
| 8  | Nicotinegehalte  | Dient te worden vermeld voor sigaretten, en gemeten volgens ISO 3308 en ISO 10315. <sup>4</sup>  |
| 9  | Koolstofmonoxidegehalte  | Dient te worden vermeld voor sigaretten, en gemeten volgens ISO 3308 en ISO 8454. <sup>4</sup>  |
| 10  | Gewicht per  producteenheid  | Het gewicht per eenheid van het product <sup>5</sup>, inclusief het gespecificeerde vochtgehalte en uitgedrukt in milligram.  |
| 11  | Gewicht aan tabak  | Gewicht aan tabak per eenheid van het product <sup>5</sup>, inclusief het gespecificeerde vochtgehalte en uitgedrukt in milligram.  |
| 12  | Categorie  | Categorie van de component of het materiaal waaraan het ingrediënt is toegevoegd. Als eerste categorie dient ‘tabak’ te worden opgegeven en de ingrediënten dienen voor elke categorie in afnemende volgorde van gewicht vermeld te worden.  |
| --- | --- | --- |
| --- | --- | Voor sigaretten zijn deze categorieën:  |
| --- | --- | Tabak (wordt verbrand)  |
| --- | --- | Sigarettenpapier (verbrand)  |
| --- | --- | Zijnaadlijm (wordt verbrand)  |
| --- | --- | Inkt gebruikt op sigarettenpapier (wordt verbrand)  |
| --- | --- | Filtermateriaal (wordt niet verbrand)  |
| --- | --- | Filterwikkel (wordt niet verbrand)  |
| --- | --- | Filterlijm (wordt niet verbrand)  |
| --- | --- | Filterpapier en filterpapierinkt (wordt niet verbrand)  |
| --- | --- | --- |
| --- | --- | Voor sigaren zijn deze categorieën:  |
| --- | --- | Tabak (wordt verbrand)  |
| --- | --- | Filtermateriaal (wordt niet verbrand)  |
| --- | --- | Filterwikkel (wordt niet verbrand)  |
| --- | --- | Filterlijm (wordt niet verbrand)  |
| --- | --- | Filterpapier (wordt niet verbrand)  |
| --- | --- | Lijm (wordt niet verbrand)  |
| --- | --- | Sigaarmondstuk (wordt niet verbrand)  |
| --- | --- | --- |
| --- | --- | Voor tabak voor oraal gebruik is deze categorie:  |
| --- | --- | Tabak (wordt niet verbrand)  |
| --- | --- | --- |
| --- | --- | Voor shag, pijptabak en waterpijptabak is deze categorie:  |
| --- | --- | Tabak (wordt verbrand)  |
| --- | --- | --- |
| --- | --- | Anders (specificeer)  |
| 13  | Naam van het ingrediënt  | Naam van het ingrediënt dat toegevoegd wordt aan het tabaksproduct.  |
| --- | --- | Ingrediënten dienen voor iedere categorie (vermeld in kolom 12) te worden opgesomd in afnemende volgorde van gewicht, te beginnen met ingrediënten die aan tabak worden toegevoegd.  |
| 14  | Hoeveelheid van het ingrediënt  | De exacte hoeveelheid van het ingrediënt vermeld als het gemiddelde, de standaarddeviatie en het 95% betrouwbaarheidsinterval van deze hoeveelheid in milligram per producteenheid <sup>5, 6</sup>.  |
| 15  | Functie van het ingrediënt  | De functie van het ingrediënt. De mogelijke ingrediëntfuncties zijn:  |
| --- | --- | verslavingsversterker (incl. nicotineverslaving)  |
| --- | --- | lijm  |
| --- | --- | bindmiddel  |
| --- | --- | drager  |
| --- | --- | kleur  |
| --- | --- | verbrandingswijziger  |
| --- | --- | vezel  |
| --- | --- | vulstof  |
| --- | --- | filtercomponent  |
| --- | --- | filtermateriaal  |
| --- | --- | smaakstof  |
| --- | --- | bevochtiger  |
| --- | --- | weekmaker  |
| --- | --- | conserveringsmiddel  |
| --- | --- | productiehulpmiddel  |
| --- | --- | oplosmiddel  |
| --- | --- | planeermiddel  |
| --- | --- | rookverbeteraar  |
| --- | --- | rookkleurmodificator  |
| --- | --- | rookgeurmodificator  |
| --- | --- | sausmiddel  |
| --- | --- | --- |
| --- | --- | Anders  |

<sup>1</sup> Ingrediënten zijn: stoffen of bestanddelen – met uitzondering van tabaksbladeren en andere natuurlijke of niet-getransformeerde delen van de tabaksplant – die bij de productie of de bereiding van tabaksproducten worden gebruikt en nog in het eindproduct aanwezig zijn, al dan niet in gewijzigde vorm, met inbegrip van papier, filter, inkt en kleefstoffen (Art. 2, vijfde lid, van Richtlijn 2001/37/EG). <sup>2</sup> Geef hier ook de identiteit van andere verpakkingsgroottes aan (die precies hetzelfde product bevatten); de ingediende informatie dient voor al deze producten hetzelfde te zijn. <sup>3</sup> Sommige verpakkingen/kisten sigaren bevatten meer dan één enkel product (verschillende sigaren). Dit moet aangegeven worden in deze kolom; informatie over elk afzonderlijk product moet apart worden ingediend. <sup>4</sup> Voeg naam en adres toe van het bedrijf waar de tests uitgevoerd zijn. <sup>5</sup> Een producteenheid is één sigaar, één sigaret, 750 mg shag, en 1 g pijp-, snuif-, waterpijp- of pruimtabak. <sup>6</sup> Momenteel gelden de volgende drempelwaarden voor rapportering: voor sigaretten en shag mogen individuele smaakstoffen (‘flavourings’) die gebruikt worden in hoeveelheden kleiner dan 0.1% van het totale gewicht per eenheid van het tabaksproduct gegroepeerd worden. Voor pijptabak, sigaren en rookloze tabaksproducten is deze drempelwaarde voorlopig op 0.5% vastgesteld. 

###Afbeelding van de opmaak van Tabel 3, Engelse versie

– Gegevens over ingrediënten dienen niet te worden opgevat als informatie over de veiligheid  

– De industrie is verantwoordelijk voor de juistheid van de informatie die ze hebben aangeleverd  

– De hier gepresenteerde informatie is niet compleet, omdat sommige gegevens door de industrie als bedrijfsgeheim worden beschouwd   
###Roken brengt u en anderen rondom u ernstige schade toe

![242639](http://wetten.overheid.nl/Illustration/242639)
Afbeelding van de opmaak van de Tabel 3, Nederlandse versie 

– Gegevens over ingrediënten dienen niet te worden opgevat als informatie over de veiligheid  

– De industrie is verantwoordelijk voor de juistheid van de informatie die ze hebben aangeleverd  

– De hier gepresenteerde informatie is niet compleet, omdat sommige gegevens door de industrie als bedrijfsgeheim worden beschouwd   
###Roken brengt u en anderen rondom u ernstige schade toe

![242639](http://wetten.overheid.nl/Illustration/242639)


<meta http-equiv='Content-Type' content='text/html; charset=utf-8' />

##Regeling aanmelding tot uitoefening der diergeneeskunde

De Staatssecretaris van Landbouw, Natuurbeheer en Visserij,  
Gelet op [artikel 9, eerste, derde, vierde lid en vijfde lid, van de Wet op de uitoefening van de diergeneeskunde 1990](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) (Stb. 214);
Besluit:    

### Artikel  1  

In deze regeling wordt verstaan onder: 

a.  *wet:* [Wet op de uitoefening van de diergeneeskunde 1990](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md).  

b.  *CIBG:* Centraal Informatiepunt Beroepen Gezondheidszorg.   

### Artikel  2  

Als ambtenaar als bedoeld in [artikel 9, eerste lid, van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) wordt aangewezen: het Clusterhoofd Registers van het CIBG. 

### Artikel  3  

1.  Een aanmelding als bedoeld in [artikel 9, eerste en tweede lid, van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) geschiedt door het bij het CIBG indienen van een daartoe door CIBG beschikbaar gesteld formulier dat is ingevuld door degene die zich op grond van voornoemd artikel aanmeldt.   
2.  Door middel van het in het eerste lid bedoelde formulier worden in ieder geval de volgende gegevens verstrekt: 

a. naam en voornamen;  

b. geslacht;  

c. geboortedatum en geboorteplaats;  

d. nationaliteit;  

e. burgerservicenummer; 

f. adres onderscheidenlijk adressen waar de praktijk wordt uitgeoefend, met inbegrip van postcode en plaatsnaam onderscheidenlijk plaatsnamen;  

g. woonadres, met inbegrip van postcode en woonplaats;  

h. e-mailadres;  

i. beroepsgroep;  

j. gegevens betreffende de bevoegdheid;  

k. gegevens betreffende de beroepsuitoefening.    

### Artikel  5  

1.  Voor zover de aanmelding, bedoeld in artikel 3, betrekking heeft op een dierenarts, gaat het in artikel 3 bedoelde formulier vergezeld van een kopie van een identiteitsbewijs als bedoeld in [artikel 1 van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md) en bewijsstukken waaruit blijkt dat degene die zich aanmeldt toegelaten is tot de uitoefening van de diergeneeskunde.   
2.  De overlegging van bewijsstukken, als bedoeld in het eerste lid, is niet vereist indien de dierenarts ten genoegen van de Minister van Landbouw, Natuur en Voedselkwaliteit aannemelijk maakt dat deze diens akte van bevoegdheid heeft laten viseren overeenkomstig artikel 8 van de Wet op de Uitoefening van de Diergeneeskunst (Stb. 1954, 372) en het in artikel 3 bedoelde formulier volledig en naar waarheid is ingevuld.  

### Artikel  6  

De bewijsstukken, bedoeld in artikel 5, eerste lid, zijn: 

a. voor een dierenarts bedoeld in [artikel 2 van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) het diploma verkregen als bewijs van het met goed gevolg afgelegd diergeneeskundig of veeartsenijkundig examen aan de Faculteit Diergeneeskunde van de Rijksuniversiteit te Utrecht; 

b. voor de onderdaan die ingevolge [artikel 2 tot en met 8a van de Regeling erkenning EG-beroepskwalificaties uitoefening van de diergeneeskunde](../../../../../../../../ministeriele-regeling/regeling/erkenning/eg-beroepskwalificaties/uitoefening/van/de/etc/BWBR0024505/README.md), is toegelaten: 

– de opleidingstitels met in voorkomend geval de voorgeschreven verklaringen als bedoeld in de [artikelen 3 tot en met 8a van de Regeling erkenning EG-beroepskwalificaties uitoefening van de diergeneeskunde](../../../../../../../../ministeriele-regeling/regeling/erkenning/eg-beroepskwalificaties/uitoefening/van/de/etc/BWBR0024505/README.md);  

– een verklaring van de bevoegde autoriteit van het land waar die onderdaan is gevestigd, waaruit blijkt dat de betrokken onderdaan niet geheel of gedeeltelijk, tijdelijk of definitief de bevoegdheid tot de uitoefening van de diergeneeskunde is ontzegd;   

c. voor andere personen dan bedoeld in de onderdelen a of b, de toelating die hen is verleend ingevolge [artikel 3, eerste en vierde lid, van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) dan wel een toelating als bedoeld in artikel 3 van de Wet op de Uitoefening van de Diergeneeskunst (Stb. 1954, 372).  

### Artikel  8  

1.  Een kennisgeving als bedoeld in [artikel 9, vierde lid, van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) geschiedt schriftelijk, per e-mail of per telefoon aan het CIBG.   
2.  Een kennisgeving als bedoeld in [artikel 9, vijfde lid, van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) geschiedt schriftelijk aan het CIBG.   
3.  De kennisgeving, bedoeld in het tweede lid, gaat vergezeld van een kopie van een identiteitsbewijs als bedoeld in [artikel 1 van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md).  

### Artikel  9  

Deze regeling treedt in werking op hetzelfde tijdstip als waarop [artikel 9 van de wet](../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) in werking treedt. 

### Artikel  10  

Deze regeling kan worden aangehaald als: Regeling aanmelding tot uitoefening der diergeneeskunde. 

's-Gravenhage 
27 november, 1991    

De 
Staatssecretaris van Landbouw, Natuurbeheer en Visserij, 

voor deze:

De 
secretaris-generaal,
T. H. J. Joustra.    

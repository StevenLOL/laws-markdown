<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 11 mei 2007, nr. WJZ 7056845, houdende nadere regels in verband met elektromagnetische compatibiliteit van uitrusting (Regeling elektromagnetische compatibiliteit 2007)

De Minister van Economische Zaken,  
Gelet op de [artikelen 1, onderdeel i](../../../../../../AMvB/besluit/elektromagnetische/compatibiliteit/2007/BWBR0021041/README.md), en [18 van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md);
Besluit:    

### Artikel  1  

De overeenkomsten bedoeld in [artikel 1, onderdeel i, van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md) zijn: 

a. de Overeenkomst inzake wederzijdse erkenning tussen de Europese Gemeenschap en de Verenigde Staten van Amerika (PbEG 1999, L 31);  

b. de Overeenkomst inzake wederzijdse erkenning tussen de Europese Gemeenschap en Canada (PbEG 1998, L 280);  

c. de Overeenkomst inzake wederzijdse erkenning van overeenstemmingsbeoordeling, certificaten en markeringen tussen de Europese Gemeenschap en Australië (PbEG 1998, L 229);  

d. de Overeenkomst inzake wederzijdse erkenning van overeenstemmingsbeoordeling tussen de Europese Gemeenschap en Nieuw-Zeeland (PbEG 1998, L 229);  

e. de Overeenkomst inzake wederzijdse erkenning van overeenstemmingsbeoordeling, tussen de Europese Gemeenschap en Japan (PbEG 2001, L 284);  

f. de Overeenkomst inzake wederzijdse erkenning van overeenstemmingsbeoordeling tussen de Europese Gemeenschap en Zwitserland (PbEG 2002, L 114).    

### Artikel  2  

1.  Een aanvraag tot aanwijzing als bedoeld in [artikel 17 van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md) wordt ingediend bij het Agentschap Telecom van het Ministerie van Economische Zaken.   
2.  De aanvraag, bedoeld in het eerste lid, bevat: 

a. gegevens waaruit blijkt dat de instantie waarop de aanvraag betrekking heeft voldoet aan [artikel 17, eerste lid van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md);  

b. de categorieën apparaten waarop de aanvraag betrekking heeft;  

c. de aspecten van de eisen, bedoeld in [artikel 4, eerste en tweede lid, van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md) waarop de aanvraag betrekking heeft.     

### Artikel  3*  

1.  De Minister van Economische Zaken kan maatregelen nemen om de ingebruikneming of het gebruik van uitrusting die voldoet aan de beschermingseisen, bedoeld in [artikel 4, eerste en tweede lid, van het Besluit elektromagnetische compatibiliteit 2007](../../../../../../AMvB/besluit/elektromagnetische/compatibiliteit/2007/BWBR0021041/README.md) te beperken 

a. om een bestaand of te verwachten probleem in verband met elektromagnetische compatibiliteit op een bepaalde locatie verhelpen, of  

b. om openbare elektronische communicatienetwerken of apparaten die naar hun aard bestemd zijn voor het zenden of ontvangen van radiocommunicatiesignalen, om veiligheidsredenen te beschermen indien die worden gebruikt voor veiligheidsdoeleinden in duidelijk gedefinieerde spectrumsituaties.     
2.  Degenen tot wie de maatregelen als bedoeld in het vorige lid zich richten, volgen deze maatregelen op.   

### Artikel  3  

Wijzigt de Regeling randapparaten en radioapparaten.   

### Artikel  4  

Wijzigt de Regeling storingsklachten, de Regeling vergoedingen Agentschap Telecom 2007 en de Regeling gebruik van frequentieruimte zonder vergunning.   

### Artikel  5  

De [Regeling elektromagnetische compatibiliteit](../../../../../../ministeriele-regeling/regeling/elektromagnetische/compatibiliteit/BWBR0012998/README.md) wordt ingetrokken.  

### Artikel  6  

Deze regeling wordt aangehaald als: Regeling elektromagnetische compatibiliteit 2007.  

### Artikel  7  

Deze regeling treedt in werking met ingang van 20 juli 2007.  
Deze regeling zal met de toelichting in de Staatscourant worden geplaatst.   

Den Haag 
11 mei 2007   

De 
Staatssecretaris van Economische Zaken, 
F.Heemskerk   

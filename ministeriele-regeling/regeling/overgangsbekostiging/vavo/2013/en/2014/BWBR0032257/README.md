<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 22 oktober 2012, nr. BVE/429131, voor de overgangsbekostiging vavo 2013 en 2014 (Regeling overgangsbekostiging vavo 2013 en 2014)

De Minister van Onderwijs, Cultuur en Wetenschap,  
Gelet op [artikel VI van de Wet tot wijziging van onder meer de Wet educatie en beroepsonderwijs inzake voortgezet algemeen volwassenenonderwijs en overige educatie van 13 september 2012](../../../../../../../../wet/wijzigingswet/wet/educatie/en/beroepsonderwijs/enz./(voortgezet/algemeen/etc/BWBR0032074/README.md), gepubliceerd in Stb. 2012, 450, van 9 oktober 2012;
Besluit:    

### Artikel  1  

####Algemene bepalingen

In deze regeling wordt verstaan onder: 

a.  *Minister:* de Minister van Onderwijs, Cultuur en Wetenschap;  

b.  *Wet:* de [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md);  

c.  *Instelling:* een regionaal opleidingencentrum als bedoeld in [artikel 1.3.1 van de Wet](../../../../../../../../wet/wet/educatie/en/beroepsonderwijs/BWBR0007625/README.md);  

d.  *vavo:* een of meerdere opleidingen voortgezet algemeen volwassenenonderwijs als bedoeld in [artikel 7.3.1, eerste lid, onder a, van de Wet](../../../../../../../../wet/wet/educatie/en/beroepsonderwijs/BWBR0007625/README.md);   

### Artikel  2  

####Doelbepaling

Indien een instelling op 1 augustus 2012 een of meer opleidingen vavo verzorgde op grond van een overeenkomst als bedoeld in [artikel 2.3.4 van de Wet](../../../../../../../../wet/wet/educatie/en/beroepsonderwijs/BWBR0007625/README.md) zoals luidend op die datum wordt de rijksbijdrage voor het vavo, voor de jaren 2013 en 2014, voor die instelling berekend op grond van de formule als bedoeld in [artikel VI, eerste lid, van de Wet van 13 september 2012](../../../../../../../../wet/wijzigingswet/wet/educatie/en/beroepsonderwijs/enz./(voortgezet/algemeen/etc/BWBR0032074/README.md), gepubliceerd in Stb. 2012, 450 

### Artikel  3  

####Budget

Voor de rijksbijdrage voor het vavo, waarop de in [artikel 1.3.1 van de Wet](../../../../../../../../wet/wet/educatie/en/beroepsonderwijs/BWBR0007625/README.md) bedoelde aanspraak betrekking heeft, wordt in de overgangsjaren 2013 en 2014 een bedrag beschikbaar gesteld van € 58.321.000 per jaar. Dit bedrag kan worden bijgesteld als gevolg van uit de rijksbegroting voortvloeiende maatregelen. 

### Artikel  4  

####Verdeling beschikbare middelen

1.  De instellingsbudgetten, berekend op grond van de formule genoemd in [artikel VI, eerste lid, van de Wet van 13 september 2012](../../../../../../../../wet/wijzigingswet/wet/educatie/en/beroepsonderwijs/enz./(voortgezet/algemeen/etc/BWBR0032074/README.md), gepubliceerd in Stb. 2012, 450, worden voor de jaren 2013 en 2014 vastgesteld zoals vermeld in de bijlage behorende bij deze regeling.   
2.  De instellingsbudgetten, als bedoeld in het eerste lid, kunnen worden bijgesteld als gevolg van uit de rijksbegroting voortvloeiende maatregelen, als bedoeld in artikel 3. De bijgestelde instellingsbudgetten worden gepubliceerd in de Staatscourant.  

### Artikel  5  

####Begroting, verslaglegging en gegevensverstrekking

Een instelling die in de jaren 2013 en 2014 een rijksbijdrage voor het vavo ontvangt op grond van deze regeling neemt in acht hetgeen bij of krachtens de [Wet](../../../../../../../../wet/wet/educatie/en/beroepsonderwijs/BWBR0007625/README.md) is bepaald ten aanzien van de begroting, verslaglegging en gegevensverstrekking, bedoeld in [hoofdstuk 2, titel 5, paragraaf 1a van de Wet](../../../../../../../../wet/wet/educatie/en/beroepsonderwijs/BWBR0007625/README.md). 

### Artikel  6  

####Inwerkingtreding en vervaldatum

1.  Deze regeling treedt in werking met ingang van 1 januari 2013.   
2.  Deze regeling vervalt met ingang van 1 januari 2016.  

### Artikel  7  

####Citeertitel

Deze regeling wordt aangehaald als: Regeling overgangsbekostiging vavo 2013 en 2014. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
J.M. van Bijsterveldt-Vliegenthart    

### Bijlage 

#### behorende bij artikel 4, eerste lid , van de Regeling overgangsbekostiging vavo 2013 en 2014

| Brin  | naam roc  | Overgangsbudget  | Overgangsbudget  |--- |--- | 2013  | 2014  |
|:---|:---|:---|:---|:---|:---|:---|:---|
| 01AA  | Landstede  |  € 421.203   |  € 421.203   |
| 04CY  | ROC Rivor  |  € 968.491   |  € 968.491   |
| 04EU  | ROC Kop v Noord-Holland  |  € 868.030   |  € 868.030   |
| 04FO  | ROC Koning Willem I  |  € 1.263.311   |  € 1.263.311   |
| 20MQ  | ROC Da Vinci College  |  € 1.180.925   |  € 1.180.925   |
| 24ZZ  | ROC Graafschap College  |  € 1.088.425   |  € 1.088.425   |
| 25LF  | Rijn Ijssel  |  € 1.056.535   |  € 1.056.535   |
| 25LG  | ROC Friesland College  |  € 1.145.115   |  € 1.145.115   |
| 25LH  | ROC Midden Nederland  |  € 5.275.017   |  € 5.275.017   |
| 25LJ  | ROC Ter AA  |  € 1.009.578   |  € 1.009.578   |
| 25LN  | ID College  |  € 1.356.375   |  € 1.356.375   |
| 25LP  | ROC Zadkine  |  € 5.769.651   |  € 5.769.651   |
| 25LR  | ROC Flevoland  |  € 568.839   |  € 568.839   |
| 25LT  | ROC Gilde Opleidingen  |  € 1.562.043   |  € 1.562.043   |
| 25LU  | ROC Alfa-college  |  € 1.216.761   |  € 1.216.761   |
| 25LX  | ROC West-Brabant  |  € 2.015.457   |  € 2.015.457   |
| 25LZ  | ROC Tilburg  |  € 2.447.362   |  € 2.447.362   |
| 25MA  | ROC Leiden  |  € 1.076.294   |  € 1.076.294   |
| 25MB  | ROC Eindhoven  |  € 1.977.321   |  € 1.977.321   |
| 25PJ  | ROC Deltion College  |  € 1.162.898   |  € 1.162.898   |
| 25PL  | ROC Leeuwenborgh  |  € 1.539.607   |  € 1.539.607   |
| 25PM  | ROC Onderwijsgroep A12  |  € 327.014   |  € 327.014   |
| 25PN  | ROC Nijmegen  |  € 511.850   |  € 511.850   |
| 25PT  | ROC Horizon College  |  € 1.135.537   |  € 1.135.537   |
| 25PU  | ROC Arcus College  |  € 950.028   |  € 950.028   |
| 25PV  | ROC Scalda  |  € 1.923.128   |  € 1.923.128   |
| 25PW  | ROC Drenthe College  |  € 957.962   |  € 957.962   |
| 25PX  | ROC Nova College  |  € 3.729.761   |  € 3.729.761   |
| 25PZ  | ROC van Amsterdam  |  € 5.614.333   |  € 5.614.333   |
| 25RA  | ROC Zaanstreek-Waterland  |  € 803.095   |  € 803.095   |
| 27DV  | ROC Aventus  |  € 2.323.119   |  € 2.323.119   |
| 27GZ  | ROC Mondriaan College  |  € 2.634.972   |  € 2.634.972   |
| 27YU  | ROC van Twente  |  € 1.958.922   |  € 1.958.922   |
| 28DE  | ROC de Leijgraaf  |  € 482.038   |  € 482.038   |
|  *Totaal*   | --- |  € 58.321.000   |  € 58.321.000   |


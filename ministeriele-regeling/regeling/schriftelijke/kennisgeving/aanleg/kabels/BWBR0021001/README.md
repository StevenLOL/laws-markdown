<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 12 december 2006, nr. WJZ 6107378, houdende regels inzake de schriftelijke kennisgeving bij de uitvoering van werkzaamheden aan kabels (Regeling schriftelijke kennisgeving aanleg kabels)

De Minister van Economische Zaken,  
Gelet op [artikel 5.3, zesde lid, van de Telecommunicatiewet](../../../../../../../wet/telecommunicatiewet/BWBR0009950/README.md);
Besluit:    

### Artikel  1  

In deze regeling wordt verstaan onder wet: de [Telecommunicatiewet](../../../../../../../wet/telecommunicatiewet/BWBR0009950/README.md). 

### Artikel  2  

De schriftelijke kennisgeving, bedoeld in [artikel 5.3, eerste en tweede lid, van de wet](../../../../../../../wet/telecommunicatiewet/BWBR0009950/README.md) bevat in elk geval de volgende informatie: 

a. naam en adres van de aanbieder van het openbare elektronische communicatienetwerk;  

b. de rechtsgrond van de gedoogplicht;  

c. het doel van de kennisgeving;  

d. de voorgenomen plaats van de uit te voeren werkzaamheden;  

e. het voorgenomen tijdstip van de uit te voeren werkzaamheden;  

f. de voorgenomen werkwijze van de uit te voeren werkzaamheden;  

g. een omschrijving van de kabels en werken waarop de werkzaamheden betrekking hebben;  

h. een omschrijving van de procedure, bedoeld in [artikel 5.3, tweede, derde en vierde lid, van de wet](../../../../../../../wet/telecommunicatiewet/BWBR0009950/README.md);  

i. vermelding van de termijnen, bedoeld in [artikel 5.3, derde en vierde lid](../../../../../../../wet/telecommunicatiewet/BWBR0009950/README.md);  

j. vermelding van de schorsende werking van het verzoek, bedoeld in [artikel 5.3, vijfde lid](../../../../../../../wet/telecommunicatiewet/BWBR0009950/README.md);  

k. vermelding of de kennisgeving de eerste dan wel de tweede kennisgeving betreft.   

### Artikel  3  

De schriftelijke kennisgeving wordt door middel van een aangetekende brief met ontvangstbevestiging verstuurd. 

### Artikel  4  

Deze regeling treedt in werking met ingang van 1 februari 2007. 

### Artikel  5  

Deze regeling wordt aangehaald als: Regeling schriftelijke kennisgeving aanleg kabels. 
Deze regeling zal met de toelichting in de Staatscourant worden geplaatst.   

Den Haag 
12 december 2006   

De 
Minister van Economische Zaken,
J.G. Wijn     

<meta http-equiv='Content-Type' content='text/html; charset=utf-8' />

##Regeling Wvo septic tank

De minister van Verkeer en Waterstaat,  
Gelet op [artikel 7, tweede lid, van het Lozingenbesluit Wvo huishoudelijk afvalwater](../../../../../../AMvB/lozingenbesluit/wvo/huishoudelijk/afvalwater/BWBR0008512/README.md) (Stb. 1997, 27);
Besluit:    

### Artikel  1  

1.  Indien huishoudelijk afvalwater met een vervuilingswaarde van: 

a. 1 en minder dan 6 inwonerequivalenten wordt geloosd, bedraagt de inhoud van de septic tank ten minste 6 m <sup>3</sup>;  

b. 6 en niet meer dan 10 inwonerequivalenten wordt geloosd, bedraagt de inhoud van de septic tank ten minste 12 m <sup>3.</sup>     
2.  Een septic tank bestaat uit drie compartimenten. De volumeverhouding tussen de compartimenten, van de inhoud die kan worden benut, bedraagt in de stroomrichting twee staat tot één staat tot één.   
3.  Scheidingswanden tussen de compartimenten van de septic tank steken ten minste 20 cm boven het waterniveau uit.   
4.  De instroomopening in het eerste compartiment van de septic tank bevindt zich ten minste 10 cm boven het- waterniveau teneinde vrij te kunnen afwateren. De- toevoerpijp steekt ten minste 5 en ten hoogste 10 cm uit de binnenwand.   
5.  Doorstroomopeningen in scheidingswanden tussen de- compartimenten van de septic tank zijn zodanig uitgevoerd, dat: 

doorvoer van bodemslib en drijflagen wordt voorkomen;  

de gezamenlijke oppervlakte van de doorstroomopeningen per scheidingswand ten minste 100 cm <sup>2</sup> en ten hoogste 400 cm <sup>2</sup> bedraagt;  

de bovenkant van de doorstroomopeningen ten minste 30 cm onder het waterniveau ligt, en  

de onderkant van de doorstroomopeningen hoger ligt dan ten minste de helft van de waterhoogte gemeten vanaf de bodem van de tank.     
6.  De afvoeropening van een septic tank is voorzien van een duikschot of een T-stuk zodat afvoer van bodemslib of drijflagen wordt voorkomen.   
7.  De waterhoogte in een septic tank bedraagt ten minste 1,2 m en ten hoogste: 

2,2 m bij een inhoud van ten hoogste 10 m <sup>3</sup>;  

2,5 m bij een inhoud van meer dan 10 m <sup>3</sup>.     
8.  Indien afzonderlijke septic tanks parallel zijn geschakeld, voldoet iedere tank afzonderlijk aan de voorschriften in het eerste tot en met het zevende lid.   

### Artikel  2  

Deze regeling treedt in werking met ingang van de dag waarop het [Lozingenbesluit huishoudelijk afvalwater](../../../../../../AMvB/lozingenbesluit/wvo/huishoudelijk/afvalwater/BWBR0008512/README.md) in werking treedt.  

### Artikel  3  

Deze regeling kan worden aangehaald als: Regeling Wvo septic tank.  
Deze regeling zal in de Staatscourant worden geplaatst.   

De 
Minister van Verkeer en Waterstaat, 
A.Jorritsma-Lebbink    

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 25 augustus 2010, nr. R&P/RPA/2010/16909, houdende regels omtrent de hoogte van aan scholingsinstellingen te verstrekken subsidie, bedoeld in de artikelen 2:29 en 3:49 van de Wet werk en arbeidsondersteuning jonggehandicapten (Regeling subsidieplafond scholingsinstellingen 2011 tot en met juli 2016)

De Minister van Sociale Zaken en Werkgelegenheid,  
Gelet op de [artikelen 2:29](../../../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:49 van de Wet werk en arbeidsondersteuning jonggehandicapten](../../../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md);
Besluit:    

### Artikel  1  

####Bedrag subsidieplafond 2011 tot en met 31 juli 2016

1.  Het totale subsidieplafond, bedoeld in [artikel 3 van de Subsidieregeling scholing jonggehandicapten met ernstige scholingsbelemmeringen](../../../../../../../../../../../ministeriele-regeling/subsidieregeling/scholing/jonggehandicapten/met/ernstige/etc/BWBR0018795/README.md), bedraagt voor de periode 1 januari 2011 tot en met 31 juli 2016 € 39,9 miljoen.   
2.  Het subsidieplafond, bedoeld in het eerste lid, wordt als volgt verdeeld over de cohorten, bedoeld in [artikel 1 van de Subsidieregeling scholing jonggehandicapten met ernstige scholingsbelemmeringen](../../../../../../../../../../../ministeriele-regeling/subsidieregeling/scholing/jonggehandicapten/met/ernstige/etc/BWBR0018795/README.md): 

a. cohort van 1 januari 2011 tot en met 31 juli 2014: € 13,3 miljoen;  

b. cohort van 1 januari 2012 tot en met 31 juli 2015: € 13,3 miljoen;  

c. cohort van 1 januari 2013 tot en met 31 juli 2016: € 13,3 miljoen.     
3.  Het subsidieplafond, bedoeld in het tweede lid, wordt per cohort als volgt verdeeld over de klassen, bedoeld in [artikel 4 van de Subsidieregeling scholing jonggehandicapten met ernstige scholingsbelemmeringen](../../../../../../../../../../../ministeriele-regeling/subsidieregeling/scholing/jonggehandicapten/met/ernstige/etc/BWBR0018795/README.md): 

a. klasse 1: € 0;  

b. klasse 2: € 5,3 miljoen;  

c. klasse 3: € 8,0 miljoen.     
4.  In afwijking van het derde lid, kunnen, ter afronding, de daar genoemde bedragen per klasse met maximaal € 100.000,– worden verhoogd, met dien verstande dat het bedrag per cohort, genoemd in het tweede lid, niet wordt overschreden.  

### Artikel  2  

####Inwerkingtreding

Deze regeling treedt in werking met ingang van 1 oktober 2010. 

### Artikel  3  

####Citeertitel

Deze regeling wordt aangehaald als: Regeling subsidieplafond scholingsinstellingen 2011 tot en met juli 2016. 
Deze regeling zal met de toelichting in de Staatscourant worden geplaatst.   

Den Haag 
25 augustus 2010   

De 
Minister van Sociale Zaken en Werkgelegenheid, 
J.P.H. Donner     

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 21 augustus 2007, Directie Sociale Verzekeringen, nr. SV/R&S/2007/26473, houdende regels omtrent de hoogte van aan scholingsinstellingen te verstrekken subsidie als bedoeld in artikel 50a van de Wet arbeidsongeschiktheidsvoorziening jonggehandicapten (Regeling subsidieplafond scholingsinstellingen 2008 tot en met 2010)

De Minister van Sociale Zaken en Werkgelegenheid,  
Gelet op [artikel 50a van de Wet arbeidsongeschiktheidsvoorziening jonggehandicapten](../../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md);
Besluit:    

### Artikel  1  

####Bedrag subsidieplafond

1.  Het totale subsidieplafond, bedoeld in [artikel 3 van de Subsidieregeling scholing jonggehandicapten met ernstige scholingsbelemmeringen](../../../../../../../../../../ministeriele-regeling/subsidieregeling/scholing/jonggehandicapten/met/ernstige/etc/BWBR0018795/README.md), bedraagt voor de periode 1 januari 2008 tot en met 31 december 2010 € 14,4 miljoen.   
2.  Het subsidieplafond, bedoeld in het eerste lid, wordt als volgt over de klassen, bedoeld in [artikel 4 van de Subsidieregeling scholing jonggehandicapten met ernstige scholingsbelemmeringen](../../../../../../../../../../ministeriele-regeling/subsidieregeling/scholing/jonggehandicapten/met/ernstige/etc/BWBR0018795/README.md), verdeeld: klasse 1: € 0 miljoen; klasse 2: € 5,8 miljoen; klasse 3: € 8,6 miljoen.   
3.  In afwijking van het tweede lid, kunnen, ter afronding, de daar genoemde bedragen met maximaal € 100.000 worden verhoogd, met dien verstande dat het bedrag, genoemd in het eerste lid niet wordt overschreden.   

### Artikel  2  

####Inwerkingtreding

Deze regeling treedt in werking met ingang van 1 januari 2008.  

### Artikel  3  

####Citeertitel

Deze regeling wordt aangehaald als: Regeling subsidieplafond scholingsinstellingen 2008 tot en met 2010.  
Deze regeling zal met de toelichting in de Staatscourant worden geplaatst.   

Den Haag 
21 augustus 2007   

De 
Minister van Sociale Zaken en Werkgelegenheid, 
J.P.H.Donner   

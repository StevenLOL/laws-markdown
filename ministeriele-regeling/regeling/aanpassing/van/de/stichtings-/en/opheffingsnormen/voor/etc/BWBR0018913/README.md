<meta http-equiv='Content-Type' content='text/html; charset=utf-8' />

##Regeling aanpassing van de stichtings- en opheffingsnormen voor basisscholen 2006 in verband met gebiedswijzigingen per 1 januari 2005

De Minister van Onderwijs, Cultuur en Wetenschap,  
Gelet op de [wet van 1 juli 2004 (Stb 2004, 414) tot gemeentelijke herindeling van een deel van de Achterhoek, de Graafschap en de Liemers, Deventer en Bathmen](../../../../../../../../../../../wet/wet/gemeentelijke/herindeling/van/de/achterhoek/de/graafschap/en/de/etc/BWBR0016960/README.md), alsmede de [artikelen 77, vierde en vijfde lid](../../../../../../../../../../../wet/wbo/BWBR0003420/README.md) en [156, eerste en vierde lid, van de Wet op het primair onderwijs](../../../../../../../../../../../wet/wbo/BWBR0003420/README.md);
Besluit:    

### Artikel  1  

####Vaststelling nieuwe stichtings- en opheffingsnormen

Voor de basisscholen in de onderstaande gemeenten worden de volgende stichtings- en opheffingsnormen vastgesteld:  

| Gemeentenaam  | Gemeentecode  | Opheffingsnorm  | Stichtingsnorm  |
|:---|:---|:---|:---|
| Aalten  | 0197  | 76  | 200  |
| Alkemade  | 0483  | 113  | 200  |
| Berkelland  | 1859  | 49  | 200  |
| Best  | 0753  | 140  | 233  |
| Bronckhorst  | 1876  | 43  | 200  |
| Deventer  | 0150  | 125  | 208  |
| Doetinchem  | 0222  | 127  | 212  |
| Oost Gelre  | 0240  | 93  | 200  |
| Hellendoorn  | 0163  | 69  | 200  |
| Jacobswoude  | 0645  | 78  | 200  |
| Leiderdorp  | 0547  | 181  | 302  |
| Leidschendam-Voorburg  | 1916  | 172  | 287  |
| Lochem  | 0262  | 46  | 200  |
| Montferland  | 1955  | 82  | 200  |
| Oude Ysselstreek  | 1509  | 79  | 200  |
| Rotterdam  | 0599  | 183  | 305  |
| Son en Breugel  | 0848  | 119  | 200  |
| Wierden  | 0189  | 72  | 200  |
| Zevenaar  | 0299  | 111  | 200  |
| Zutphen  | 0301  | 150  | 250  |

### Artikel  2  

####In-de-plaats-treding

De in artikel 1 bedoelde normen treden met ingang van 1 januari 2006 in de plaats van de normen die voor de bij de herindeling betrokken gemeenten zijn vastgesteld in [bijlage 1](../../../../../../../../../../../ministeriele-regeling/aanpassing/van/de/stichtings-/en/opheffingsnormen/voor/het/basisonderwijs/etc/BWBR0014132/README.md) en [2 van de regeling: ‘Regeling aanpassing van de stichtings- en opheffingsnormen voor het basisonderwijs 2003](../../../../../../../../../../../ministeriele-regeling/aanpassing/van/de/stichtings-/en/opheffingsnormen/voor/het/basisonderwijs/etc/BWBR0014132/README.md) ’ (van 18 oktober 2002 met kenmerk CFI/BPO-2002/82956, zoals gepubliceerd in Gele Katern nummer 24 van 30 oktober 2002).  

### Artikel  3  

####Inwerkingtreding

Deze regeling treedt in werking met ingang van de derde dag na de dagtekening van de Staatscourant, waarin zij wordt geplaatst.  

### Artikel  4  

####Citeertitel

Deze regeling wordt aangehaald als ‘Regeling aanpassing van de stichtings- en opheffingsnormen voor basisscholen 2006 in verband met gebiedswijzigingen per 1 januari 2005’.  
Deze regeling zal met toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M.J.A. van derHoeven   

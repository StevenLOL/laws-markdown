<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 5 september 2013, 2013-0000117927 tot vaststelling van een regeling voor de verstrekking van een koopkrachttegemoetkoming aan niet-KOB-gerechtigden met een AOW-pensioen (Regeling koopkrachttegemoetkoming niet-KOB-gerechtigden met een AOW-pensioen)

De Staatssecretaris van Sociale Zaken en Werkgelegenheid,  
Gelet op [artikel 3, eerste lid](../../../../../../../../wet/kaderwet/szw-subsidies/BWBR0008754/README.md), juncto [artikel 9 van de Kaderwet SZW-subsidies](../../../../../../../../wet/kaderwet/szw-subsidies/BWBR0008754/README.md) en [artikel 34a van de Wet structuur uitvoeringsorganisatie werk en inkomen](../../../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);
Besluit:    

### Artikel  1  

####Begripsomschrijvingen

In deze regeling wordt verstaan onder: 

a.  *Minister:* Minister van Sociale Zaken en Werkgelegenheid;  

b.  *ouderdomspensioen:* ouderdomspensioen als bedoeld in [artikel 7 van de Algemene Ouderdomswet](../../../../../../../../wet/algemene/ouderdomswet/BWBR0002221/README.md);  

c.  *de SVB:* de Sociale verzekeringsbank, genoemd in [hoofdstuk 6 van de Wet structuur uitvoeringsorganisatie werk en inkomen](../../../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);  

d.  *Uitvoeringsbesluit KOB:* [Uitvoeringsbesluit koopkrachttegemoetkoming oudere belastingplichtigen](../../../../../../../../AMvB/uitvoeringsbesluit/koopkrachttegemoetkoming/oudere/belastingplichtigen/BWBR0030031/README.md);  

e.  *Wet MKOB:* [Wet mogelijkheid koopkrachttegemoetkoming oudere belastingplichtigen](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md).   

### Artikel  2  

####Uitvoering van de regeling

De SVB is belast met de uitvoering van deze regeling. 

### Artikel  3  

####Tegemoetkoming

1.  De persoon die: 

a. recht heeft op ouderdomspensioen;  

b. woonachtig is op het grondgebied van: 

1°. een van de andere lidstaten van de Europese Unie dan Nederland;  

2°. een andere staat die partij is bij de Overeenkomst betreffende de Europese Economische Ruimte of Zwitserland;  

3°. Aruba, Curaçao, Sint Maarten, of de openbare lichamen Bonaire, Sint Eustatius en Saba, of  

4°. een staat waarmee Nederland een verdrag inzake sociale zekerheid heeft afgesloten, en    

c. geen recht heeft op een tegemoetkoming als bedoeld in [artikel 3 van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md);   heeft recht op een tegemoetkoming ter hoogte van het bedrag, genoemd in [artikel 1, eerste lid, van het Uitvoeringsbesluit KOB](../../../../../../../../AMvB/uitvoeringsbesluit/koopkrachttegemoetkoming/oudere/belastingplichtigen/BWBR0030031/README.md).   
2.  Eveneens recht op een tegemoetkoming als bedoeld in het eerste lid heeft de pensioengerechtigde die: 

a. op grond van [artikel 5, tweede lid, van het Besluit regels export uitkeringen](../../../../../../../../AMvB/besluit/regels/export/uitkeringen/BWBR0011049/README.md) recht heeft op ouderdomspensioen alsof hij in Nederland woont, en  

b. geen recht heeft op een tegemoetkoming als bedoeld in [artikel 3 van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md).    

### Artikel  4  

####Ontstaan van het recht op tegemoetkoming

1.  Het recht op de tegemoetkoming ontstaat van rechtswege op de eerste dag van de maand waarin aan de voorwaarden, genoemd in artikel 3, is voldaan.   
2.  De persoon die met terugwerkende kracht tot en met uiterlijk 1 juni 2011 recht heeft op de tegemoetkoming, bedoeld in het eerste lid, heeft tevens recht op vergoeding van de wettelijke rente, bedoeld in [artikel 119 van boek 6 van het Burgerlijk Wetboek](../../../../../../../../wet/burgerlijk/wetboek/boek/6/BWBR0005289/README.md).  

### Artikel  5  

####Betaalbaarstelling van de tegemoetkoming

1.  Indien de SVB de beschikking heeft over gegevens op basis waarvan aannemelijk is dat de betrokkene recht heeft op de tegemoetkoming, vindt de betaling van de tegemoetkoming plaats zonder dat dit bij beschikking is vastgesteld en geschiedt deze als regel maandelijks.   
2.  De SVB is bevoegd om de betaling van de tegemoetkoming te schorsen indien zij van oordeel is of vermoedt dat: 

a. niet langer aannemelijk is dat betrokkene recht heeft op de tegemoetkoming;  

b. betrokkene zijn verplichting op grond van [artikel 6](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md) in samenhang met [artikel 11 van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md) niet is nagekomen.    

### Artikel  6  

####Van overeenkomstige toepassing

1.  De [artikelen 5, tweede tot en met zevende lid](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md), [6 tot en met 8, eerste en tweede lid](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md), en [9 tot en met 11 van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md) zijn van overeenkomstige toepassing, waarbij voor ‘tegemoetkoming’ telkens wordt gelezen ‘tegemoetkoming als bedoeld in artikel 3 van de Regeling koopkrachttegemoetkoming niet-KOB-gerechtigden met een AOW-pensioen’; voor ‘belastingplichtige’ wordt gelezen ‘rechthebbende’ en voor ‘geen recht op bestond als bedoeld in [artikel 3](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md)’ wordt gelezen ‘geen recht op bestond als bedoeld in artikel 3 van de Regeling koopkrachttegemoetkoming niet-KOB-gerechtigden met een AOW-pensioen’.   
2.  Voor de toepassing van andere wetten dan de [Kaderwet SZW-subsidies](../../../../../../../../wet/kaderwet/szw-subsidies/BWBR0008754/README.md) en de [Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md), en de op die andere wetten berustende bepalingen wordt een tegemoetkoming op grond van deze regeling aangemerkt als een tegemoetkoming als bedoeld in [artikel 3 van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md).  

### Artikel  7  

####Financiering en verantwoording uitvoering door de SVB

1.  De Minister verstrekt jaarlijks ten laste van ’s Rijks kas aan de SVB een uitkering voor de lasten van de door de SVB betaalde tegemoetkomingen als bedoeld in deze regeling en de daaraan verbonden uitvoeringskosten.   
2.  [Artikel 13, tweede tot en met vierde lid, van de Wet MKOB](../../../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md) is van overeenkomstige toepassing, waarbij voor tegemoetkomingen wordt gelezen: tegemoetkomingen als bedoeld in artikel 3 van de Regeling. koopkrachttegemoetkoming niet-KOB-gerechtigden met een AOW-pensioen.   
3.  De [Regeling bekostiging koopkrachttegemoetkoming oudere belastingplichtigen](../../../../../../../../ministeriele-regeling/regeling/bekostiging/koopkrachttegemoetkoming/oudere/belastingplichtigen/BWBR0030013/README.md) is van overeenkomstige toepassing op deze regeling met dien verstande dat onder KOB mede wordt verstaan het bedrag van de tegemoetkoming, bedoeld in artikel 3.  

### Artikel  8  

####Inwerkingtreding

Deze regeling treedt in werking met ingang van 1 oktober 2013 en werkt terug tot en met 1 juni 2011. 

### Artikel  9  

####Citeertitel

Deze regeling wordt aangehaald als: Regeling koopkrachttegemoetkoming niet-KOB-gerechtigden met een AOW-pensioen. 
Deze regeling zal met de toelichting in de Staatscourant worden geplaatst.   

Den Haag 
5 september 2013   

De 
Staatssecretaris van Sociale Zaken en Werkgelegenheid, 
J. Klijnsma     

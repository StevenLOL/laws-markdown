<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 25 oktober 2011, nr. IENM/BSK-145857 houdende vaststelling van de Regeling verzekeringsplaten niet-kentekenplichtige motorrijtuigen 2012

De Minister van Infrastructuur en Milieu,  
Gelet op [artikel 3, derde en vierde lid, van het Besluit van 16 september 1965, houdende vaststelling van het bewijs van verzekering voor de niet-kentekenplichtige motorrijtuigen en enkele regelen met betrekking tot het bewijs van vrijstelling](../../../../../../../AMvB/vaststelling/bewijs/van/verzekering/voor/niet-kentekenplichtige/etc/BWBR0002503/README.md) (Stb. 1965, 414);
besluit:    

### Artikel  1  

1.  De ondergrond van de verzekeringsplaat heeft een retroreflecterende kleur geel.   
2.  De letters en cijfers, het woord ‘Nederland’ en het jaartal ‘2012’, alsmede een eventuele rand, worden uitgevoerd in de kleur rood.   
3.  Het woord ‘Nederland’ en het jaartal ‘2012’ worden, in de volgorde waarin zij hier zijn genoemd, onderaan op de verzekeringsplaat geplaatst.   

### Artikel  2  

De regeling van de Minister van Verkeer en Waterstaat van 20 oktober 2006, nr. HDJZ/AWW/2006-1609, tot vaststelling van de kleur van verzekeringsplaten voor niet-kentekenplichtige motorrijtuigen en daarop te vermelden aanduidingen, alsmede van plaats en volgorde van deze aanduidingen ([Regeling verzekeringsplaten niet-kentekenplichtige motorrijtuigen](../../../../../../../ministeriele-regeling/regeling/verzekeringsplaten/niet-kentekenplichtige/motorrijtuigen/BWBR0020438/README.md)) (Stcrt. 2006, 212), wordt ingetrokken.  

### Artikel  3  

Deze regeling treedt in werking met ingang van 1 januari 2012.  
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu,
M.H.Schultz van Haegen-Maas Geesteranus   

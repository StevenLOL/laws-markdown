<meta http-equiv='Content-Type' content='text/html; charset=utf-8' />

##Regeling tot vaststelling van de kleur van verzekeringsplaten voor niet-kentekenplichtige motorrijtuigen en daarop te vermelden aanduidingen, alsmede van plaats en volgorde van deze aanduidingen (Regeling verzekeringsplaten niet-kentekenplichtige motorrijtuigen)

De Minister van Verkeer en Waterstaat,  
Gelet op [artikel 3, derde en vierde lid, van het besluit van 16 september 1965, houdende vaststelling van het bewijs van verzekering voor de niet-kentekenplichtige motorrijtuigen en enkele regelen met betrekking tot het bewijs van vrijstelling](../../../../../../AMvB/vaststelling/bewijs/van/verzekering/voor/niet-kentekenplichtige/etc/BWBR0002503/README.md) (Stb. 414);
Besluit:    

### Artikel  1  

Voor de verzekeringsplaten die het jaartal 2011 zullen dragen, wordt vastgesteld dat: 

a. de ondergrond van de verzekeringsplaat een retroflecterende kleur geel heeft;  

b. de letters en cijfers, het woord ‘Nederland’ en het jaartal ‘2011’, alsmede een eventuele rand, worden uitgevoerd in de kleur blauw, en  

c. het woord ‘Nederland’ en het jaartal ‘2011’ in de volgorde waarin zij hier zijn genoemd, bovenaan op de verzekeringsplaat worden geplaatst.    

### Artikel  2  

Verzekeringsplaten die het jaartal 2010 dragen en voldoen aan artikel 1 van deze regeling, zoals dit artikel luidde vóór 1 januari 2011, behouden hun geldigheid tot en met 30 april 2011.  

### Artikel  3  

De [regeling van de Minister van Verkeer en Waterstaat van 19 augustus 1996](../../../../../../ministeriele-regeling/besluit/vaststelling/kleur/en/aanduidingen/bromfietsplaten/BWBR0008207/README.md), nr. DGV/WJZ/V624091, houdende vaststelling van de kleur van verzekeringsplaten voor bromfietsen en daarop te vermelden aanduidingen, alsmede van plaats en volgorde van deze aanduidingen (Stcrt. 1996, 162), wordt ingetrokken.  

### Artikel  4  

Deze regeling treedt in werking met ingang van 1 januari 2007.  

### Artikel  5  

Deze regeling wordt aangehaald als: Regeling verzekeringsplaten niet-kentekenplichtige motorrijtuigen.  
Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat, 
K.M.H.Peijs   

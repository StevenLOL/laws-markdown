<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 1 september 2014, nr. 492909, houdende het van overeenkomstige toepassing verklaren van enkele rechtspositionele regelingen ten aanzien van de leden met rechtspraak belast en de senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven (Regeling rechtspositie leden met rechtspraak belast en gerechtsauditeurs CRvB en CBb)

De Minister van Veiligheid en Justitie,  
Gelet op artikel 3 van het Besluit rechtspositie leden met rechtspraak belast en gerechtsauditeurs CRvB en CBb;
Besluit:    

### Artikel  1  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en de senior-gerechtsauditeurs en de gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven zijn de artikelen 2 tot en met 5 van de *Anticumulatieregeling PAS Rechterlijke Macht* van overeenkomstige toepassing, met dien verstande dat: 

a. onder rechterlijk ambtenaar wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven;  

b. het bestuur van de Centrale Raad van Beroep onderscheidenlijk het College van Beroep voor het bedrijfsleven wordt aangemerkt als hun functionele autoriteit.   

### Artikel  2  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en de senior-gerechtsauditeurs en de gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven zijn de artikelen 4 tot en met 6 van de *Regeling algemene onkostenvergoeding rechterlijke ambtenaren* van overeenkomstige toepassing, met dien verstande dat: 

a. onder rechterlijk ambtenaar wordt verstaan: de leden met rechtspraak belast en de senior-gerechtsauditeurs en de gerechtsauditeurs van de Centrale Raad van Beroep en het College van Beroep voor het bedrijfsleven;  

b. de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en de senior-gerechtsauditeurs en de gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven voor de overeenkomstige toepassing van artikel 3 worden gelijkgesteld met rechterlijke ambtenaren van wie het een benoeming in een bij een gerechtshof of rechtbank te vervullen ambt betreft.   

### Artikel  3  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en senior-gerechtsauditeurs en gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven is artikel 1 van de *regeling van de Minister van Justitie van 26 juli 2004, nr. 526620/804, houdende regels inzake individuele keuzen in het arbeidsvoorwaardenpakket (IKAP) voor de sector Rechterlijke Macht* *(Stcrt. 2004, 141)* van overeenkomstige toepassing, met dien verstande dat: 

a. onder rechterlijk ambtenaar wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven en onder bevoegd gezag;  

b. het bestuur van de Centrale Raad van Beroep onderscheidenlijk het College van Beroep voor het bedrijfsleven wordt aangemerkt als hun functionele autoriteit.   

### Artikel  4  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en de senior-gerechtsauditeurs en de gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven zijn de artikelen 1, 3 en 4 van de *Levensloopregeling sector Rechterlijke Macht* van overeenkomstige toepassing, met dien verstande dat: 

a. onder ambtenaar wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven;  

b. het bestuur van de Centrale Raad van Beroep onderscheidenlijk het College van Beroep voor het bedrijfsleven wordt aangemerkt als hun functionele autoriteit.   

### Artikel  5  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en senior-gerechtsauditeurs en gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven zijn de artikelen 1 en 2 van de *Regeling inhouding vaste vergoeding bij buitengewoon verlof op grond van artikel 45 Wet rechtspositie rechterlijke ambtenaren* van overeenkomstige toepassing, met dien verstande dat: 

a. onder betrokkene wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven;  

b. het bestuur van de Centrale Raad van Beroep onderscheidenlijk het College van Beroep voor het bedrijfsleven wordt aangemerkt als hun functionele autoriteit.   

### Artikel  6  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en senior-gerechtsauditeurs en gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven zijn de artikelen 1 tot en met 10 van de *Regeling geneeskundig onderzoek en psychologisch onderzoek rechterlijke macht* van overeenkomstige toepassing, met dien verstande dat onder betrokkene wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven. 

### Artikel  7  

Op de leden met rechtspraak belast van de Centrale Raad van Beroep onderscheidenlijk het College van Beroep voor het bedrijfsleven en senior-gerechtsauditeurs en gerechtsauditeurs bij de Centrale Raad van Beroep onderscheidenlijk het College van Beroep voor het bedrijfsleven is artikel 1 van de *regeling van de Minister van Justitie van 20 december 2004, nr. 5326086/804, inzake de procedure bij reorganisaties in de sector Rechterlijke macht* *(Stcrt. 2004, 250)* van overeenkomstige toepassing, met dien verstande dat: 

a. onder ambtenaar, wordt verstaan: de leden met rechtspraak belast en senior-gerechtsauditeurs en gerechtsauditeurs van de Centrale Raad van Beroep en het College van Beroep voor het bedrijfsleven;  

b. het bestuur van de Centrale Raad van Beroep onderscheidenlijk het College van Beroep voor het bedrijfsleven wordt aangemerkt als hun functionele autoriteit.   

### Artikel  8  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en werkt terug tot en met 1 juli 2010. 

### Artikel  9  

Deze regeling zal worden aangehaald als: Regeling rechtspositie leden met rechtspraak belast en gerechtsauditeurs CRvB en CBb. 
Deze regeling zal met de toelichting in de Staatscourant worden geplaatst.   

’s-Gravenhage 
1 september 2014   

De 
Minister van Veiligheid en Justitie, 
I.W. Opstelten     

<meta http-equiv='Content-Type' content='text/html; charset=utf-8' />

##Regeling kennisgeving badinrichtingen 

De Minister van Volkshuisvesting, Ruimtelijke Ordening en Milieubeheer;  
Gelet op [artikel 10, derde lid, van de Wet hygiëne en veiligheid badinrichtingen en zwemgelegenheden](../../../../../wet/wet/hygiëne/en/veiligheid/zwemgelegenheden/BWBR0002660/README.md);
Besluit:    

### Artikel  1  

1.  Bij een kennisgeving als bedoeld in [artikel 10, eerste lid, van de Wet hygiëne en veiligheid badinrichtingen en zwemgelegenheden](../../../../../wet/wet/hygiëne/en/veiligheid/zwemgelegenheden/BWBR0002660/README.md) verstrekt degene die voornemens is een badinrichting op te richten ten minste drie maanden vóór het tijdstip waarop de aanvraag om een omgevingsvergunning voor het bouwen, bedoeld in [artikel 2.1, eerste lid, onder a, van de Wet algemene bepalingen omgevingsrecht](../../../../../wet/wet/algemene/bepalingen/omgevingsrecht/BWBR0024779/README.md), vermoedelijk zal worden ingediend, de volgende gegevens aan gedeputeerde staten: 

a. naam, adres en telefoonnummer van de houder van de badinrichting; 

b. naam en adres van de badinrichting; 

c. of de badinrichting behoort tot een categorie als bedoeld in [artikel 2, eerste lid](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md), [artikel 26](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md) of [artikel 34 van het Besluit hygiëne en veiligheid badinrichtingen en zwemgelegenheden](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md); 

d. indien de badinrichting behoort tot een categorie als bedoeld in [artikel 2, eerste lid, van het Besluit hygiëne en veiligheid badinrichtingen en zwemgelegenheden](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md): naam, adres en telefoonnummer van het laboratorium als bedoeld in [artikel 10, eerste lid, van dat besluit](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md), dat bij de ingebruikneming van de badinrichting het onderzoek zal verrichten; 

e. indien de badinrichting behoort tot een categorie als bedoeld in [artikel 2, eerste lid, van het Besluit hygiëne en veiligheid badinrichtingen en zwemgelegenheden](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md): een stromingsschema van de waterbehandeling met een zodanige toelichting dat een oordeel gevormd kan worden over de opzet en capaciteit ervan; 

f. indien de badinrichting behoort tot een categorie als bedoeld in [artikel 2, eerste lid](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md), of [artikel 26 van het Besluit hygiëne en veiligheid badinrichtingen en zwemgelegenheden](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md): de herkomst en het kaliumpermanganaatverbruik van het in [artikel 8, tweede lid](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md), onderscheidenlijk [artikel 27 van dat besluit](../../../../../AMvB/besluit/hygiëne/en/veiligheid/zwemgelegenheden/BWBR0003716/README.md) bedoelde water; 

g. een duidelijke overzichtstekening van de badinrichting; 

h. het maximale aantal per dag toe te laten zwemmers of baders, het maximale aantal gelijktijdig toe te laten zwemmers of baders, en de maximale openingstijden per dag.    
2.  Gedeputeerde staten kunnen een formulier vaststellen waarop de in het eerste lid bedoelde gegevens worden ingediend.   

### Artikel  2  

1.  Bij een kennisgeving als bedoeld in [artikel 10, eerste lid, van de Wet hygiëne en veiligheid badinrichtingen en zwemgelegenheden](../../../../../wet/wet/hygiëne/en/veiligheid/zwemgelegenheden/BWBR0002660/README.md) verstrekt degene die voornemens is een badinrichting zodanig te wijzigen of uit te breiden dat de gegevens, bedoeld in artikel 1, eerste lid, onder e, g of h, een verandering ondergaan, ten minste drie maanden vóór het tijdstip waarop de aanvraag om een omgevingsvergunning voor het bouwen, bedoeld in [artikel 2.1, eerste lid, onder a, van de Wet algemene bepalingen omgevingsrecht](../../../../../wet/wet/algemene/bepalingen/omgevingsrecht/BWBR0024779/README.md), vermoedelijk zal worden ingediend, de desbetreffende gegevens aan gedeputeerde staten.   
2.  In afwijking in zoverre van het eerste lid, verstrekt degene die voornemens is een badinrichting zodanig te wijzigen dat de gegevens, bedoeld in artikel 1, eerste lid, onder e, een verandering ondergaan en voor die verandering geen omgevingsvergunning voor het bouwen, bedoeld in [artikel 2.1, eerste lid, onder a, van de Wet algemene bepalingen omgevingsrecht](../../../../../wet/wet/algemene/bepalingen/omgevingsrecht/BWBR0024779/README.md), is vereist, ten minste drie maanden voordat het voornemen tot wijziging in uitvoering wordt gegeven, de desbetreffende gegevens aan gedeputeerde staten.   
3.  Artikel 1, tweede lid, is van overeenkomstige toepassing.   

### Artikel  3  

De Regeling kennisgeving zweminrichtingen wordt ingetrokken.  

### Artikel  4  

Deze regeling treedt in werking op het tijdstip waarop de [Wet hygiëne en veiligheid badinrichtingen en zwemgelegenheden](../../../../../wet/wet/hygiëne/en/veiligheid/zwemgelegenheden/BWBR0002660/README.md) in werking treedt.  

### Artikel  5  

Deze regeling wordt aangehaald als: Regeling kennisgeving badinrichtingen. 
Deze regeling zal met de toelichting in de Staatscourant worden geplaatst.   

`s-Gravenhage 
9 september 2000    

De 
Minister van Volkshuisvesting, Ruimtelijke Ordening en Milieubeheer, 
J.P. Pronk      

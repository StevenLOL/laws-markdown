<meta http-equiv='Content-Type' content='text/html; charset=utf-8' />

##Regeling van de Minister van Justitie, houdende vaststelling van het model van de aankondiging van de beschikking en eisen van het model van de beschikking inzake administratieve sancties als bedoeld in de Wet administratiefrechtelijke handhaving verkeersvoorschriften en van het formulier van de oproeping van de verdachte om ter terechtzitting te verschijnen en het formulier van de kennisgeving van de voorwaarde ter voorkoming van strafvervolging

De Minister van Justitie,  
Gelet op [artikel 4, eerste lid, van de Wet administratiefrechtelijke handhaving verkeersvoorschriften](../../../../../../../../../../../../wet/wet/van/15/januari/1921/BWBR0001903/README.md), [artikel 388, eerste lid, van het Wetboek van Strafvordering](../../../../../../../../../../../../wet/wet/van/15/januari/1921/BWBR0001903/README.md) en [artikel 8, derde lid, van het Transactiebesluit 1994](../../../../../../../../../../../../AMvB/transactiebesluit/1994/BWBR0006664/README.md);
Besluit:    

### Artikel  1  

Het model van de aankondiging van beschikking, bedoeld in [artikel 4, eerste lid, van de Wet administratiefrechtelijke handhaving verkeersvoorschriften](../../../../../../../../../../../../wet/wet/mulder/BWBR0004581/README.md), de aankondiging van de strafbeschikking, bedoeld in [artikel 257c, vierde lid van het Wetboek van Strafvordering](../../../../../../../../../../../../wet/wet/van/15/januari/1921/BWBR0001903/README.md), het formulier van de oproeping van de verdachte, bedoeld in [artikel 388, eerste lid, van het Wetboek van Strafvordering](../../../../../../../../../../../../wet/wet/van/15/januari/1921/BWBR0001903/README.md) en het formulier van de kennisgeving, bedoeld in [artikel 8, derde lid, van het Transactiebesluit 1994](../../../../../../../../../../../../AMvB/transactiebesluit/1994/BWBR0006664/README.md), worden vastgesteld overeenkomstig de bijlage bij deze regeling.  

### Artikel  2  

1.  Het model van de beschikking, bedoeld in [artikel 4, eerste lid, van de Wet administratiefrechtelijke handhaving verkeersvoorschriften](../../../../../../../../../../../../wet/wet/mulder/BWBR0004581/README.md) vermeldt in ieder geval: 

a. de naam van de overtreder;  

b. de gedraging, alsmede het overtreden voorschrift;  

c. het te betalen sanctiebedrag;  

d. de termijn waarbinnen de betaling moet plaatsvinden;  

e. een aanduiding van de plaats waar en de datum en het tijdstip waarop de gedraging is geconstateerd.     
2.  In de gevallen, bedoeld in [artikel 31, eerste en tweede lid, van de Wet administratiefrechtelijke handhaving verkeersvoorschriften](../../../../../../../../../../../../wet/wet/mulder/BWBR0004581/README.md), kan voor de beschikking gebruik worden gemaakt van de bijlage, bedoeld in artikel 1.   

### Artikel  3  

1.  Het papier van blad A1 van de bijlage, bedoeld in artikel 1, is wit.   
2.  Het papier van blad B1 van de bijlage, bedoeld in artikel 1, is geel.   
3.  De kleur van de tekst op de bladen, genoemd in het eerste en tweede lid, is zwart.   

### Artikel  4  

De tekst van de bijlage, bedoeld in artikel 1, kan qua terminologie worden aangepast indien dit noodzakelijk is in het kader van de handhaving van de bepalingen op het terrein van de lucht- en scheepvaartwetgeving.  

### Artikel  5  

1.  Bij geautomatiseerde verbalisering kan van de bijlage, bedoeld in artikel 1, worden afgeweken.   
2.  Bij geautomatiseerde verbalisering wordt aan de betrokkene onderscheidenlijk de verdachte de informatie verstrekt zoals deze voor dat geval is voorgeschreven op blad A1.   

### Artikel  7  

Deze regeling wordt aangehaald als: Regeling modellen en formulieren ten behoeve van de handhaving Justitie.  
Deze regeling zal met de toelichting in de Staatscourant worden geplaatst.   

's-Gravenhage 
2 juli 2002    

De 
Minister van Justitie, 
A.H.Korthals   

### Bijlage  

![244881](http://wetten.overheid.nl/Illustration/244881)
![244881](http://wetten.overheid.nl/Illustration/244881)
![244881](http://wetten.overheid.nl/Illustration/244881)
Bijlage zoals vastgesteld krachtens artikel 1 van de Regeling modellen en formulieren t.b.v. de handhaving. Blad B1 (achterzijde) 

### Toelichting  S  

####S – Aankondiging van strafbeschikking

U hebt een strafbaar feit begaan waarvoor een strafbeschikking zal worden uitgevaardigd, waarin een geldboete ter hoogte van het op de voorzijde vermelde bedrag zal worden opgelegd. Deze strafbeschikking zal u spoedig door het CJIB worden toegezonden. Met de strafbeschikking wordt een acceptgiro verzonden waarmee u de geldboete kunt voldoen. In de strafbeschikking staan alle relevante gegevens vermeld. Tevens staat hierop beschreven hoe u dient te handelen indien u het niet eens bent met deze strafbeschikking. 
###Directe betaling

In het geval dat u in de gelegenheid wordt gesteld direct te betalen doet u, indien u direct betaalt, afstand van het recht op verzet. Dit houdt in dat dan geen rechtsmiddel tegen de strafbeschikking meer voor u openstaat.  

### Toelichting  K  

####K – Kennisgeving van bekeuring

Naar aanleiding van het door u begane strafbare feit zal, indien geen sanctiebedrag is ingevuld, een proces-verbaal worden opgemaakt. Dit proces-verbaal wordt naar de officier van justitie gezonden. De officier van justitie zal een beslissing nemen over de vervolging en u hierover berichten. Als een sanctiebedrag is ingevuld kunt u dat als volgt betalen: Indien uw naam op de voorzijde van deze kennisgeving is vermeld krijgt u over enkele dagen een transactievoorstel inclusief een acceptgirokaart toegestuurd. Indien uw naam niet voorkomt, krijgt de kentekenhouder de acceptgirokaart toegestuurd. Tijdige betaling van het transactievoorstel voorkomt vervolging door de officier van justitie. Het [Transactiebesluit 1994](../../../../../../../../../../../../AMvB/transactiebesluit/1994/BWBR0006664/README.md) met [bijlage](../../../../../../../../../../../../AMvB/transactiebesluit/1994/BWBR0006664/README.md) ligt ter inzage in politiebureaus, bij arrondissementsparketten en bij de griffies van de gerechten.  

### Toelichting  A  

####A – Aankondiging van beschikking

1. Indien dit formulier als aankondiging van beschikking aan u, bij staandehouding, is uitgereikt geldt het volgende: U hebt een verkeersvoorschrift overtreden waarvoor u een administratieve sanctie opgelegd is. Het is uitsluitend mogelijk de administratieve sanctie te betalen door middel van de acceptgiro die u spoedig wordt toegezonden door het CJIB. Vervolg zie . <sup> 1  Het CJIB brengt aan degene aan wie de administratieve sanctie is opgelegd eveneens administratiekosten in rekening. Contante betaling van de sanctie en de administratiekosten is niet mogelijk. Het is uitsluitend mogelijk de administratieve sanctie (en administratiekosten) te betalen door middel van de acceptgiro die spoedig wordt toegezonden door het CJIB aan degene aan wie de administratieve sanctie is opgelegd. Met deze acceptgiro wordt een beschikking meegezonden, waarop staat beschreven hoe degene aan wie de sanctie is opgelegd dient te handelen indien hij/zij het met deze beschikking niet eens is.  </sup>  

2. Ingeval dit formulier als aankondiging van beschikking is achtergelaten op het aan de voorzijde vermelde voertuig: Met het op de voorzijde vermelde voertuig is een verkeersvoorschrift overtreden. Daarom is een administratieve sanctie opgelegd aan degene op wiens naam het kenteken op het op de voorzijde voormelde tijdstip in het kentekenregister was ingeschreven. Vervolg zie . <sup> 1  Het CJIB brengt aan degene aan wie de administratieve sanctie is opgelegd eveneens administratiekosten in rekening. Contante betaling van de sanctie en de administratiekosten is niet mogelijk. Het is uitsluitend mogelijk de administratieve sanctie (en administratiekosten) te betalen door middel van de acceptgiro die spoedig wordt toegezonden door het CJIB aan degene aan wie de administratieve sanctie is opgelegd. Met deze acceptgiro wordt een beschikking meegezonden, waarop staat beschreven hoe degene aan wie de sanctie is opgelegd dient te handelen indien hij/zij het met deze beschikking niet eens is.  </sup>    

### Toelichting  B  

####B – Beschikking

### 1  

####Betaling

Indien het aan de voorzijde vermelde sanctiebedrag dat is verhoogd met de aan u meegedeelde administratiekosten niet reeds is voldaan, dan dient u het totaalbedrag acht weken na de aan de voorzijde vermelde datum te hebben voldaan. Indien u het totaalbedrag (sanctiebedrag en administratiekosten) niet binnen deze termijn heeft voldaan wordt het sanctiebedrag met 25% (met een minimum van 4 Euro) verhoogd. Indien u het verhoogde bedrag binnen de gestelde termijn niet hebt betaald, wordt het verhoogde sanctiebedrag met 50% (met een minimum van 11 Euro) verhoogd.  

### 2  

####Instellen van beroep bij de officier van justitie

Als u het met de aan de voorzijde vermelde beschikking niet eens bent, kunt u daartegen schriftelijk beroep instellen bij de officier van justitie in het arrondissement waar de gedraging is verricht. Deze moet uw brief uiterlijk 6 weken na de datum van de gedraging hebben ontvangen. In uw beroepschrift legt u uit waarom u het niet eens bent met deze beschikking. Ook vermeldt u uw 

– naam;  

– voornamen;  

– geboortedatum;  

– geboorteplaats;  

– adres;  

– postcode  

– plaatsnaam;  

– (giro-)bankrekeningnummer.   Bij uw brief gelieve u een kopie van deze beschikking mee te sturen.  

### Toelichting  O  

####O – Oproeping

U bent opgeroepen om op het tijdstip vermeld op de voorzijde van de oproeping te verschijnen ter terechtzitting van de rechtbank (sector kanton). De op de voorzijde vermelde aanduiding van het strafbare feit zal voor het onderzoek op de zitting worden aangevuld of verbeterd. De schriftelijke aanvulling of verbetering kan 10 dagen voor de aanvang van de terechtzitting op de griffie van de rechtbank worden ingezien, maar deze zal eveneens over de post worden toegezonden aan het door u opgegeven adres. Als u niet op de terechtzitting verschijnt, kan de rechter u bij verstek veroordelen. Na verloop van 14 dagen na de dag van de uitspraak wordt deze onherroepelijk. U kunt dan geen rechtsmiddel (hoger beroep) tegen de uitspraak meer instellen. Het verdient daarom aanbeveling om u vanaf de dag na de terechtzitting mondeling of telefonisch door de griffie van de op de voorzijde vermelde rechtbank op de hoogte te laten stellen van de inhoud van de uitspraak. U kunt dan tijdig hoger beroep instellen, indien u het niet eens bent met de uitspraak.  

### Toelichting  T  

####T – Tonen

Dit formulier is aan u uitgereikt ter herinnering aan het feit dat u in verband met het strafbare feit c.q. de gedraging -zoals aan de voorzijde omschreven- bepaalde zaken dient te laten zien. U dient zich hierbij te houden aan de voorwaarden die de verbalisant heeft gesteld, zoals plaats, dag en tijdstip van tonen. Indien u hieraan niet voldoet zal alsnog een proces-verbaal worden opgemaakt c.q. een beschikking worden opgelegd voor de gepleegde overtreding/gedraging.  


<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 15 september 2011, nr. IVV/FB/2011/14617, houdende nadere regels inzake de berekening van de uitkeringen aan gemeenten, bedoeld in artikel 50 van het Besluit bijstandverlening zelfstandigen 2004, voor de uitvoeringsjaren 2012 en volgende (Regeling uitkeringen gemeenten Bbz 2004 voor de uitvoeringsjaren 2012 en volgende)

De Staatssecretaris van Sociale Zaken en Werkgelegenheid,  
Gelet op [artikel 50, tweede lid, van het Besluit bijstandverlening zelfstandigen 2004](../../../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

a.  *het Bbz 2004:* het [Besluit bijstandverlening zelfstandigen 2004](../../../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md);  

b.  *de uitkering Bbz 2004:* de uitkering, bedoeld in [artikel 50, eerste lid, van het Bbz 2004](../../../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md).   

### Artikel  2  

####Berekening uitkering Bbz 2004 voor gemeenten

1.  Voor gemeenten wordt de uitkering Bbz 2004 berekend aan de hand van de volgende formule UGBBZ = (KBBZ: TKBBZ) × TBBBZ waarbij: 

a. UGBBZ de uitkering Bbz 2004 aan de gemeente over het uitvoeringsjaar is;  

b. KBBZ de som van de gemeentelijke lasten aan kosten levensonderhoud voor zelfstandigen als bedoeld in [artikel 2, eerste lid, onderdelen a, c, d en e, van het Bbz 2004](../../../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md) en van de gemeentelijke lasten aan bedrijfskapitaal Bbz 2004 is over het uitvoeringsjaar twee jaar voorafgaand aan het uitvoeringsjaar, bedoeld in onderdeel a;  

c. TKBBZ het totaal is van de gemeentelijke lasten Bbz 2004 als bedoeld in onderdeel b over het uitvoeringsjaar twee jaar voorafgaand aan het uitvoeringsjaar, bedoeld in onderdeel a;  

d. TBBBZ het totale bedrag is dat beschikbaar is voor de uitkeringen Bbz 2004 aan gemeenten over het uitvoeringsjaar, bedoeld in onderdeel a.     
2.  [Artikel 8a van het Besluit WWB 2007](../../../../../../../../../../../../../AMvB/besluit/wwb/2007/BWBR0020183/README.md) is van overeenkomstige toepassing.  

### Artikel  3  

####Intrekking regeling voor uitvoeringsjaar 2011

1.  De [Regeling uitkeringen gemeenten Bbz 2004 voor het uitvoeringsjaar 2011](../../../../../../../../../../../../../ministeriele-regeling/regeling/uitkeringen/gemeenten/bbz/2004/voor/het/uitvoeringsjaar/2011/BWBR0028523/README.md) wordt ingetrokken.   
2.  In afwijking van het eerste lid blijft de [Regeling uitkeringen gemeenten Bbz 2004 voor het uitvoeringsjaar 2011](../../../../../../../../../../../../../ministeriele-regeling/regeling/uitkeringen/gemeenten/bbz/2004/voor/het/uitvoeringsjaar/2011/BWBR0028523/README.md), zoals die luidt op 31 december 2011, van toepassing op de financiële afwikkeling van de uitkeringen Bbz 2004 aan gemeenten met betrekking tot het uitvoeringsjaar 2011.  

### Artikel  4  

####Inwerkingtreding

Deze regeling treedt, met uitzondering van artikel 3, in werking met ingang van de dag na de datum van uitgifte van de Staatscourant waarin zij wordt geplaatst. Artikel 3 treedt in werking met ingang van 1 januari 2012. 

### Artikel  5  

####Citeertitel

Deze regeling wordt aangehaald als: Regeling uitkeringen gemeenten Bbz 2004 voor de uitvoeringsjaren 2012 en volgende. 
Deze regeling zal met de toelichting in de Staatscourant worden geplaatst.   

Den Haag 
15 september 2011   

De 
Staatssecretaris van Sociale Zaken en Werkgelegenheid, 
P. de Krom     

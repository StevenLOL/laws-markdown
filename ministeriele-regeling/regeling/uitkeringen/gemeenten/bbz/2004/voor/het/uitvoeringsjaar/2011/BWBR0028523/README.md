<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 21 september 2010, nr. IVV/FB/2010/15703, houdende nadere regels inzake de berekening van de uitkeringen aan gemeenten, bedoeld in artikel 50 van het Besluit bijstandverlening zelfstandigen 2004, voor het uitvoeringsjaar 2011 (Regeling uitkeringen gemeenten Bbz 2004 voor het uitvoeringsjaar 2011)

De Minister van Sociale Zaken en Werkgelegenheid,  
Gelet op [artikel 50, tweede lid, van het Besluit bijstandverlening zelfstandigen 2004](../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

a. *het Bbz 2004:* het [Besluit bijstandverlening zelfstandigen 2004](../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md);  

b. *de uitkering Bbz 2004:* de uitkering, bedoeld in [artikel 50, eerste lid, van het Bbz 2004](../../../../../../../../../../../AMvB/besluit/bijstandverlening/zelfstandigen/2004/BWBR0015711/README.md).    

### Artikel  2  

####Berekening uitkering Bbz 2004 voor gemeenten

1.  Voor gemeenten wordt de uitkering Bbz 2004 berekend aan de hand van de volgende formule UG <sup>BBZ</sup> = (K <sup>BBZ</sup>: TK <sup>BBZ</sup>) × TB <sup>BBZ</sup> waarbij: 

a. UG <sup>BBZ</sup> de uitkering Bbz 2004 aan de gemeente over het uitvoeringsjaar 2011 is;  

b. K <sup>BBZ</sup> de som van 32% van de gemeentelijke uitgaven aan kosten levensonderhoud en 98% van de gemeentelijke uitgaven aan bedrijfskapitaal Bbz 2004 over het uitvoeringsjaar 2009 is;  

c. TK <sup>BBZ</sup> het totaal is van de gemeentelijke uitgaven Bbz 2004 als bedoeld in onderdeel b over het uitvoeringsjaar 2009;  

d. TB <sup>BBZ</sup> het totale bedrag is dat beschikbaar is voor de uitkeringen Bbz 2004 aan gemeenten over het uitvoeringsjaar 2011.     
2.  [Artikel 8a van het Besluit WWB 2007](../../../../../../../../../../../AMvB/besluit/wwb/2007/BWBR0020183/README.md) is van overeenkomstige toepassing.   

### Artikel  3  

####Intrekking regeling voor uitvoeringsjaar 2010

1.  De [Regeling uitkeringen gemeenten Bbz 2004 voor het uitvoeringsjaar 2010](../../../../../../../../../../../ministeriele-regeling/regeling/uitkeringen/gemeenten/bbz/2004/voor/het/uitvoeringsjaar/2010/BWBR0026921/README.md) wordt ingetrokken.   
2.  In afwijking van het eerste lid blijft de [Regeling uitkeringen gemeenten Bbz 2004 voor het uitvoeringsjaar 2010](../../../../../../../../../../../ministeriele-regeling/regeling/uitkeringen/gemeenten/bbz/2004/voor/het/uitvoeringsjaar/2010/BWBR0026921/README.md), zoals die luidt op 31 december 2010, van toepassing op de financiële afwikkeling van de uitkeringen Bbz 2004 aan gemeenten met betrekking tot het uitvoeringsjaar 2010.   

### Artikel  4  

####Inwerkingtreding

Deze regeling treedt, met uitzondering van artikel 3, in werking met ingang van de dag na de datum van uitgifte van de Staatscourant waarin zij wordt geplaatst. Artikel 3 treedt in werking met ingang van 1 januari 2011.  

### Artikel  5  

####Citeertitel

Deze regeling wordt aangehaald als: Regeling uitkeringen gemeenten Bbz 2004 voor het uitvoeringsjaar 2011.  
Deze regeling zal met de toelichting in de Staatscourant worden geplaatst.   

Den Haag 
21 september 2010   

De 
Minister van Sociale Zaken en Werkgelegenheid,
J.P.H.Donner   

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport, van 24 oktober 2012, VGP/3136817, houdende vaststelling van de Regeling elektronische melding en publicatie tabaksingrediënten 2013

De Minister van Volksgezondheid, Welzijn en Sport,  
Gelet op [artikel 3b, derde lid, van de Tabakswet](../../../../../../../../../wet/tabakswet/BWBR0004302/README.md);
Besluit:    

### Artikel  1  

In deze regeling wordt verstaan onder: 

a.  *de Minister:* de Minister van Volksgezondheid, Welzijn en Sport;  

b.  *RIVM:* Rijksinstituut voor Volksgezondheid en Milieu;  

c.  *NVWA:* Nederlandse Voedsel- en Warenautoriteit;  

d.  *lijst:* lijst met tabaksingrediënten als bedoeld in [artikel 3b, eerste en tweede lid, van de Tabakswet](../../../../../../../../../wet/tabakswet/BWBR0004302/README.md);  

e.  *EMTOC:* Electronic Model Tobacco Control.   

### Artikel  2  

1.  De lijst wordt jaarlijks vóór 1 oktober via het EMTOC systeem door tabaksproducenten en -importeurs aan het RIVM verstrekt.   
2.  De lijst wordt vergezeld door een begeleidende brief. In de begeleidende brief verklaart de voorzitter van de Raad van Bestuur, of bij het ontbreken van een zodanige Raad de algemeen directeur van de onderneming van de tabaksproducent of -importeur, dat de lijst volledig en naar waarheid is ingevuld, daarbij gebruikmakend van de volgende tekst: aldus volledig en naar waarheid ingevuld.   
3.  De lijst wordt opgesteld in de Engelse taal.   
4.  Het RIVM bevestigt de ontvangst van de lijst aan de indiener.  

### Artikel  3  

1.  Het RIVM beoordeelt of de lijst volledig en adequaat is ingevuld en analyseert de lijst.   
2.  Het RIVM brengt de beoordeling en analyse ter kennis van de minister en de NVWA.   
3.  De NVWA is bevoegd kennis te nemen van de lijst, alsmede de beoordeling en analyse van het RIVM en die te onderwerpen aan elke vorm van onderzoek die zij nodig acht.  

### Artikel  4  

De Minister maakt jaarlijks vóór 31 december de gegevens uit de tabel in bijlage 1 openbaar door publicatie op de daartoe bestemde website van het RIVM. 

### Artikel  5  

De [Regeling aanmelding en publicatie tabaksingrediënten 2007](../../../../../../../../../ministeriele-regeling/regeling/aanmelding/en/publicatie/tabaksingrediënten/2007/BWBR0022483/README.md) wordt ingetrokken. 

### Artikel  6  

Deze regeling treedt in werking met ingang van 1 januari 2013. 

### Artikel  7  

Deze regeling wordt aangehaald als: Regeling elektronische melding en publicatie tabaksingrediënten 2013. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers    

### Bijlage  1  

####Ingrediënteninformatie voor het algemene publiek zoals beschikbaar via de website van het RIVM

Lijst van alle ingrediënten<sup>1</sup> in het tabaksproduct met exacte hoeveelheden per merk en type product 

| Volgnr kolom  | Kolomnaam  | Uitleg  |
|:---|:---|:---|
| 1  | Naam van fabrikant of importeur  | Naam van het bedrijf dat het tabaksproduct fabriceert of importeert.  |
| 2  | Land  | Lidstaat waar het tabaksproduct op de markt wordt gebracht.  Nederland – NL  |
| 3  | Jaar  | Jaar van indiening van de ingrediëntinformatie   |
| 4  | Type product  | Het type tabaksproduct. Mogelijke producttypes zijn:  Sigaret  Sigaar  Shag  Pijptabak  Waterpijptabak  Tabak voor oraal gebruik  Ander tabaksproduct (specificeer)  |
| 5  | Merknaam  | Merknaam van het tabaksproduct, zoals bijv.: Merk X Platinum of Merk Y Menthol.  |
| 6  | Merkkarakteristieken  | Karakteristieken van het tabaksproduct, zoals o.a. de verpakkingswijze, verpakkingsgrootte, grootte van het tabaksproduct, en filter of niet-filter product.<sup>2</sup> <sup>,</sup> <sup>3</sup>   |
| 7  | Teergehalte  | Dient te worden vermeld voor sigaretten, en gemeten volgens ISO 3308 en ISO 4387.<sup>4</sup>   |
| 8  | Nicotinegehalte  | Dient te worden vermeld voor sigaretten, en gemeten volgens ISO 3308 en ISO 10315.<sup>4</sup>   |
| 9  | Koolstofmonoxidegehalte  | Dient te worden vermeld voor sigaretten, en gemeten volgens ISO 3308 en ISO 8454.<sup>4</sup>   |
| 10  | Gewicht per  producteenheid   | Het gewicht per eenheid van het product<sup>5</sup>, uitgedrukt in milligram.  |
| 11  | Gewicht aan tabak  | Gewicht aan tabak per eenheid van het product<sup>5</sup>, uitgedrukt in milligram.  |
| 12  | Categorie  | Categorie van de component of het materiaal waaraan het ingrediënt is toegevoegd. Als eerste categorie dient ‘tabak’ te worden opgegeven en de ingrediënten dienen voor elke categorie in afnemende volgorde van gewicht vermeld te worden.  Voor sigaretten zijn deze categorieën:  Tabak (wordt verbrand)  Sigarettenpapier (verbrand)  Zijnaadlijm (wordt verbrand)  Inkt gebruikt op sigarettenpapier (wordt verbrand)  Filtermateriaal (wordt niet verbrand)  Filterwikkel (wordt niet verbrand)  Filterlijm (wordt verbrand)  Filterpapier en filterpapierinkt (wordt niet verbrand)  Voor sigaren zijn deze categorieën:  Tabak (wordt verbrand)  Filtermateriaal (wordt niet verbrand)  Filterwikkel (wordt niet verbrand)  Filterlijm (wordt niet verbrand)  Filterpapier (wordt niet verbrand)  Lijm (wordt niet verbrand)  Sigaarmondstuk (wordt niet verbrand)  Voor tabak voor oraal gebruik is deze categorie:  Tabak (wordt niet verbrand)  Voor shag, pijptabak en waterpijptabak is deze categorie:  Tabak (wordt verbrand)  Anders, te specificeren in de begeleidende brief  |
| 13  | Naam van het ingrediënt  | Naam van het ingrediënt dat toegevoegd wordt aan het tabaksproduct.  Ingrediënten dienen voor iedere categorie (vermeld in kolom 12) te worden opgesomd in afnemende volgorde van gewicht, te beginnen met ingrediënten die aan tabak worden toegevoegd.  |
| 14  | Hoeveelheid van het ingrediënt  | De hoeveelheid van het ingrediënt, zoals toegevoegd bij de  bereiding van het product per eenheid van het product, uitgedrukt in milligram<sup>5</sup> <sup>, </sup> <sup>6</sup>.  |
| 15  | Functie van het ingrediënt  | De functie van het ingrediënt. De mogelijke ingrediëntfuncties zijn:  verslavingsversterker (incl. nicotineverslaving)  lijm  bindmiddel  drager  kleur  verbrandingswijziger  vezel  vulstof  filtercomponent  filtermateriaal  smaakstof  bevochtiger  weekmaker  conserveringsmiddel  productiehulpmiddel  oplosmiddel  planeermiddel  rookverbeteraar  rookkleurmodificator  rookgeurmodificator  sausmiddel  Anders, te specificeren in de begeleidende brief  |

<sup>1</sup> Ingrediënten zijn: stoffen of bestanddelen – met uitzondering van tabaksbladeren en andere natuurlijke of niet-getransformeerde delen van de tabaksplant – die bij de productie of de bereiding van tabaksproducten worden gebruikt en nog in het eindproduct aanwezig zijn, al dan niet in gewijzigde vorm, met inbegrip van papier, filter, inkt en kleefstoffen (Art. 2, vijfde lid, van Richtlijn 2001/37/EG).<sup>2</sup> Geef hier ook de identiteit van andere verpakkingsgroottes aan (die precies hetzelfde product bevatten); de ingediende informatie dient voor al deze producten hetzelfde te zijn.<sup>3</sup> Sommige verpakkingen/kisten sigaren bevatten meer dan één enkel product (verschillende sigaren). Dit moet aangegeven worden in deze kolom; informatie over elk afzonderlijk product moet apart worden ingediend.<sup>4</sup> Voeg naam en adres toe van het bedrijf waar de tests uitgevoerd zijn.<sup>5</sup> Een producteenheid is één sigaar, één sigaret, 750 mg shag, en 1 g pijp-, snuif-, waterpijp- of pruimtabak.<sup>6</sup> Momenteel gelden de volgende drempelwaarden voor rapportering: voor sigaretten en shag mogen individuele smaakstoffen die gebruikt worden in hoeveelheden kleiner dan 0.1% van het totale gewicht per eenheid van het tabaksproduct gegroepeerd worden. Voor pijptabak, sigaren en rookloze tabaksproducten is deze drempelwaarde voorlopig op 0.5% vastgesteld. Voor het groeperen van niet tabaksmaterialen (NTMs) worden dezelfde drempelwaarden gebruikt als voor het groeperen van individuele smaakstoffen.


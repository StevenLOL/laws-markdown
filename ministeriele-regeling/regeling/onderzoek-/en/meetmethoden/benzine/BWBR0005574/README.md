<meta http-equiv='Content-Type' content='text/html; charset=utf-8' />

##Regeling onderzoek- en meetmethoden benzine

De Staatssecretaris van Welzijn, Volksgezondheid en Cultuur, de Minister van Economische Zaken en de Minister van Volkshuisvesting, Ruimtelijke Ordening en Milieubeheer,  
Gelet op [artikel 5, tweede lid, van het Warenwetbesluit benzine](../../../../../../../AMvB/warenwetbesluit/benzine/BWBR0005540/README.md) (Stb. 1992, 339) en artikel 3 van het Besluit loodgehalte benzine (Stb. 1977, 588);
Besluiten:    

### Artikel  1  

Als methoden van onderzoek voor de vaststelling of aan het in [artikel 3 van het Warenwetbesluit benzine](../../../../../../../AMvB/warenwetbesluit/benzine/BWBR0005540/README.md) (Stb. 1992, 339) en artikel 1 van de Warenwetregeling vervangingscomponenten benzine (Stcrt. 1992, 128) bepaalde is voldaan, worden aangewezen de methoden die zijn aangewezen in richtlijn 87/441/EEG van de Commissie van de Europese Gemeenschappen van 29 juli 1987, betreffende de besparing van ruwe olie door het gebruik van vervangingscomponenten in benzine (PbEG L 238).  

### Artikel  2  

Als methoden voor de vaststelling of aan het in [artikel 4 van het Warenwetbesluit benzine](../../../../../../../AMvB/warenwetbesluit/benzine/BWBR0005540/README.md) is voldaan, worden aangewezen: 

a. wat betreft het loodgehalte: de methode van de American Society for Testing and Materials ASTIM D 3237; (goedgekeurde uitgave van 31 augustus 1979);  

b. wat betreft het research-octaangetal de norm ISO (International Organisation for Standardisation) 5163 (goedgekeurde uitgave van 1977);  

c. wat betreft het motoroctaangetal de norm ISO 5164; waarbij de interpretatie van de waarde welke is gevonden volgens een onder a, b of c genoemde methode geschiedt overeenkomstig de norm ISO 4259 (goedgekeurde uitgave van 1979).    

### Artikel  3  

Als methoden voor de vaststelling van de gehalten aan de in artikel 1 van het Besluit loodgehalte benzine (Stb. 1983, 104) genoemde bestanddelen van lichte olie, worden aangewezen: 

a. wat betreft het loodgehalte: 

1. voor gelode benzine: de norm ISO 3830 (goedgekeurde uitgave van 1981),  

2. voor ongelode benzine: de methode van de American Society for Testing and Materials ASTM D 3237 (goedgekeurde uitgave van 3 augustus 1979) met gebruikmaking van atoomabsorptiespectrometrie;    

b. wat betreft het benzeengehalte: de methode van de American Society for Testing and Materials ASTM D 2267 (goedgekeurde uitgave van 1978), waarbij gebruikgemaakt wordt van de gaschromatografische bepaling met polaire kolom en interne standaard; waarbij de interpretatie van de waarde welke is gevonden volgens een onder a, of b. genoemde methode geschiedt overeenkomstig de norm ISO 4259 (goedgekeurde uitgave van 1979).    

### Artikel  4  

De vaststelling bedoeld in de artikelen 1, 2 en 3 vindt plaats ten aanzien van benzine welke is bemonsterd volgens de methode van de American Society for Testing and Materials ASTM D 270.  

### Artikel  5  

De regeling bepalingsmethoden lood- en benzeengehalte benzine (Stcrt. 1991, 35) wordt ingetrokken.  

### Artikel  6  

Deze regeling, die met de daarbij behorende toelichting in de Staatscourant zal worden geplaatst, treedt in werking op het tijdstip waarop het [warenwetbesluit benzine](../../../../../../../AMvB/warenwetbesluit/benzine/BWBR0005540/README.md) in werking treedt.  

### Artikel  7  

Deze regeling kan worden aangehaald als Regeling onderzoek- en meetmethoden benzine.  

De 
Staatssecretaris van Welzijn, Volksgezondheid en Cultuur, 
H. J.Simons De 
Minister van Economische Zaken, 
J. E.Andriessen De 
Minister van Volkshuisvesting, Ruimtelijke Ordening en Milieubeheer, 
J. G. M.Alders    

<meta http-equiv='Content-Type' content='text/html; charset=utf-8' />

##Regeling van de Minister voor Wonen en Rijksdienst van 26 november 2012, nr. 2012 – 0000684395, houdende vaststelling van de indeling van de toegelaten instellingen volkshuisvesting in klassen met daarbij toepasselijke bezoldigingsmaxima ten aanzien van hun topfunctionarissen (Regeling bezoldigingsmaxima topfunctionarissen toegelaten instellingen volkshuisvesting)

De Minister voor Wonen en Rijksdienst,  
Gelet op de [artikelen 2.7](../../../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) en [2.9 van de Wet normering bezoldiging topfunctionarissen publieke en semipublieke sector](../../../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md);
Besluit:    

### Artikel  1  

####Begripsomschrijvingen

In deze regeling wordt verstaan onder: 

a. *toegelaten instelling:* krachtens [artikel 70, eerste lid, van de Woningwet](../../../../../../../../wet/woningwet/BWBR0005181/README.md) toegelaten rechtspersoon;  

b. 

1°. woning met de daarbij behorende grond of het daarbij behorende deel van de grond, mede zijnde een afzonderlijk gedeelte van een gebouw, welk gedeelte tot bewoning is bestemd, met het daarbij behorende deel van de grond;  

2°. woonwagen, zijnde een voor bewoning bestemd gebouw dat is geplaatst op een standplaats en dat in zijn geheel of in delen kan worden verplaatst;  

3°. standplaats, zijnde een kavel die is bestemd voor het plaatsen van een woonwagen, waarop voorzieningen aanwezig zijn die op het leidingnet van de openbare nutsbedrijven, van andere instellingen of van gemeenten kunnen worden aangesloten;    

c. *wet:*[Wet normering bezoldiging topfunctionarissen publieke en semipublieke sector](../../../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md).    

### Artikel  2  

####Bezoldigingsmaxima

1.  De bezoldiging van een topfunctionaris van een toegelaten instelling bedraagt ten hoogste:  

| Aantal woongelegenheden  | maximale bezoldiging (in euro)  |
|:---|:---|
| tot en met 1000  | 60.000  |
| van 1001 tot en met 2500  | 70.000  |
| van 2501 tot en met 5000  | 85.000  |
| van 5001 tot en met 10.000  | 105.000  |
| van 10.001 tot en met 25.000  | 130.000  |
| van 25.001 tot en met 50.000  | 165.000  |
| van 50.001 tot en met 75.000  | 195.000  |
| meer dan 75.000  | bezoldigingsmaximum volgens [art. 2.3 van de wet](../../../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md)  |

2.  Het aantal woongelegenheden, bedoeld in het eerste lid, is het aantal dat de toegelaten instelling op 31 december van het tweede jaar voorafgaand aan het jaar waarop de bezoldigingsmaxima, bedoeld in dat lid, van toepassing zijn in eigendom of in beheer had volgens de gegevens, bedoeld in [bijlage II bij het Besluit beheer sociale-huursector](../../../../../../../../AMvB/besluit/beheer/sociale-huursector/BWBR0005686/README.md).   

### Artikel  3  

####Indeling in een andere klasse

1.  Een aanvraag als bedoeld in [artikel 2.7, derde lid, van de wet](../../../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) van een toegelaten instelling om met ingang van een kalenderjaar te worden ingedeeld in een andere klasse dan die waarin zij volgens artikel 2, eerste lid, is ingedeeld, wordt ingediend voor 1 september van het daaraan voorafgaande kalenderjaar.   
2.  Een aanvraag als bedoeld in het eerste lid bevat een deugdelijke motivering voor de aanvraag.   
3.  Bij een aanvraag als bedoeld in het eerste lid wordt een verklaring van het toezichthoudende orgaan van de toegelaten instelling gevoegd waaruit zijn instemming met de aanvraag blijkt.   

### Artikel  4  

####Inwerkingtreding

Deze regeling treedt in werking met ingang van 1 januari 2013.  

### Artikel  5  

####Citeertitel

Deze regeling wordt aangehaald als: Regeling bezoldigingsmaxima topfunctionarissen toegelaten instellingen volkshuisvesting.  
Deze regeling zal met de toelichting in de Staatscourant worden geplaatst.   

Den Haag 
26 november 2012   

De 
Minister voor Wonen en Rijksdienst,
S.A.Blok.   

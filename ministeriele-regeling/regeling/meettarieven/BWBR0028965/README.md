<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, Landbouw en Innovatie van 16 november 2010, nr. WJZ/10167427, houdende regels voor de meettarieven van netbeheerders van elektriciteits- en gasnetten (Regeling meettarieven)

De Minister van Economische Zaken, Landbouw en Innovatie,  
Gelet op de [artikelen 40a van de Elektriciteitswet 1998](../../../../wet/elektriciteitswet/1998/BWBR0009755/README.md) en [artikel 81e, tweede lid, van de Gaswet](../../../../wet/gaswet/BWBR0011440/README.md);
Besluit:     
### §  1  

####Tarieven op basis van consumentenprijsindex

### Artikel  1  

1.  Het tarief, bedoeld in [artikel 30a van de Elektriciteitswet 1998](../../../../wet/elektriciteitswet/1998/BWBR0009755/README.md), dat een netbeheerder in rekening brengt voor de meting van elektriciteit bij afnemers als bedoeld in [artikel 95a, eerste lid, van die wet](../../../../wet/elektriciteitswet/1998/BWBR0009755/README.md), wordt berekend op basis van het tarief zoals dat voor die afnemers gold voor het voorafgaande kalenderjaar, gecorrigeerd met inflatie.   
2.  De inflatie is de relatieve wijziging van de consumentenprijsindex (alle huishoudens), berekend uit het quotiënt van deze prijsindex, gepubliceerd in de vierde maand voorafgaand aan het kalenderjaar waarvoor het tarief geldt, en van deze prijsindex, gepubliceerd in de zestiende maand voorafgaande aan het kalenderjaar waarvoor het tarief geldt, zoals deze maandelijks wordt vastgesteld door het Centraal Bureau voor de Statistiek.   

### Artikel  2  

1.  Het tarief, bedoeld in [artikel 81e, eerste lid, van de Gaswet](../../../../wet/gaswet/BWBR0011440/README.md), dat een netbeheerder in rekening brengt voor de meting van gas bij afnemers als bedoeld in [artikel 43, eerste lid, van die wet](../../../../wet/gaswet/BWBR0011440/README.md) wordt berekend op basis van het tarief zoals dat voor die afnemers gold voor het voorafgaande kalenderjaar, gecorrigeerd met inflatie.   
2.  De inflatie is de relatieve wijziging van de consumentenprijsindex (alle huishoudens), berekend uit het quotiënt van deze prijsindex, gepubliceerd in de vierde maand voorafgaand aan het kalenderjaar waarvoor het tarief geldt, en van deze prijsindex, gepubliceerd in de zestiende maand voorafgaande aan het kalenderjaar waarvoor het tarief geldt, zoals deze maandelijks wordt vastgesteld door het Centraal Bureau voor de Statistiek.   
3.  In afwijking van het eerste lid wordt het tarief, bedoeld in [artikel 81e, eerste lid, van de Gaswet](../../../../wet/gaswet/BWBR0011440/README.md), dat een netbeheerder in het jaar 2011 in rekening brengt voor de meting van gas bij afnemers als bedoeld in [artikel 43, eerste lid, van die wet](../../../../wet/gaswet/BWBR0011440/README.md) berekend op basis van het gewogen gemiddelde van de tarieven van alle netbeheerders gezamenlijk, zoals die voor afnemers als bedoeld in artikel 43, eerste lid, van die wet golden voor het jaar 2005, gecorrigeerd met de relatieve wijziging van de consumentenprijsindex, berekend uit het quotiënt van deze prijsindex van augustus 2005 en die van augustus 2010.   

### §  2  

####Tarieven op basis van kostenoriëntatie

### Artikel  3  

1.  Het tarief, bedoeld in [artikel 30a van de Elektriciteitswet 1998](../../../../wet/elektriciteitswet/1998/BWBR0009755/README.md), dat een netbeheerder in rekening brengt voor de meting van elektriciteit bij afnemers als bedoeld in [artikel 95a, eerste lid, van die wet](../../../../wet/elektriciteitswet/1998/BWBR0009755/README.md) wordt berekend op basis van de kosten die een netbeheerder heeft gemaakt in het eervorige kalenderjaar in verband met de activiteiten, genoemd in artikel 30a van de Elektriciteitswet 1998.   
2.  De raad van bestuur van de mededingingsautoriteit kan het tarief, bedoeld in het eerste lid, corrigeren naar aanleiding van een in een voorgaand jaar opgetreden verschil tussen de inkomsten uit de overeenkomstig het eerste lid of artikel 1, eerste lid, vastgestelde tarieven en de kosten.   

### Artikel  4  

1.  Het tarief, bedoeld in [artikel 81e, eerste lid, van de Gaswet](../../../../wet/gaswet/BWBR0011440/README.md), dat een netbeheerder in rekening brengt voor de meting van gas bij afnemers als bedoeld in [artikel 43, eerste lid, van die wet](../../../../wet/gaswet/BWBR0011440/README.md) wordt berekend op basis van de kosten die een netbeheerder heeft gemaakt in het eervorige kalenderjaar in verband met de activiteiten, genoemd in artikel 81e, eerste lid, van de Gaswet.   
2.  De raad van bestuur van de mededingingsautoriteit kan het tarief, bedoeld in het eerste lid, corrigeren naar aanleiding van een in een voorgaand jaar opgetreden verschil tussen de inkomsten uit de overeenkomstig het eerste lid of artikel 2, eerste lid, vastgestelde tarieven en de kosten.   

### §  3  

####Slotbepalingen

### Artikel  5  

Artikel 1 treedt in werking met ingang van 1 januari 2011.  

### Artikel  6  

Deze regeling wordt aangehaald als: Regeling meettarieven.  
Deze regeling zal met de toelichting in de Staatscourant worden geplaatst.   

Den Haag 
16 november 2010   

De 
Minister van Economische Zaken, Landbouw en Innovatie,
M.J.M.Verhagen   

<meta http-equiv='Content-Type' content='text/html; charset=utf-8' />

##Regeling van de Ministers van Volksgezondheid, Welzijn en Sport en van Veiligheid en Justitie van 15 juli 2014, nr. 629324-122361-PG, houdende samenstelling en vergoeding van de Commissie van wijzen inzake hulp bij zelfdoding aan personen die hun leven voltooid achten (Regeling benoeming en bezoldiging Commissie van wijzen inzake hulp bij zelfdoding aan mensen die hun leven voltooid achten)

De Minister van Volksgezondheid, Welzijn en Sport en de Minister van Veiligheid en Justitie,  
Gelet op de artikelen 6, derde lid, van de Kaderwet adviescolleges en artikel 2, eerste lid, van de Wet vergoedingen adviescolleges en commissies;
Besluiten:    

### Artikel  1  

In deze regeling wordt verstaan onder: 

a.  *ministers:* de Minister van Volksgezondheid, Welzijn en Sport en de Minister van Veiligheid en Justitie;  

b.  *commissie:* Commissie van wijzen inzake hulp bij zelfdoding aan personen die hun leven voltooid achten, bedoeld in artikel 2 van het Instellingsregeling Commissie van wijzen inzake hulp bij zelfdoding aan mensen die hun leven voltooid achten.   

### Artikel  2  

De commissie bestaat uit de volgende leden. 

– De heer P. Schnabel, te Utrecht, tevens voorzitter.  

– Mevrouw B. Meyboom - de Jong, te Groningen;  

– De heer W.J. Schudel, te Den Haag;  

– Mevrouw C.P.M. Cleiren, te Leiden;  

– De heer P.A.M. Mevis, te Rotterdam;  

– De heer M.J. Verkerk, te Hoensbroek;  

– Mevrouw A. van der Heide, te Schiedam;  

– Mevrouw G. Hesselmann, te Schalkwijk.   

### Artikel  3  

1.  De benoeming geschiedt voor de duur van de commissie. Bij tussentijds vertrek van een lid kunnen de ministers een ander lid benoemen.   
2.  De commissie wordt opgeheven met ingang van 1 september 2015 of zodra het advies is uitgebracht.  

### Artikel  4  

1.  De leden van de commissie ontvangen per vergadering een vergoeding van 3% van het maximum van salarisschaal 18 van bijlage B van het Bezoldigingsbesluit Burgerlijke Rijksambtenaren 1984.   
2.  De voorzitter van de commissie ontvangt per vergadering een vergoeding van 130% van de hoogte van de vergoeding per vergadering die aan de andere leden van de commissie is toegekend.  

### Artikel  5  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  6  

Deze regeling wordt aangehaald als: Regeling benoeming en bezoldiging Commissie van wijzen inzake hulp bij zelfdoding aan mensen die hun leven voltooid achten. 
Deze regeling zal in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers   

De 
Minister van Veiligheid en Justitie, 
I.W. Opstelten     

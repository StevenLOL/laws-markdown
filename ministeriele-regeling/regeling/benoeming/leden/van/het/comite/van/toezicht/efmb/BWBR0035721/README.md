<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid van 31 oktober 2014, 2014-0000162942, tot benoeming van de leden van het Comité van toezicht EFMB

De Staatssecretaris van Sociale Zaken en Werkgelegenheid,  
Gelet op artikel 2 van de Wet vergoedingen adviescolleges en commissies;
Besluit:    

### Artikel  1  

####Benoeming leden

Treedt in werking per 01-01-2015 

1.  Tot lid van het Comité van toezicht EFMB, bedoeld in artikel 2 van de Regeling tot instelling van het Comité van toezicht EFMB worden benoemd: 

a. namens het Ministerie van Sociale Zaken en Werkgelegenheid: de heer R.G. de Boer (tevens voorzitter), met als plaatsvervangend lid mevrouw M.R. ter Napel (tevens plaatsvervangend voorzitter);  

b. namens de Algemene Nederlandse Bond voor Ouderen: de heer A. van Scherpenzeel, met als plaatsvervangend lid de heer W. Reijn;  

c. namens het Netwerk van Organisaties van Oudere Migranten: mevrouw J.M. Vreeswijk-Manusiwa, met als plaatsvervangend lid de heer F.G. May;  

d. namens de Vereniging van Nederlandse Gemeenten: mevrouw J.C. de Ridder, met als plaatsvervangend lid mevrouw K. J.E. Sleeking;  

e. namens de gemeente Rotterdam als vertegenwoordiger van de G4: de heer K. Luijsterburg, met als plaatsvervangend lid de heer A. Polychronakis;  

f. namens het Ministerie van Volksgezondheid, Welzijn en Sport: de heer B. Bijl, met als plaatsvervangend lid mevrouw S. Majiti-Hamria;  

g. namens het Agentschap SZW: de heer M.L.J. Wijnands, met als plaatsvervangend lid de heer M.A.G. Rietbergen.     
2.  Namens de Europese Commissie worden de heer H. Lange en de heer P. Melis tot adviserend lid van het Comité van toezicht EFMB benoemd.  

### Artikel  2  

####Vergoeding

Treedt in werking per 01-01-2015 

Aan de leden wordt een vergoeding per vergadering toegekend volgens de regels van de Wet vergoedingen adviescolleges en commissie en het Besluit vergoedingen adviescolleges en commissies. De vergoeding per vergadering bedraagt 3% van het maximum van salarisschaal 18 van bijlage B van het Bezoldigingsbesluit Burgerlijke Rijksambtenaren 1984. 
Deze regeling zal met de toelichting in de Staatscourant worden geplaatst.   

Den Haag 
31 oktober 2014   

De 
Staatssecretaris van Sociale Zaken en Werkgelegenheid, 
J. Klijnsma     

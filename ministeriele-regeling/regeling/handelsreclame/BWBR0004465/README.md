<meta http-equiv='Content-Type' content='text/html; charset=utf-8' />

##Regeling handelsreclame

De minister van Verkeer en Waterstaat,  
Gelet op de artikelen C.11.1 van het Besluit radio-elektrische inrichtingen (Stb. 1988, 552);
Besluit:    

### Artikel  1  

Het verbod om voor zendinrichtingen die niet van een toegelaten type zijn handelsreclame te maken is niet van toepassing op de navolgende categorieën zendinrichtingen: 

a. zendinrichtingen die krachtens artikel D.1.1, eerste lid van het Besluit radio-elektrische inrichtingen zijn aangewezen voor: 

1º. het doen van onderzoekingen,  

2º. de burgerluchtvaart voor zover die zendinrichtingen voldoen aan de internationaal voorgeschreven en aanbevolen technische normen, zoals deze zijn vastgesteld in bijlage 10, deel 1 van het Verdrag inzake de Internationale burgerluchtvaart (Stb. 1947, H 165);  

3º. vrijetijdstoepassingen ten behoeve van algemene radiocommunicatie in de 27MHz-frequentieband voor zover deze zendinrichtingen zijn voorzien van een vanwege de bevoegde buitenlandse autoriteiten aangebracht keurmerk met een van de navolgende aanduidingen: 

CEPT-PR 27 aangevuld met het in de CEPT-Recommandatie T/R 20-09 vastgesteld symbool van het land waar de zendinrichting is toegelaten;  

PR 27D-FM en het bijbehorende toelatingsnummer van de Bondsrepubliek Duitsland;  

PR 27A;  

PR 27 GB      

b. andere zendinrichtingen dan bedoeld onder a 1° en 2° voor zover de handelsreclame bestaat uit niet voor het algemene publiek bestemde catalogi.    

### Artikel  2  

Deze regeling treedt in werking met ingang van de datum van inwerkingtreding van de Wet op de telecommunicatievoorzieningen en kan worden aangehaald als Regeling handelsreclame.  

's-Gravenhage 
20 december 1988    

De 
minister voornoemd, 
N.Smit-Kroes    

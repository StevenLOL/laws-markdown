<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport op grond van artikel 7 van de Wet marktordening gezondheidszorg, inzake experiment epilepsie-DBCs

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md);

Na op 9 oktober 2007 schriftelijk mededeling te hebben gedaan aan de Eerste en Tweede Kamer der Staten-Generaal (Kamerstukken II, 2007–2008, 29248, nr. 44);
Besluit:    

### Artikel  1  

In deze aanwijzing wordt verstaan onder een epilepsie-instelling: een instelling voor medisch specialistische zorg die ultimo 2005 in bezit was van een WZV-vergunning als epilepsiecentrum.  

### Artikel  2  

Deze aanwijzing is van toepassing op zorg gerelateerd aan de prestatiebeschrijvingen in de vorm van Diagnose Behandeling Combinaties (DBCs) zoals die zijn opgenomen in de bijlage bij deze aanwijzing.  

### Artikel  3  

1.  Ter uitvoering van deze aanwijzing stelt de Nederlandse Zorgautoriteit, verder te noemen zorgautoriteit, op grond van de [artikelen 57](../../../../../../../../../../../../wet/wet/marktordening/gezondheidszorg/BWBR0020078/README.md) en [58 van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) een experimentbeleidsregel vast.   
2.  Deze beleidsregel treedt in werking met ingang van 1 januari 2008 en eindigt op 1 januari 2009.   

### Artikel  4  

Voor de duur van het experiment zijn de prestatiebeschrijvingen als bedoeld in artikel 2 alleen van toepassing voor epilepsie-instellingen.  

### Artikel  5  

De zorgautoriteit ontwikkelt een experiment met als doel het verkrijgen van aan de DBC onderliggende informatie over zorg als bedoeld in artikel 2 zodat effectieve onderhandelingen tussen zorgaanbieders en zorgverzekeraars en daarmee DBC-bekostiging voor die zorg per 1 januari 2009 mogelijk wordt.  

### Artikel  6  

De informatie als bedoeld in artikel 5 omvat in ieder geval: 

a. zorgpaden;  

b. onderbouwde normtijden;  

c. kwaliteitsafspraken.    

### Artikel  7  

De informatie als bedoeld in artikelen 5 en 6 is niet herleidbaar tot individuele consumenten.  

### Artikel  8  

1.  Voor de duur van het experiment worden de epilepsie-instellingen voor het leveren van zorg zoals bedoeld in artikel 2 bekostigd door middel van tarieven die zijn vastgesteld op basis van een eenmalig door de zorgautoriteit vast te stellen budget voor het jaar 2008.   
2.  Voor de vaststelling van de hoogte van dit budget neemt de zorgautoriteit het voor de curatieve zorg beschikbare budget voor epilepsie-instellingen (inclusief de kortingsmaatregelen als bedoeld in de [aanwijzing taakstelling ziekenhuizen 2008](../../../../../../../../../../../../ministeriele-regeling/regeling/aanwijzing/ex/artikel/7/wet/marktordening/gezondheidszorg/(inzake/etc/BWBR0023042/README.md) d.d. 1 november 2007 (kenmerk: MC-U-2807691) op een door de zorgautoriteit nader vast te stellen peildatum als uitgangspunt.   

### Artikel  9  

1.  De zorgautoriteit evalueert het experiment tussentijds en brengt mij daarvan uiterlijk 1 juni 2008 verslag uit.   
2.  De zorgautoriteit besteedt daarbij in ieder geval aandacht aan de aspecten genoemd in de artikelen 5 en 6.   

### Artikel  10  

Deze aanwijzing treedt terstond in werking en wordt met de toelichting in de Staatscourant geplaatst.  

De 
Minister van Volksgezondheid, Welzijn en Sport, 
A.Klink  

### Bijlage  

Met de in de aanwijzing genoemde zorg als bedoeld in artikel 2 worden onderstaande 11 poliklinische en 6 klinische epilepsie-DBCs bedoeld.  

| Product-  nummer  | Nieuwe behandelcode  | Omschrijving behandelas  |
|:---|:---|:---|
| P1  | 514  | 1 consult neuroloog, geen overige consulten, GEEN Uitgebreid psychologisch onderzoek  |
| P2  | 515  | 1 consult neuroloog, geen overige consulten, Uitgebreid psychologisch onderzoek  |
| P3  | 516  | 1 consult neuroloog, wel overige consulten, GEEN Consult psycholoog  |
| P4  | 517  | 1 consult neuroloog, wel overige consulten, Consult psycholoog  |
| P5  | 518  | 2 t/m 5 consulten neuroloog, geen overige consulten, GEEN Routine EEG  |
| P6  | 519  | 2 t/m 5 consulten neuroloog, geen overige consulten, Routine EEG  |
| P7  | 520  | 2 t/m 5 consulten neuroloog, wel overige consulten, GEEN Uitgebreid psychologisch onderzoek  |
| P8  | 521  | 2 t/m 5 consulten neuroloog, wel overige consulten, Uitgebreid psychologisch onderzoek  |
| P9  | 522  | 6 of meer consulten neuroloog, geen overige consulten, GEEN Routine EEG  |
| P10  | 523  | 6 of meer consulten neuroloog, geen overige consulten, Routine EEG  |
| P11  | 524  | 6 of meer consulten neuroloog, wel overige consulten  |
| K1  | 530  | 1 t/m 3 verpleegdagen, GEEN Uitgebreid psychologisch onderzoek  |
| K2  | 531  | 1 t/m 3 verpleegdagen, Uitgebreid psychologisch onderzoek  |
| K3  | 532  | 4 t/m 27 verpleegdagen, GEEN Video-monitoring epilepsiechirurgie  |
| K4  | 533  | 4 t/m 27 verpleegdagen, Video-monitoring epilepsiechirurgie  |
| K5  | 534  | 28 t/m 110 verpleegdagen  |
| K6  | 535  | 111 of meer verpleegdagen  |


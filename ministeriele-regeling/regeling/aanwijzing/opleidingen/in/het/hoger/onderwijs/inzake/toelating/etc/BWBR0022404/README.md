<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 17 juli 2007, nr. HO/BL/2007/28722, houdende aanwijzing van opleidingen in het hoger onderwijs inzake toelating deficiënte studenten (Regeling aanwijzing opleidingen in het hoger onderwijs inzake toelating deficiënte studenten 2007)

De Minister van Onderwijs, Cultuur en Wetenschap,  
Gelet op [artikel 7.25, vierde lid, tweede volzin, van de Wet op het hoger onderwijs en wetenschappelijk onderzoek](../../../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

a. profiel: een van de profielen, bedoeld in [artikel 12 van de Wet op het voortgezet onderwijs](../../../../../../../../../../../../wet/wet/op/het/voortgezet/onderwijs/BWBR0002399/README.md);  

b. wet: [Wet op het hoger onderwijs en wetenschappelijk onderzoek](../../../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md).    

### Artikel  2  

####Aanwijzing in het wetenschappelijk onderwijs

1.  Voor het wetenschappelijk onderwijs geschiedt aanwijzing als bedoeld in [artikel 7.25, vierde lid, tweede volzin, van de wet](../../../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) in de navolgende leden.   
2.  Opleidingen op het gebied van de natuur in [bijlage A](../../../../../../../../../../../../ministeriele-regeling/regeling/nadere/vooropleidingseisen/hoger/onderwijs/2007/BWBR0022022/README.md) en [C van de Regeling nadere vooropleidingseisen in het hoger onderwijs 2007](../../../../../../../../../../../../ministeriele-regeling/regeling/nadere/vooropleidingseisen/hoger/onderwijs/2007/BWBR0022022/README.md): voor zover van toepassing, de opleidingen op het gebied van de natuur, voor zover het het profiel natuur en gezondheid betreft.   
3.  Opleidingen op het gebied van de techniek in [bijlage A](../../../../../../../../../../../../ministeriele-regeling/regeling/nadere/vooropleidingseisen/hoger/onderwijs/2007/BWBR0022022/README.md) en [C van de Regeling nadere vooropleidingseisen in het hoger onderwijs 2007](../../../../../../../../../../../../ministeriele-regeling/regeling/nadere/vooropleidingseisen/hoger/onderwijs/2007/BWBR0022022/README.md): voor zover van toepassing, de opleidingen op het gebied van de techniek, voor zover het het profiel natuur en gezondheid betreft.   
4.  De opleidingen Werktuigbouwkunde en Civiele Techniek: voor zover het betreft het profiel economie en maatschappij en het profiel cultuur en maatschappij.   

### Artikel  4  

####Identificatie

1.  Voor de toepassing van deze regeling gelden door universiteiten onderscheidenlijk hogescholen verzorgde opleidingen met dezelfde naam als dezelfde opleidingen.   
2.  Indien de naam van een opleiding wordt gewijzigd, blijft de toelatingsmogelijkheid voor die opleiding gelden zoals luidend voordat de naamswijziging plaatsvond.   

### Artikel  5  

####Intrekking regeling

De Regeling aanwijzing opleidingen in het hoger onderwijs inzake toelating deficiënte studenten wordt ingetrokken, met dien verstande dat zij op de student die onder de looptijd van die regeling is ingeschreven aan een opleiding als bedoeld in die regeling van toepassing blijft zolang de student de desbetreffende opleiding volgt.  

### Artikel  6  

####Inwerkingtreding en duur

1.  Deze regeling treedt in werking met ingang van 1 september 2007.   
2.  Artikel 3 vervalt met ingang van 1 september 2009.   

### Artikel  7  

####Citeertitel

Deze regeling wordt aangehaald als: Regeling aanwijzing opleidingen in het hoger onderwijs inzake toelating deficiënte studenten 2007.  
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A.Plasterk   

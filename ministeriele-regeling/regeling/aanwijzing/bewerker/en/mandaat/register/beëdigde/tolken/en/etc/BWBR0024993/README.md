<meta http-equiv='Content-Type' content='text/html; charset=utf-8' />

##Regeling van de Staatssecretaris van Justitie van 9 december, nr. 5577676/08, houdende aanwijzing tot bewerker en verlening van mandaat en machtiging van de Minister van Justitie aan de raad voor rechtsbijstand te ’s-Hertogenbosch betreffende het register beëdigde tolken en vertalers (Regeling aanwijzing bewerker en mandaat register beëdigde tolken en vertalers)

De Staatssecretaris van Justitie,  
Gelet op de [artikelen 10:3](../../../../../../../../../../../../wet/algemene/wet/bestuursrecht/BWBR0005537/README.md), [10:4, eerste lid](../../../../../../../../../../../../wet/algemene/wet/bestuursrecht/BWBR0005537/README.md), [10:5, tweede lid](../../../../../../../../../../../../wet/algemene/wet/bestuursrecht/BWBR0005537/README.md), [10:9](../../../../../../../../../../../../wet/algemene/wet/bestuursrecht/BWBR0005537/README.md) en [10:12 van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md) en [artikel 2, tweede en derde lid, van de Wet beëdigde tolken en vertalers](../../../../../../../../../../../../wet/wet/beëdigde/tolken/en/vertalers/BWBR0022704/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

a. *Minister:* de Minister van Justitie;  

b. *raad:* de raad voor rechtsbijstand;  

c. *Wet:* de [Wet beëdigde tolken en vertalers](../../../../../../../../../../../../wet/wet/beëdigde/tolken/en/vertalers/BWBR0022704/README.md);  

d. *Besluit:* het [Besluit beëdigde tolken en vertalers](../../../../../../../../../../../../AMvB/besluit/beëdigde/tolken/en/vertalers/BWBR0024896/README.md);  

e. *lijst:* de lijst, bedoeld in [artikel 2, derde lid, van de Wet](../../../../../../../../../../../../wet/wet/beëdigde/tolken/en/vertalers/BWBR0022704/README.md).    

### §  2  

####Aanwijzen bewerker register en bijhouder lijst

### Artikel  2  

1.  De raad wordt op grond van [artikel 2, tweede lid, van de Wet](../../../../../../../../../../../../wet/wet/beëdigde/tolken/en/vertalers/BWBR0022704/README.md) aangewezen als de instelling die het register bewerkt.   
2.  De raad wordt op grond van [artikel 2, derde lid, van de Wet](../../../../../../../../../../../../wet/wet/beëdigde/tolken/en/vertalers/BWBR0022704/README.md) aangewezen als de instelling die de lijst bijhoudt.   

### §  3  

####Mandaat en machtiging raad

### Artikel  3  

1.  Aan de raad wordt mandaat en machtiging verleend ten aanzien van de aan de Minister toekomende bevoegdheden en handelingen betreffende de aangelegenheden, bedoeld in de [Wet](../../../../../../../../../../../../wet/wet/beëdigde/tolken/en/vertalers/BWBR0022704/README.md) en het [Besluit](../../../../../../../../../../../../AMvB/besluit/beëdigde/tolken/en/vertalers/BWBR0024896/README.md), met uitzondering van de bevoegdheden en handelingen, bedoeld in de [artikelen 2, tweede lid](../../../../../../../../../../../../wet/wet/beëdigde/tolken/en/vertalers/BWBR0022704/README.md), [4, vijfde lid](../../../../../../../../../../../../wet/wet/beëdigde/tolken/en/vertalers/BWBR0022704/README.md), [16, vierde lid](../../../../../../../../../../../../wet/wet/beëdigde/tolken/en/vertalers/BWBR0022704/README.md), [28, tweede lid](../../../../../../../../../../../../wet/wet/beëdigde/tolken/en/vertalers/BWBR0022704/README.md), en [34 van de Wet](../../../../../../../../../../../../wet/wet/beëdigde/tolken/en/vertalers/BWBR0022704/README.md) en [artikelen 7, vierde lid](../../../../../../../../../../../../AMvB/besluit/beëdigde/tolken/en/vertalers/BWBR0024896/README.md), [9 tweede lid](../../../../../../../../../../../../AMvB/besluit/beëdigde/tolken/en/vertalers/BWBR0024896/README.md) en [12 van het Besluit](../../../../../../../../../../../../AMvB/besluit/beëdigde/tolken/en/vertalers/BWBR0024896/README.md). Aan de Raad wordt tevens mandaat verleend tot het vaststellen van beleidsregels met betrekking tot de hiervoor verleende bevoegdheden.   
2.  Het krachtens het eerste lid verleende mandaat en de machtiging kunnen verder worden doorgegeven aan onder de raad ressorterende functionarissen.   

### Artikel  4  

1.  Aan de raad wordt mandaat en machtiging verleend om bezwaar en (hoger) beroep te behandelen als bedoeld in de [hoofdstukken 6](../../../../../../../../../../../../wet/algemene/wet/bestuursrecht/BWBR0005537/README.md), [7](../../../../../../../../../../../../wet/algemene/wet/bestuursrecht/BWBR0005537/README.md) en [8 van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md) en de [Wet op de Raad van State](../../../../../../../../../../../../wet/wet/op/de/raad/van/state/BWBR0002367/README.md) en klachten te behandelen als bedoeld in [titel 9.1 van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md) en de Wet op de Raad van State.   
2.  Het krachtens het eerste lid verleende mandaat en de machtiging kunnen verder worden doorgegeven aan onder de raad ressorterende functionarissen, waarbij niet wordt toegestaan dat functionarissen besluiten nemen in bezwaar of klachten behandelen over besluiten of gedragingen waarbij zij zelf betrokken zijn geweest.   

### Artikel  5  

1.  Aan de raad wordt mandaat en machtiging verleend om besluiten te nemen en andere handelingen te verrichten betreffende verzoeken op grond van de [Wet openbaarheid van bestuur](../../../../../../../../../../../../wet/wet/openbaarheid/van/bestuur/BWBR0005252/README.md) en de [Wet bescherming persoonsgegevens](../../../../../../../../../../../../wet/wet/bescherming/persoonsgegevens/BWBR0011468/README.md).   
2.  Het krachtens het eerste lid verleende mandaat en de machtiging kunnen verder worden doorgegeven aan onder de raad ressorterende functionarissen, tenzij het een besluit betreft dat belangrijke politieke, bestuurlijke of maatschappelijke gevolgen kan hebben.   

### §  4  

####Overgangs- en slotbepalingen

### Artikel  6  

Ingetrokken worden: 

a. De [regeling van 29 mei 2008, houdende verlening mandaat en machtiging inzake bezwaar en beroep betreffende het kwaliteitsregister tolken en vertalers aan de Raad voor rechtsbijstand te ’s-Hertogenbosch](../../../../../../../../../../../../ministeriele-regeling/regeling/houdende/verlening/mandaat/en/machtiging/inzake/bezwaar/en/beroep/etc/BWBR0023965/README.md);  

b. De [tijdelijke regeling van 13 mei 2003 houdende machtiging van de Raad voor rechtsbijstand te ’s-Hertogenbosch tot het beheer van het landelijk kwaliteitsregister tolken en vertalers](../../../../../../../../../../../../ministeriele-regeling/machtiging/raad/voor/rechtsbijstand/tot/beheer/kwaliteitsregister/tolken/etc/BWBR0015070/README.md).    

### Artikel  7  

Deze regeling treedt in werking op 1 januari 2009.  

### Artikel  8  

Deze regeling wordt aangehaald als: Regeling aanwijzing bewerker en mandaat register beëdigde tolken en vertalers.  
Deze regeling zal met de toelichting in de Staatscourant worden geplaatst.  

De 
Staatssecretaris van Justitie, 
N.Albayrak   

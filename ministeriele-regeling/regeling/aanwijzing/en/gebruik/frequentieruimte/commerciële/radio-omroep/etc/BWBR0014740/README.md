<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschappen van inzake aanwijzing en gebruik frequentieruimte commerciële radio-omroep

De Staatssecretaris van Onderwijs, Cultuur en Wetenschappen,  
Handelende in overeenstemming met het gevoelen van de ministerraad;

Gelet op [artikel 82e van de Mediawet](../../../../../../../../../../wet/mediawet/BWBR0004149/README.md), en [artikel 53c, tweede lid, van het Mediabesluit](../../../../../../../../../../AMvB/mediabesluit/BWBR0004237/README.md);
Besluit:    

### Artikel  1  

In deze regeling wordt verstaan onder demografisch bereik: het demografisch bereik, bedoeld in artikel 1, onderdeel q, van de Regeling aanvraag en vergelijkende toets vergunningen commerciële radio-omroep 2003, en artikel 1, onderdeel m, van de Regeling vervolg verdeling frequenties commerciële radio-omroep 2003.  

### Artikel  2  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van radioprogramma's van commerciële omroepinstellingen, die overwegend bestaan uit nieuws, actualiteiten en informatie, gericht op de Nederlandse samenleving. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur;  

b. het radioprogramma tussen 07.00 uur en 19.00 uur ten minste 50 procent nieuws, actualiteiten en informatie bevat; en  

c. in het radioprogramma tussen 07.00 uur en 19.00 uur en tussen 19.00 uur en 23.00 uur, voor zover in laatstgenoemde uren wordt uitgezonden, ten minste eenmaal per uur op het hele uur en tussen 23.00 uur en 07.00 uur, voor zover in deze uren wordt uitgezonden, ten minste eenmaal per twee uur op het hele uur een programmaonderdeel bestaande uit nieuws is opgenomen.     
2.  Als frequentieruimte, bedoeld in het eerste lid, wordt aangewezen: de frequentieruimte in de kavel A4, bedoeld in tabel 2 van bijlage 1 van de Regeling aanvraag en vergelijkende toets vergunningen commerciële radio-omroep 2003.   
3.  Bij de toepassing van het eerste lid, onderdeel b, wordt de zendtijd besteed aan reclameboodschappen buiten beschouwing gelaten.   
4.  Het eerste tot en met derde lid zijn niet van toepassing indien met toepassing van artikel 2, derde lid, van de Regeling aanvraag en vergelijkende toets vergunningen commerciële radio-omroep 2003, de in het tweede lid bedoelde frequentieruimte wordt bestemd voor ongeclausuleerde landelijke commerciële radio-omroep.   

### Artikel  3  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van een radioprogramma van een commerciële omroepinstelling, dat overwegend bestaat uit Nederlandstalige muziek. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur;  

b. het radioprogramma tussen 07.00 uur en 19.00 uur ten minste 30 procent Nederlandstalige muziek bevat;  

c. het radioprogramma tussen 07.00 uur en 19.00 uur ten minste 20 procent muziek, andere dan bedoeld in onderdeel b, van Europese producties bevat; en  

d. het radioprogramma tussen 07.00 uur en 19.00 uur ten minste 10 procent muziek als bedoeld in onderdeel b of c bevat van muziekproducties die niet langer dan één jaar geleden zijn uitgebracht.     
2.  Als frequentieruimte, bedoeld in het eerste lid, wordt aangewezen: de frequentieruimte in de kavel A9, bedoeld in tabel 2 van bijlage 1 van de Regeling aanvraag en vergelijkende toets vergunningen commerciële radio-omroep 2003.   
3.  Voor de toepassing van het eerste lid worden als Europese producties aangemerkt muziekproducties die met overeenkomstige toepassing van de criteria van artikel 6 van de Europese richtlijn als Europese productie kunnen worden aangemerkt.   
4.  Bij de toepassing van het eerste lid, onderdelen b tot en met d, wordt de zendtijd besteed aan reclameboodschappen en nieuws buiten beschouwing gelaten.   
5.  Het eerste tot en met vierde lid zijn niet van toepassing indien met toepassing van artikel 2, derde lid, van de Regeling aanvraag en vergelijkende toets vergunningen commerciële radio-omroep 2003, de in het tweede lid bedoelde frequentieruimte wordt bestemd voor ongeclausuleerde landelijke commerciële radio-omroep.   

### Artikel  4  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van radioprogramma's van commerciële omroepinstellingen, die overwegend bestaan uit klassieke muziek, moderne klassieke muziek daaronder begrepen, of jazzmuziek. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur; en  

b. het radioprogramma tussen 07.00 uur en 19.00 uur ten minste 50 procent klassieke muziek, moderne klassieke muziek daaronder begrepen, of jazzmuziek bevat.     
2.  Als frequentieruimte, bedoeld in het eerste lid, wordt aangewezen: de frequentie behorend bij kavel A8, bedoeld in de bijlage bij deze regeling.   
3.  Bij de toepassing van het eerste lid, onderdeel b, wordt de zendtijd besteed aan reclameboodschappen en nieuws buiten beschouwing gelaten.   
4.  Het eerste tot en met derde lid zijn niet van toepassing indien de Minister van Economische Zaken in overeenstemming met de minister besluit dat de in het tweede lid bedoelde frequentieruimte wordt bestemd voor ongeclausuleerde landelijke commerciële radio-omroep.   

### Artikel  5  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van radioprogramma's van commerciële omroepinstellingen, die overwegend bestaan uit bijzondere muziek. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur;  

b. het radioprogramma tussen 07.00 uur en 19.00 uur ten minste 50 procent muziek bevat;  

c. het radioprogramma tussen 07.00 uur en 19.00 uur ten hoogste 25 procent muziek bevat die genoteerd staat of heeft gestaan op een van de gangbare hitlijsten voor popmuziek in Nederland, waarbij hitnoteringen van vijf jaar of langer geleden niet meetellen; en  

d. het radioprogramma tussen 07.00 uur en 19.00 uur minder dan 50 procent klassieke muziek, moderne klassieke muziek daaronder begrepen, of jazzmuziek bevat.     
2.  Als frequentieruimte, bedoeld in het eerste lid, wordt aangewezen: de frequentieruimte in de kavel A2, bedoeld in tabel 2 van bijlage 1 van de Regeling aanvraag en vergelijkende toets vergunningen commerciële radio-omroep 2003.   
3.  Bij de toepassing van het eerste lid, onderdelen b tot en met d, wordt de zendtijd besteed aan reclameboodschappen en nieuws buiten beschouwing gelaten.   
4.  Het eerste tot en met derde lid zijn niet van toepassing indien met toepassing van artikel 2, derde lid, van de Regeling aanvraag en vergelijkende toets vergunningen commerciële radio-omroep 2003, de in het tweede lid bedoelde frequentieruimte wordt bestemd voor ongeclausuleerde landelijke commerciële radio-omroep.   

### Artikel  6  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van radioprogramma's van commerciële omroepinstellingen, die overwegend bestaan uit bijzondere muziek. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur;  

b. het radioprogramma tussen 07.00 uur en 19.00 uur ten minste 50 procent muziek bevat;  

c. het radioprogramma tussen 07.00 uur en 19.00 uur ten hoogste 25 procent muziek bevat die genoteerd staat of heeft gestaan op een van de gangbare hitlijsten voor popmuziek in Nederland;  

d. het radioprogramma tussen 07.00 uur en 19.00 uur ten minste 10 procent muziek bevat van muziekproducties die niet langer dan één jaar geleden zijn uitgebracht; en  

e. het radioprogramma tussen 07.00 uur en 19.00 uur minder dan 50 procent klassieke muziek, moderne klassieke muziek daaronder begrepen, of jazzmuziek bevat.     
2.  Als frequentieruimte, bedoeld in het eerste lid, wordt aangewezen: de frequentieruimte in de kavel A5, bedoeld in tabel 2 van bijlage 1 van de Regeling aanvraag en vergelijkende toets vergunningen commerciële radio-omroep 2003.   
3.  Bij de toepassing van het eerste lid, onderdelen b tot en met e, wordt de zendtijd besteed aan reclameboodschappen en nieuws buiten beschouwing gelaten.   
4.  Het eerste tot en met derde lid zijn niet van toepassing indien met toepassing van artikel 2, derde lid, van de Regeling aanvraag en vergelijkende toets vergunningen commerciële radio-omroep 2003, de in het tweede lid bedoelde frequentieruimte wordt bestemd voor ongeclausuleerde landelijke commerciële radio-omroep.   

### Artikel  7  

1.  De frequentieruimte in de FM-band, aangewezen in het tweede lid, wordt slechts gebruikt voor het uitzenden van regionale radioprogramma's van commerciële omroepinstellingen die in het bijzonder gericht zijn op het gebied waarvoor de programma’s zijn bestemd. Een radioprogramma wordt aangemerkt als een radioprogramma, bedoeld in de vorige volzin, indien: 

a. het radioprogramma in elk geval wordt uitgezonden gedurende de uren van 07.00 uur tot 19.00 uur;  

b. het radioprogramma tussen 07.00 uur en 19.00 uur voor ten minste 10 procent in het bijzonder gericht is op het gebied waarvoor het programma is bestemd; en  

c. verzorgd wordt door een commerciële omroepinstelling, waarvan alle door haar verzorgde en via omroepnetwerken uitgezonden programma's tezamen door niet meer dan 30 procent van het aantal inwoners van Nederland kunnen worden ontvangen.     
2.  Als frequentieruimte, bedoeld in het eerste lid, wordt aangewezen: 

a. de frequentieruimte in de kavels B1 tot en met B26, bedoeld in [tabel 3 van bijlage 1 van de Regeling aanvraag en vergelijkende toets vergunningen commerciële radio-omroep 2003](../../../../../../../../../../ministeriele-regeling/regeling/aanvraag/en/vergelijkende/toets/vergunningen/commerciële/etc/BWBR0014741/README.md);  

b. de frequentieruimte in de kavels B27 tot en met B38, bedoeld in [tabel A van bijlage 1 van de Regeling aanvraag en vergelijkende toets vergunningen commerciële radio-omroep 2007](../../../../../../../../../../ministeriele-regeling/regeling/aanvraag/en/vergelijkende/toets/vergunningen/commerciële/etc/BWBR0022818/README.md).     
3.  Bij de toepassing van het eerste lid, onderdeel b, wordt de zendtijd besteed aan reclameboodschappen buiten beschouwing gelaten.   

### Artikel  8  

1.  In afwijking van [artikel 6:24, eerste lid, van de Mediawet 2008](../../../../../../../../../../wet/mediawet/2008/BWBR0025028/README.md), mag voor de uitzending via de FM-band van radioprogramma's, andere dan bedoeld in artikel 7, eerste lid, van eenzelfde commerciële omroepinstelling meer dan één FM-frequentie of samenstel van FM-frequenties worden gebruikt, met dien verstande dat: 

a. niet meer of andere frequentieruimte in de FM-band wordt gebruikt dan de frequentieruimte van ten hoogste twee kavels, bedoeld in [artikel 2, eerste en tweede lid, van de Regeling aanvraag en vergelijkende toets vergunningen commerciële radio-omroep 2003](../../../../../../../../../../ministeriele-regeling/regeling/aanvraag/en/vergelijkende/toets/vergunningen/commerciële/etc/BWBR0014741/README.md) en de bijlage bij deze regeling, voor zover het de kavels A7 en A8 betreft, en  

b. één van de kavels, bedoeld in onderdeel a, frequentieruimte betreft waarop artikel 2, eerste en tweede lid, artikel 3, eerste en tweede lid, artikel 4 eerste en tweede lid, artikel 5, eerste en tweede lid, of artikel 6, eerste en tweede lid, van toepassing is.     
2.  In afwijking van [artikel 82f, eerste lid, van de Mediawet](../../../../../../../../../../wet/mediawet/BWBR0004149/README.md), mag voor de uitzending via de FM-band van radioprogramma's als bedoeld in artikel 7, eerste lid, van eenzelfde commerciële omroepinstelling meer dan één FM-frequentie of samenstel van FM-frequenties, behorende tot de in artikel 7, tweede lid, aangewezen frequentieruimte, worden gebruikt, mits 

a. het demografisch bereik van de desbetreffende FM-frequenties of samenstellen van FM-frequenties tezamen niet meer bedraagt dan 30 procent; en  

b. er geen sprake is van een combinatie als bedoeld in [bijlage 2a van de Regeling aanvraag en vergelijkende toets vergunningen commerciële radio-omroep 2003](../../../../../../../../../../ministeriele-regeling/regeling/aanvraag/en/vergelijkende/toets/vergunningen/commerciële/etc/BWBR0014741/README.md) en [bijlage 2 van de Regeling aanvraag en vergelijkende toets vergunningen commerciële radio-omroep 2007](../../../../../../../../../../ministeriele-regeling/regeling/aanvraag/en/vergelijkende/toets/vergunningen/commerciële/etc/BWBR0022818/README.md) en, voor zover het betreft de kavels B2, B11 en B26, [bijlage 2a van de Regeling vervolg verdeling frequenties commerciële radio-omroep 2003](../../../../../../../../../../ministeriele-regeling/regeling/vervolg/verdeling/frequenties/commerciële/radio-omroep/2003/BWBR0015414/README.md), waarbij het demografisch bereik van de kleinste FM-frequentie of samenstel van FM-frequenties voor 35 procent of meer valt binnen het demografisch bereik van de andere FM-frequentie of samenstel van FM-frequenties, dan wel, indien dit percentage lager is dan 35 procent, meer dan 100.000 inwoners binnen het demografisch bereik van beide FM-frequenties of samenstellen van FM-frequenties vallen.     

### Artikel  9  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  10  

Deze regeling wordt aangehaald als: Regeling aanwijzing en gebruik frequentieruimte commerciële radio-omroep 2003.  
Deze regeling zal met de toelichting in de Staatscourant worden geplaatst.   

C.H.J. van Leeuwen     

### Bijlage  

####behorend bij de artikelen 4, tweede lid , en 8, eerste lid ,

Samenstelling kavel A07 

| Opstelplaats  | Frequentie  |
|:---|:---|
| SMILDE  | 87.6 MHz  |
| LELYSTAD  | 87.7 MHz  |
| UTRECHT  | 87.8 MHz  |
| DEN BOSCH  | 87.9 MHz  |
| ALKMAAR  | 88.1 MHz  |
| HILVERSUM  | 88.1 MHz  |
| MAASTRICHT  | 91.1 MHz  |
| TERNEUZEN  | 93.0 MHz  |
| OOSTBURG  | 93.3 MHz  |
| GILZE  | 95.4 MHz  |
| AMSTERDAM  | 103.6 MHz  |
| EMMEN  | 103.8 MHz  |
| TJERKGAAST  | 103.8 MHz  |
| ROTTERDAM  | 103.8 MHz  |
| LICHTENVOORDE  | 103.9 MHz  |
| HAARLEM  | 104.0 MHz  |
| ARNHEM  | 104.1 MHz  |

Samenstelling kavel A08 

| Opstelplaats  | Frequentie  |
|:---|:---|
| VLISSINGEN  | 88.8 MHz  |
| MAASTRICHT  | 88.9 MHz  |
| BREDA  | 89.7 MHz  |
| MIERLO  | 89.7 MHz  |
| NIJMEGEN  | 89.8 MHz  |
| GRONINGEN  | 90.3 MHz  |
| DEN HAAG  | 90.3 MHz  |
| HILVERSUM  | 90.4 MHz  |
| HOORN  | 90.4 MHz  |
| ROTTERDAM  | 90.5 MHz  |
| SMILDE  | 90.5 MHz  |
| ENSCHEDE  | 90.7 MHz  |
| LOPIK  | 90.7 MHz  |
| TERNEUZEN  | 90.8 MHz  |
| ALPHEN  | 90.9 MHz  |


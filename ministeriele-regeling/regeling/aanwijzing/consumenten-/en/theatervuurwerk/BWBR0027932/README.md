<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer van 13 juli 2010, nr. BJZ2010018765, tot aanwijzing van consumenten- en theatervuurwerk (Regeling aanwijzing consumenten- en theatervuurwerk)

De Minister van Volkshuisvesting, Ruimtelijke Ordening en Milieubeheer,  
Gelet op richtlijn nr. 2007/23/EG van het Europees Parlement en de Raad van 23 mei 2007 betreffende het in de handel brengen van pyrotechnische artikelen (PbEU L 154), [artikel 9.2.2.1, derde lid, van de Wet milieubeheer](../../../../../../../wet/wet/milieubeheer/BWBR0003245/README.md), [artikel 1.1.1](../../../../../../../AMvB/vuurwerkbesluit/BWBR0013360/README.md) en [artikel 2.1.1 van het Vuurwerkbesluit](../../../../../../../AMvB/vuurwerkbesluit/BWBR0013360/README.md);
Besluit:    

### Artikel  1  

In deze regeling wordt verstaan onder:  *bijlage:* bij deze regeling behorende bijlage;  *burstlading:* pyrotechnische stoffen of preparaten welke zijn bedoeld om het vuurwerk open te rijten en de effectlading te verspreiden en zo nodig te ontsteken;  *compartiment:* afgesloten deel van vuurwerk dat een of meer pyrotechnische units bevat;  *effectlading:* pyrotechnische stoffen of preparaten, anders dan een voortdrijvende lading of een burstlading, welke na ontsteking een geluid- of lichteffect veroorzaakt;  *indoortheatervuurwerk:* theatervuurwerk dat geschikt is voor de realisatie van pyrotechnische speciale effecten in besloten ruimten;  *knallading:*: pyrotechnische stoffen of preparaten met een knal als beoogd effect;  *lanceerbuis:* voorwerp dat uitsluitend is geproduceerd om vuurwerk de lucht in te schieten;  *lont:* onderdeel van het vuurwerk waardoor de gebruiker in staat wordt gesteld het vuurwerk tot ontbranding te brengen;  *pyrotechnische stoffen of preparaten:* explosieve stoffen of explosieve mengsels van stoffen, die tot doel hebben warmte, licht, geluid, gas of rook dan wel een combinatie van dergelijke verschijnselen te produceren door middel van zichzelf onderhoudende exotherme chemische reacties;  *pyrotechnische unit:* discrete eenheid die deel uitmaakt van het vuurwerk die, bij functioneren, brandt of explodeert om een visueel- of geluidseffect te geven;  *sterren:* delen of onderdelen van pyrotechnische voorwerpen in vaste vorm in de vorm van een bol, cilinder of korrel die bij verbranding een lichtspoor of een spoor van vonken veroorzaken;  *vonken:* hete deeltjes die een kortstondig lichteffect veroorzaken;  *voortdrijvende lading:* pyrotechnische stoffen of preparaten die na ontsteking een gas produceren waarmee pyrotechnische units of het vuurwerk als geheel wordt voortgedreven zonder het vuurwerk uiteen te rijten;  *zwart buskruit:* mengsel bestaande uit houtskool en natriumnitraat of kaliumnitraat met of zonder zwavel, met een maximale verontreiniging van 3% van de hoeveelheid mengsel. 

### Artikel  2  

1.  Als consumentenvuurwerk wordt aangewezen vuurwerk dat behoort tot een in bijlage I of II genoemde categorie en voldoet aan de volgende eisen: 

a. het vuurwerk is bestemd om het in de bijlage bij de betrokken categorie aangegeven effect te bewerkstelligen;  

b. de in het vuurwerk aanwezige pyrotechnische stoffen of preparaten overschrijden niet het ingevolge de betrokken bijlage voor de betrokken categorie vuurwerk maximaal toegestane gewicht;  

c. indien in het vuurwerk als burstlading of knallading een andere pyrotechnische stof of een ander pyrotechnisch preparaat aanwezig is dan zwart buskruit, nitraat/metaal, of perchloraat/metaal, overschrijdt die pyrotechnische stof of dat pyrotechnisch preparaat niet het ingevolge die bijlage voor de betrokken categorie vuurwerk maximaal toegestane gewicht aan perchloraat/metaal;  

d. het vuurwerk voldoet aan de overige in de betrokken bijlage gestelde eisen.     
3.  Consumentenvuurwerk is niet voorzien van een wrijvingsontsteker, met uitzondering van Bengaalse lucifers en schertslucifers.   
4.  Van consumentenvuurwerk mag uitsluitend een lanceerbuis deel uitmaken die voldoet aan de volgende eisen: 

a. het af te steken consumentenvuurwerk is in de lanceerbuis bevestigd, en  

b. de lanceerbuis is uitsluitend geschikt voor eenmalig gebruik.     
5.  Consumentenvuurwerk dat als effect heeft het genereren en verspreiden van rook, is verboden.   
6.  Vuurpijlen, zijnde consumentenvuurwerk, zijn voorzien van een vast verbonden stok voor vluchtstabilisatie.  

### Artikel  3  

Als fop- en schertsvuurwerk wordt aangewezen vuurwerk dat behoort tot een in bijlage II genoemde categorie en voldoet aan de in artikel 2, eerste lid, onder a, b en d, bedoelde eisen. 

### Artikel  4  

1.  Als theatervuurwerk wordt aangewezen vuurwerk dat behoort tot een in bijlage III genoemde categorie en voldoet aan de volgende eisen: 

a. het vuurwerk is bestemd om het in de bijlage bij de betrokken categorie aangegeven effect te bewerkstelligen;  

b. de in het vuurwerk aanwezige pyrotechnische stoffen of preparaten overschrijden niet het ingevolge de betrokken bijlage voor de betrokken categorie vuurwerk maximaal toegestane gewicht;  

c. het vuurwerk voldoet aan de overige in de bijlage gestelde eisen.     
2.  Theatervuurwerk bevat geen brandbare vloeistoffen.   
3.  Theatervuurwerk bevat geen detonabele stoffen of voorwerpen.  

### Artikel  5  

De [Regeling nadere eisen aan vuurwerk 2004](../../../../../../../ministeriele-regeling/regeling/nadere/eisen/aan/vuurwerk/2004/BWBR0016412/README.md) wordt ingetrokken. 

### Artikel  6  

Deze regeling wordt aangehaald als: Regeling aanwijzing consumenten- en theatervuurwerk. 

### Artikel  7  

Deze regeling treedt in werking met ingang van de dag na uitgifte van de Staatscourant waarin zij wordt geplaatst. 
De regeling zal met de toelichting in de Staatscourant worden geplaatst.   

Den Haag 
13 juli 2010   

De 
Minister van Volkshuisvesting, Ruimtelijke Ordening en Milieubeheer, 
J.C. Huizinga-Heringa    

### Bijlage   I  

####Consumentenvuurwerk, met uitzondering van fop- en schertsvuurwerk (artikel 2 )

| Nederlandse naam  | Engelse naam  | effect  | categorie  | maximaal toegestane gewicht aan pyrotechnische stoffen of preparaten  |
|:---|:---|:---|:---|:---|
| Knalvuurwerk  | bangers  | knal  | 2  | 2,5 gram zwart buskruit  |
| --- | --- | --- | --- | --- |
| Knalstrengen  | banger batteries  | repeterende knal  | 2  | 100 gram zwart buskruit in totaal; per compartiment maximaal 0,5 gram zwart buskruit  |
| 3  | 1000 gram zwart buskruit in totaal; per compartiment maximaal 0,5 gram zwart buskruit  |
| --- | --- | --- | --- | --- |
| Batterij enkelschotsbuizen  | shot tube batteries  | effecten als van enkelschotsbuizen  | 2  | 500 gram pyrotechnische stoffen of preparaten in totaal; per compartiment maximaal 15 gram pyrotechnische stoffen of preparaten; per compartiment als burstlading of maximaal 10 gram zwart buskruit of maximaal 4 gram nitraat/metaal of maximaal 2 gram perchloraat/metaal;  knallading is niet toegestaan  |
| --- | --- | --- | --- | --- |
| Batterij fonteinen of mijnen of Romeinse kaarsen  | batteries  | effecten van meerdere fonteinen of mijnen of Romeinse kaarsen  | 2  | 200 gram pyrotechnische stoffen of preparaten; alleen batterijen toegestaan van fonteinen of mijnen of Romeinse kaarsen, waarbij ieder type afzonderlijk functioneert en voldoet aan de individuele eisen die in deze tabel aan de genoemde onderdelen zijn gesteld  |
| --- | --- | --- | --- | --- |
| Combinaties van fonteinen, mijnen, Romeinse kaarsen en enkelschotsbuizen  | combinations  | Gecombineerde effecten van fonteinen, mijnen, Romeinse kaarsen en enkelschotsbuizen.  | 2  | 500 gram pyrotechnische stoffen of preparaten; alleen combinaties toegestaan van fonteinen, mijnen, Romeinse kaarsen en enkelschotsbuizen, waarbij ieder type afzonderlijk functioneert en voldoet aan de individuele eisen die in deze tabel aan de genoemde onderdelen zijn gesteld  |
| --- | --- | --- | --- | --- |
| Flitstabletten  | flash pellets  | meervoudige lichtflitsen  | 2  | 30 gram pyrotechnische stoffen of preparaten  |
| --- | --- | --- | --- | --- |
| Fonteinen  | fountains  | uitstoot van vonken of vlammen met geluidseffect anders dan een knal of zonder geluidseffect  | 2  | 100 gram pyrotechnische stoffen of preparaten; knallading is niet toegestaan  |
| --- | --- | --- | --- | --- |
| Grondmobielen  | ground movers  | beweging over de grond met uitstoot van vonken of vlammen met geluidseffect anders dan een knal of zonder geluidseffect  | 2  | 25 gram pyrotechnische stoffen of preparaten; iedere pyrotechnische unit bevat maximaal 3 gram pyrotechnische stoffen of preparaten; knallading is niet toegestaan  |
| --- | --- | --- | --- | --- |
| Grondtollen  | ground spinners  | draaiende beweging over de grond met uitstoot van vonken of vlammen met geluidseffect anders dan een knal of zonder geluidseffect  | 2  | 15 gram pyrotechnische stoffen of preparaten; iedere pyrotechnische unit bevat maximaal 8 gram pyrotechnische stoffen of preparaten; knallading is niet toegestaan  |
| --- | --- | --- | --- | --- |
| Springtollen  | jumping groundspinners  | draaiende beweging over de grond, veelvuldig onderbroken door een opspringende beweging, met uitstoot van vonken of vlammen met geluidseffect anders dan een knal of zonder geluidseffect  | 2  | 5 gram pyrotechnische stoffen of preparaten; knallading is niet toegestaan  |
| --- | --- | --- | --- | --- |
| Mijnen  | mines  | eenmalige uitstoot van de gehele inhoud  | 2  | 50 gram pyrotechnische stoffen of preparaten; niet meer dan 5 pyrotechnische units met burstlading met ieder of maximaal 5 gram zwart buskruit, of maximaal 2 gram nitraat/metaal of maximaal 1 gram perchloraat/metaal; knallading is niet toegestaan;  indien ook niet-pyrotechnische voorwerpen aanwezig zijn, bedraagt het maximaal toegestane gewicht van de voortdrijvende lading 8 gram nitrocellulose met een massafractie nitraat van maximaal 12,6%  |
| --- | --- | --- | --- | --- |
| Minivuurpijlen  | mini rockets  | opstijgen met of zonder licht- of geluidseffect, al dan niet gevolgd door geluidseffect in de lucht  | 2  | 1,5 gram pyrotechnische stoffen of preparaten; knallading van meer dan 0,13 gram is niet toegestaan  |
| --- | --- | --- | --- | --- |
| Vuurpijlen  | rockets  | opstijgen met of zonder licht- of geluidseffect, al dan niet gevolgd door licht- of geluidseffect in de lucht  | 2  | 40 gram pyrotechnische stoffen of preparaten in totaal; de burstlading bevat of maximaal 10 gram zwart buskruit of maximaal 4,0 gram nitraat/metaal of maximaal 2,0 gram perchloraat/metaal; knallading is niet toegestaan  |
| --- | --- | --- | --- | --- |
| Romeinse kaarsen  | Roman candles  | achtereenvolgende uitstoot van pyrotechnische units, waardoor een serie licht- of geluidseffecten in de lucht ontstaan  | 2  | twee of meer pyrotechnische units tot een gezamenlijk gewicht aan pyrotechnische stoffen of preparaten van ten hoogste 50 gram waarbij het gewicht aan pyrotechnische stoffen of preparaten per pyrotechnische unit niet meer bedraagt dan 10 gram; niet meer dan 5 pyrotechnische units met burstlading, ieder met of maximaal 10 gram zwart buskruit of maximaal 4 gram nitraat/metaal of maximaal 2 gram perchloraat/metaal; knallading is niet toegestaan  |
| --- | --- | --- | --- | --- |
| Enkelschotsbuizen  | shot tubes  | uitstoot van de pyrotechnische unit, waardoor een licht- of geluidseffect in de lucht ontstaat  | 2  | 25 gram pyrotechnische stoffen of preparaten in totaal; de burstlading van de pyrotechnische unit bevat of maximaal 10 gram zwart buskruit of maximaal 4 gram nitraat/metaal of maximaal 2 gram perchloraat/metaal; knallading is niet toegestaan  |
| 3  | 40 gram pyrotechnische stoffen of preparaten in totaal; de burstlading van de pyrotechnische unit bevat of maximaal 10 gram zwart buskruit of maximaal 4 gram nitraat/metaal of maximaal 2 gram perchloraat/metaal; knallading is niet toegestaan  |
| --- | --- | --- | --- | --- |
| Stijgtollen  | spinners  | gecombineerde draaiende en stijgende beweging, met uitstoot van vonken of vlammen met geluidseffect anders dan een knal of zonder geluidseffect  | 2  | 5 gram zwart buskruit; knallading is niet toegestaan  |
| --- | --- | --- | --- | --- |
| Draaizonnen  | wheels  | draaiende beweging rond een vast punt, met uitstoot van vonken of vlammen met geluidseffect anders dan een knal of zonder geluidseffect  | 2  | 40 gram pyrotechnische stoffen of preparaten; het gewicht aan pyrotechnische stoffen van een eventuele effectlading met fluiteffect per compartiment niet meer dan 5 gram; knallading is niet toegestaan  |

### Bijlage  II  

#### fop- en schertsvuurwerk (artikel 3 )

| Nederlandse naam  | Engelse naam  | beoogde effect  | categorie  | maximaal toegestane gewicht aan pyrotechnische stoffen of preparaten  |
|:---|:---|:---|:---|:---|
| Bengaals vuur  | Bengal flames  | uitstoot van gekleurde vlammen  | 1  | 20 gram pyrotechnische stoffen of preparaten  |
| --- | --- | --- | --- | --- |
| Bengaalse lucifers  | Bengal matches  | uitstoot van gekleurde vlammen en vonken  | 1  | 3,0 gram pyrotechnische stoffen of preparaten  |
| --- | --- | --- | --- | --- |
| Bengaalse fakkels  | Bengal sticks  | uitstoot van gekleurde vlammen en vonken  | 1  | 7,5 gram pyrotechnische stoffen of preparaten  |
| 2  | 25 gram pyrotechnische stoffen of preparaten  |
| --- | --- | --- | --- | --- |
| Kerstcrackers  | Christmas crackers  | knal als gevolg van uit elkaar trekken van het artikel en uitstoot van niet-pyrotechnische voorwerpen  | 1  | 16 milligram pyrotechnische stoffen of preparaten waarvan de basis bestaat uit kaliumchloraat<sub></sub>en rode fosfor of 1,6 milligram zilverfulminaat  |
| --- | --- | --- | --- | --- |
| Knetter pellets  | crackling granules  | knetterend geluid  | 1  | 3,0 gram pyrotechnische stoffen of preparaten  |
| --- | --- | --- | --- | --- |
| Flitstabletten  | flash pellets  | meervoudige lichtflitsen  | 1  | 2,0 gram pyrotechnische stoffen of preparaten  |
| --- | --- | --- | --- | --- |
| Fonteinen voor gebruik binnenshuis  | fountains for indoor use  | uitstoot van vonken of vlammen met geluidseffect anders dan een knal of zonder geluidseffect  | 1  | 7,5 gram pyrotechnische stoffen of preparaten waarvan de basis bestaat uit nitrocellulose, met massafractie nitraat van maximaal 12,6%, zonder aanvullende oxiderende stoffen  |
| --- | --- | --- | --- | --- |
| Fonteinen voor gebruik buitenshuis  | fountains for outdoor use  | uitstoot van vonken of vlammen met geluidseffect anders dan een knal of zonder geluidseffect  | 1  | 7,5 gram pyrotechnische stoffen of preparaten  |
| --- | --- | --- | --- | --- |
| Grondtollen  | groundspinners  | draaiende beweging over de grond met uitstoot van vonken of vlammen met geluidseffect anders dan een knal of zonder geluidseffect  | 1  | 5,0 gram pyrotechnische stoffen of preparaten  |
| --- | --- | --- | --- | --- |
| Schertslucifers  | novelty matches  | knal of lichteffect  | 1  | 50 milligram, 1 knallading van maximaal 2,5 milligram zilverfulminaat toegestaan  |
| --- | --- | --- | --- | --- |
| Confettibommen  | party poppers  | knal en uitstoot van niet-pyrotechnische voorwerpen  | 1  | 16 milligram pyrotechnische stoffen of preparaten waarvan de basis bestaat uit kaliumchloraat en rode fosfor  |
| --- | --- | --- | --- | --- |
| Slangen  | serpents  | expanderende vaste verbrandingsresten in een vooraf bepaalde vorm  | 1  | 3,0 gram pyrotechnische stoffen of preparaten  |
| --- | --- | --- | --- | --- |
| Trektouwtjes  | snaps  | knal als gevolg van het uit elkaar trekken van het artikel  | 1  | 16 milligram pyrotechnische stoffen of preparaten waarvan de basis bestaat uit kaliumchloraat en rode fosfor of 1,6 milligram zilverfulminaat  |
| --- | --- | --- | --- | --- |
| Sterretjes  | sparklers  | uitstoot van vonken met geluidseffect anders dan een knal of zonder geluidseffect  | 1  | 7,5 gram pyrotechnische stoffen of preparaten  |
| 2  | 30 gram pyrotechnische stoffen of preparaten  |
| --- | --- | --- | --- | --- |
| Tafelbommen, knalbonbons of cotillonvruchten  | table bombs  | knal en uitstoot van niet-pyrotechnische voorwerpen  | 1  | 2,0 gram pyrotechnische stoffen of preparaten waarvan de basis bestaat uit nitrocellulose, met een massafractie nitraat van maximaal 12,6%  |
| --- | --- | --- | --- | --- |
| Knalerwten  | throwdowns  | knal als gevolg van het op de grond gooien van het artikel  | 1  | 2,5 milligram zilverfulminaat  |

### Bijlage  III  

####Theatervuurwerk (artikel 4 )

| Nederlandse naam  | Engelse naam  | Beoogd effect  | Maximaal toegestane gewicht aan pyrotechnische stoffen en preparaten  |
|:---|:---|:---|:---|
| AA. Binair mengsel  | –  | een heterogeen mengsel van minimaal twee vaste pyrotechnische stoffen of preparaten in poedervorm, welke volgens veiligheidsinstructies van importeur of leverancier op locatie kan worden aangemaakt voor direct gebruik.  | AA.1. Theatervuurwerk: 100 gram pyrotechnische stoffen en preparaten  AA.2. Indoortheatervuurwerk: 28 gram pyrotechnische stoffen en preparaten  |
| --- | --- | --- | --- |
| BB. Draadraket of lijnraket  | –  | een voorwerp dat door pyrotechnische stoffen of preparaten wordt voortgestuwd en dat zodanig aan een geleidedraad bevestigd is, dat voorkomen wordt dat het voorwerp tijdens het functioneren van de draad kan loskomen. Tijdens functioneren kan de draadraket een gespecificeerd geluid, vuur, licht, vonk of combinatie van deze effecten veroorzaken.  | BB.1. Theatervuurwerk: 100 gram pyrotechnische stoffen en preparaten  BB.2. Indoortheatervuurwerk: 20 gram pyrotechnische stoffen en preparaten  |
| CC. Fakkel  | flare  | een voorwerp met pyrotechnische stoffen of preparaten met een vlam- of vuureffect, dat gedurende een bepaalde tijdsduur kan aanhouden.  | CC.1. Theatervuurwerk: 500 gram pyrotechnische stoffen en preparaten  CC.2. Indoortheatervuurwerk: 100 gram pyrotechnische stoffen en preparaten  |
| --- | --- | --- | --- |
| DD. Stroboscoop fakkel  | strobe flare, flash flare  | pyrotechnisch stoffen of preparaten met een vlam- of vuureffect, dat gedurende een bepaalde tijdsduur kan aanhouden en waarbij een pulserend of stroboscopisch vlam- of vuureffect wordt gevormd.  | DD.1. Theatervuurwerk: 500 gram pyrotechnische stoffen en preparaten  DD.2. Indoortheatervuurwerk: 100 gram pyrotechnische stoffen en preparaten  |
| --- | --- | --- | --- |
| EE. Fontein:  | –  | een voorwerp met pyrotechnische stoffen of preparaten van waaruit een langdurende of kortdurende stroom van vonken wordt uitgeworpen.  | EE.1. Theatervuurwerk: 250 gram pyrotechnische stoffen en preparaten  EE.2. Indoortheatervuurwerk: 200 gram pyrotechnische stoffen en preparaten  |
| --- | --- | --- | --- |
| FF. Komeet  | –  | een voorwerp met pyrotechnische stoffen of preparaten die een eenmalige uitstoot van een of meerdere geperste sterren veroorzaken, die tot aan het hoogst bereikbare punt een spoor van vonken of lichtsporen achterlaten met een geringe spreiding.  | FF.1. Theatervuurwerk: 100 gram pyrotechnische stoffen en preparaten  FF.2. Indoortheatervuurwerk: 50 gram pyrotechnische stoffen en preparaten  |
| --- | --- | --- | --- |
| GG. Mijn  | –  | een voorwerp waarvan de pyrotechnische stoffen of preparaten een eenmalige uitstoot van losse sterren of andere voorwerpen veroorzaken zoals serpentines of confetti.  | GG.1. Theatervuurwerk: 500 gram pyrotechnische stoffen en preparaten  GG.2. Indoortheatervuurwerk: 135 gram pyrotechnische stoffen en preparaten  |
| --- | --- | --- | --- |
| HH. Confetti of serpentine effecten:  | –  | een uitworp van confetti of serpentines op basis van pyrotechnische stoffen of preparaten waarbij het uitgeworpen materiaal geen vuur vat.  | HH.1. Theatervuurwerk: 100 gram pyrotechnische stoffen en preparaten  HH.2. Indoortheatervuurwerk: 10 gram pyrotechnische stoffen en preparaten  |
| --- | --- | --- | --- |
| II. Vlamprojector  | flame projector  | een voorwerp met een lading rookzwak kruit dat een kortstondig vuureffect veroorzaakt in de vorm van een vuurbal of vuurzuil. Het effect mag niet gebaseerd zijn op een brandbare vloeistof.  | II.1. Theatervuurwerk: 500 gram pyrotechnische stoffen en preparaten  II.2. Indoortheatervuurwerk: 250 gram pyrotechnische stoffen en preparaten  |
| --- | --- | --- | --- |
| JJ. Vuurbal  | Fireball; Mortar Hit  | pyrotechnische stoffen of preparaten die zorgen voor een kortstondige eventueel gekleurde vuurbal met vuur- of vlameffect van vonken of sterren, al dan niet met knal of rookwolk, die door middel van een eenmalige uitstoot van een brandbare effectlading ontstaat en enige seconden kan aanhouden.  | JJ.1. Theatervuurwerk: 500 gram pyrotechnische stoffen en preparaten  JJ.2. Indoortheatervuurwerk: 100 gram pyrotechnische stoffen en preparaten  |
| --- | --- | --- | --- |
| KK. Waterval  | –  | een voorwerp met pyrotechnische stoffen of preparaten die een effect hebben van vonken dat bedoeld is om over enige breedte en vanaf enige meters hoogte het effect te veroorzaken.  | KK.1. Theatervuurwerk: 500 gram pyrotechnische stoffen en preparaten  KK.2. Indoortheatervuurwerk:100 gram pyrotechnische stoffen en preparaten  |
| --- | --- | --- | --- |
| LL. Theaterknal  | maroon, cannon simulator, concussion  | pyrotechnische stoffen of voorwerpen bedoeld om een knal te bewerkstelligen.  | LL.1. Theatervuurwerk: 28 gram pyrotechnische stoffen en preparaten  LL.2. Indoortheatervuurwerk: 28 gram pyrotechnische stoffen en preparaten  |
| --- | --- | --- | --- |
| MM. Batterijen en combinaties  | Multi Shot Boards, Tracer Boards, Mine Plates, Comet Plates, Fanracks  | voorwerpen bestaande uit pyrotechnische stoffen of preparaten van combinaties van CC, DD, EE, FF, GG, JJ en OO waarbij de effectladingen gelijktijdig of achtereenvolgens, middels een vertragingslont, tot ontbranding worden gebracht en waarbij ieder type voldoet aan de individuele eisen die in deze bijlage aan de genoemde onderdelen zijn gesteld.  | MM.1. Theatervuurwerk: 200 gram pyrotechnische stoffen en preparaten  MM.2. Theatervuurwerk – onder de voorwaarde dat de kokers met effect of tubes deugdelijk zijn geborgd op een basis van hout of kunststof en zich op een onderlinge afstand van minimaal 12,7 millimeter van elkaar bevinden: tot een gezamenlijk gewicht van ten hoogste 500 gram pyrotechnische stoffen en preparaten  MM.3. Indoortheatervuurwerk: 200 gram pyrotechnische stoffen en preparaten  |
| --- | --- | --- | --- |
| NN. Draaizon  | Wheel, Saxon, Merry go Round  | een voorwerp met pyrotechnische stoffen of preparaten bestaande uit een of meerdere aan elkaar bevestigde fonteinen of branders die op een zodanige wijze gemonteerd worden dat het voorwerp bij ontbranding een roterende beweging maakt. Het vonk- of vuureffect wordt bij rotatie van het voorwerp spiraalsgewijs uitgeworpen.  | NN.1. Theatervuurwerk: 200 gram pyrotechnische stoffen en preparaten  NN.2. Indoortheatervuurwerk: 100 gram pyrotechnische stoffen en preparaten  |
| --- | --- | --- | --- |
| OO. Flitspot  | Flashpot, Flashpots, Sparkle Pots, Flash Trays of SPD's  | een voorwerp met pyrotechnische stoffen of preparaten dat door de fabrikant of importeur voor direct gebruik aangeboden wordt en dat bij ontbranding een lichtflits veroorzaakt al dan niet vergezeld van een rook-, vonk-, ster- of knaleffect van korte duur.  | OO.1. Theatervuurwerk: 28 gram pyrotechnische stoffen en preparaten  OO.2. Indoortheatervuurwerk: 28 gram pyrotechnische stoffen en preparaten  |
| --- | --- | --- | --- |
| PP. Theatervuur  | –  | pyrotechnische stoffen of preparaten die in daartoe geschikte houders (open vlamschalen) tot ontbranding wordt gebracht ter verkrijging van een gekleurd licht- of vlameffect van enige duur.  | PP.1. Theatervuurwerk: 1000 gram pyrotechnische stoffen en preparaten  per houder  PP.2. Indoortheatervuurwerk: 500 gram pyrotechnische stoffen en preparaten per houder  |
| --- | --- | --- | --- |
| QQ. Airburst  | RTG's, Coloured Airbursts  | pyrotechnische stoffen of preparaten die door een fabrikant of importeur voor direct gebruik wordt aangeboden en dat middels de ontstekerdraad op de door de fabrikant aangegeven hoogte aangebracht dient te worden. Bij ontbranding veroorzaakt het product een vonk-, licht- of stereffect al dan niet vergezelt van een knaleffect. De uitstoot kan ook bestaan uit confetti of serpentines.  | QQ.1. Theatervuurwerk:75 gram pyrotechnische stoffen en preparaten  QQ.2. Indoortheatervuurwerk: 35 gram pyrotechnische stoffen en preparaten  |
| --- | --- | --- | --- |
| RR. Bombette  | –  | pyrotechnische stoffen of preparaten die tot gevolg hebben een eenmalige uitstoot van een effectlading en burst vervat in een separaat compartiment, dat na de initiële uitstoot vertraagd tot ontsteking wordt gebracht en waarbij het compartiment door de reactie uiteen wordt gereten.  | RR.1. Theatervuurwerk: 150 gram pyrotechnische stoffen en preparaten  Mag niet als indoortheatervuurwerk worden gebruikt  |


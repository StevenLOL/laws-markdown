<meta http-equiv='Content-Type' content='text/html; charset=utf-8' />

##Regeling aanwijzing Koninklijke marechaussee gebruik en opslag apparatuur artikel 3.22 Telecommunicatiewet

De Minister van Defensie  
Gelet op de artikelen 2, tweede lid, en 4, eerste lid, van het Besluit bijzondere vergaring nummergegevens telecommunicatie en de artikelen 5 en 16 van het Besluit technische hulpmiddelen strafvordering;
Besluit:    

### Artikel  1  

####Aanwijzing ex. artikel 4, eerste lid Besluit bijzondere vergaring nummergegevens telecommunicatie en art. 16 Besluit technische hulpmiddelen strafvordering

Bevoegd tot het gebruik van de apparatuur, bedoeld in artikel 3.22 Telecommunicatiewet, zijn bij de Koninklijke marechaussee de opsporingsambtenaren van de brigade speciale beveiligingsopdrachten. 

### Artikel  2  

####Aanwijzing ex. artikel 2, tweede lid Besluit bijzondere vergaring nummergegevens telecommunicatie en artikel 5, eerste en tweede lid, Besluit technische hulpmiddelen strafvordering

Op een beveiligde locatie bij de brigade speciale beveiligingsopdrachten worden door de beheerders van die locatie opgeslagen de bij de Koninklijke marechaussee in gebruik zijnde: 

a. apparatuur, bedoeld in artikel 3.22 Telecommunicatiewet; en  

b. technische hulpmiddelen als bedoeld in artikel 126ee, onderdeel a, van het Wetboek van Strafvordering.   

### Artikel  3  

####Inwerkingtreding

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 
Deze regeling zal met de toelichting worden geplaatst in de Staatscourant.   

´s-Gravenhage 
30 juni 2015   

De 
Minister van Defensie, 
J.A. Hennis-Plasschaert     

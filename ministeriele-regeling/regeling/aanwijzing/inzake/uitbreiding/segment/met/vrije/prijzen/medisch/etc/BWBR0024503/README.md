<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport, van 29 augustus 2008, nr. CZ/TSZ-2873530, op grond van artikel 7 van de Wet marktordening gezondheidszorg, inzake uitbreiding segment met vrije prijzen medisch specialistische zorg

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md);

Na op 11 juni 2008 schriftelijk mededeling te hebben gedaan aan de Eerste en Tweede Kamer der Staten-Generaal (Kamerstukken II, 2007/2008, 29 248, nr. 48);
Besluit:    

### Artikel  1  

Deze aanwijzing is van toepassing op zorg zoals instellingen voor medisch specialistische zorg die bieden. Ter uitvoering van deze aanwijzing stelt de Nederlandse Zorgautoriteit, verder te noemen de zorgautoriteit, met ingang van 1 januari 2009 beleidsregels vast. 

### Artikel  2  

De beleidsregels houden in dat met betrekking tot het in rekening brengen van de volgende zorg sprake is van een tarief waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) van toepassing is: 

a. zorg gerelateerd aan diagnosecodes, zoals opgenomen in de bijlage bij deze aanwijzing, voor zover daarvoor prestatiebeschrijvingen zijn vastgesteld;  

b. zorg geleverd door instellingen voor medisch specialistische zorg dan wel medisch specialisten voor zover die niet als onderdeel van een diagnose behandelingscombinatie in rekening wordt gebracht: 

1. eerstelijnspsychologische zorg niet verricht door huisartsen;  

2. paramedische zorg zoals fysiotherapeuten die bieden;  

3. paramedische zorg zoals oefentherapeuten die bieden;  

4. dieetadvisering zoals diëtisten die bieden.     

### Artikel  3  

1.  De zorgautoriteit stelt het (kapitaallasten)budget van individuele instellingen neerwaarts bij, rekening houdend met de omvang van het segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) van toepassing is en die wordt aangeboden in instellingen voor medisch specialistische zorg.   
2.  De beleidsregels betreffende de dekking van het (kapitaallasten)budget van individuele instellingen hebben geen betrekking op zorg waarvoor [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) van toepassing is.  

### Artikel  4  

De zorgautoriteit evalueert op basis van objectieve evaluatiecriteria de ontwikkeling in het segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) van toepassing is, en brengt mij hier een signalement over uit. 

### Artikel  5  

De zorgautoriteit onderzoekt op basis van uitbreidingscriteria jaarlijks de wenselijkheid om het segment met zorg waarop [artikel 57, vierde lid, aanhef en onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md) van toepassing is, verder uit te breiden met inachtneming van het signalement zoals genoemd onder artikel 4. 

### Artikel  6  

Deze aanwijzing treedt terstond in werking en wordt met de toelichting in de Staatscourant geplaatst. 

De 
Minister van Volksgezondheid, Welzijn en Sport, 
A. Klink    

### Bijlage  

#### *Overzicht van diagnoses* 

Vergelijkbare zorg 

| Omschrijving  | Diagnosecode  |
|:---|:---|
| Heelkunde  | --- |
| Hernia cicatricalis  | 124  |
| Hernia femoralis/inguinalis (conservatieve deel)  | 121  |
| Knie (incl meniscusletsel)  | 252  |
| Varices (conservatieve deel)  | 423  |
| Liesbreuk (conservatieve deel)  | 121  |
| --- | --- |
| Orthopedie  | --- |
| Losl/inf/malpos proth gr 17  | 1703  |
| Losl/inf/malpos proth knie  | 1803  |
| Kanaalstenose  | 1350  |
| Cervicale stenose met myelopathie  | 1240  |
| --- | --- |
| Urologie  | --- |
| Stress-incontinentie  | 34  |
| (Bij)niertumor  | 10  |
| --- | --- |
| Gynaecologie  | --- |
| Incontinentie / prolaps (conservatieve deel)  | 725  |
| --- | --- |
| Neurochirurgie  | --- |
| Verruim uitgebr laminectomie  | 2515  |
| HNP, chemonuc/perc nuc.tomie mi  | 2505  |
| Verruim beperkte laminectomie  | 2510  |
| Cerv ant discectomie+spon.dese  | 2530  |
| Uitgebreide decompressie  | 2565  |
| Cerv lat/ant discectomie  | 2525  |
| Cerv lat/ant discectomie rec  | 2527  |
| Degenerat afw wk, conserv beh  | 2501  |
| Cervicale foraminotomie  | 2535  |
| Beperkte posterieure (cranio)cervicale spondylodese  | --- |
| anders 2565  | 2520  |
| Thoracale discus intervertebralis: ventrale  (re-)discotomie (met of zonder spondylodese) via thoracotomie  | 2540  |
| Thoracale (re-)discotomie; posterolaterale benadering  | 2545  |
| --- | --- |
| Interne  | --- |
| Maligniteit mamma  | 811  |
| Ziekte van Crohn  | 922  |
| Colitis ulcerosa  | 923  |
| Anaesthesie  | --- |
| Mechanisch/discogene lage rugklacht  | 71  |
| Neurogene lage rugklacht  | 72  |
| Sympatalgiforme lage rugklacht  | 73  |
| (Chronisch) degeneratieve lage rugklacht  | 74  |

Dermatologie en oogheelkunde 

| Omschrijving  | Diagnosecode  |
|:---|:---|
| Dermatologie  | --- |
| Ulcus cruris  | 22  |
| Maligne dermatosen  | 14  |
| --- | --- |
| Oogheelkunde  | --- |
| Refractie-anomalie  | 155  |
| Primair glaucoom  | 904  |
| Glaucoom risc/ocul.hypertensie  | 901  |
| Secundair glaucoom  | 907  |
| Overige glaucoom  | 909  |
| Maculopathie  | 705  |
| Geen DRP  | 751  |
| NPDRP  | 754  |
| Preprolif. DRP  | 755  |
| Overige pathologie DRP  | 759  |

Ischemische- en aanverwante aandoeningen 

| Omschrijving  | Diagnosecode  |
|:---|:---|
| Cardiologie  | --- |
| Angina pectoris, stabiel  | 202  |
| Angina pectoris, onstabiel  | 203  |
| Chronisch hartfalen  | 302  |
| Atrium fibrileren/flutter  | 401  |
| Overige supraventriculaire hartstoornissen  | 402  |
| Geen aanwijzing voor cardiale afwijking  | 101  |
| Follow up na acuut coronair syndroom  | 801  |
| Follow up na PTCA en/of CABG en/of ablatie  | 802  |
| Follow-up na PM implantatie  | 803  |
| Follow-up na operatie hartklepafwijking  | 806  |
| Follow-up na operatie congenitale hart(vaat)afwijking  | 807  |
| --- | --- |
| Neurologie  | --- |
| Onbloedige beroerte  | 1111  |
| Intracerebrale bloeding  | 1102  |
| TIA (incl amaurosis fugax)  | 1112  |
| Intracran bloed (sub-/epid.)  | 1103  |
| Overige cerebrovasc aand  | 1199  |
| CerebroVasculaireAandoeningen nno  | 1100  |
| Subarachnoidale bloeding  | 1101  |
| Resttoestand (verworven hersenletsel)  | 1121  |


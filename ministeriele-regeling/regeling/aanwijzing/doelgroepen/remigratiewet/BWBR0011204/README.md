<meta http-equiv='Content-Type' content='text/html; charset=utf-8' />

##Regeling aanwijzing doelgroepen Remigratiewet

De Minister voor Grote Steden- en Integratiebeleid;  
Gelet op [Artikel 1, eerste lid, onderdeel b, van de Remigratiewet](../../../../../../wet/remigratiewet/BWBR0010424/README.md),
Besluit:     

###Artikel 1 

In deze regeling wordt verstaan onder wet: de [Remigratiewet](../../../../../../wet/remigratiewet/BWBR0010424/README.md). 

### Artikel  2  

Tot minderheidsgroep als bedoeld in [Artikel 1, eerste lid, onderdeel b, van de wet](../../../../../../wet/remigratiewet/BWBR0010424/README.md) worden aangewezen: 

a.personen met de Griekse, de Italiaanse, de ex-Joegoslavische, de Kaapverdische, de Marokkaanse, de Portugese, de Spaanse, de Tunesische en de Turkse nationaliteit en personen die in het bezit zijn geweest van genoemde nationaliteiten;

b.personen met de Surinaamse nationaliteit, personen die in het bezit zijn geweest van genoemde nationaliteit en personen met de Nederlandse nationaliteit die in Suriname zijn geboren;

c.personen die voorkomen of voorkwamen in het register, bedoeld in [artikel 1, onder b, van de Wet Rietkerk-uitkering](../../../../../../wet/wet/rietkerk-uitkering/BWBR0004338/README.md);

d.vreemdelingen die in Nederland rechtmatig verblijf hebben of hebben gehad op grond van [artikel 8, onder c en d, van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) en personen die in het kader van gezinshereniging met een vreemdeling die in Nederland rechtmatig verblijf heeft op grond van artikel 8, onder c en d, van de Vreemdelingenwet 2000 naar Nederland zijn gekomen.

###Artikel 3 

Deze regeling treedt in werking op het tijdstip waarop de wet in werking treedt. 

###Artikel 4 

Deze regeling wordt aangehaald als: Regeling aanwijzing doelgroepen Remigratiewet.
Deze regeling zal met de toelichting in de Staatscourant worden geplaatst.   

De 
Minister voor Grote Steden- en Integratiebeleid, 
R.H.L.M. van Boxtel      

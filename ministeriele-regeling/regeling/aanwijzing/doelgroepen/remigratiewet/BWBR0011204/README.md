<meta http-equiv='Content-Type' content='text/html; charset=utf-8' />

##Regeling aanwijzing doelgroepen Remigratiewet

De Minister voor Grote Steden- en Integratiebeleid;  
Gelet op [Artikel 1, eerste lid, onderdeel b, van de Remigratiewet](../../../../../../wet/remigratiewet/BWBR0010424/README.md),
Besluit:    

### Artikel  1  

In deze regeling wordt verstaan onder wet: de [Remigratiewet](../../../../../../wet/remigratiewet/BWBR0010424/README.md).  

### Artikel  2  

Tot minderheidsgroep als bedoeld in [Artikel 1, eerste lid, onderdeel b, van de wet](../../../../../../wet/remigratiewet/BWBR0010424/README.md) worden aangewezen: 

a. personen met de Griekse, de Italiaanse, de Portugese en de Spaanse nationaliteit, personen die in het bezit zijn geweest van genoemde nationaliteiten en personen van wie een van de ouders in het bezit is of is geweest van de Griekse, de Italiaanse, de Portugese en de Spaanse nationaliteit;  

b. personen met de ex-Joegoslavische nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de ex-Joegoslavische nationaliteit;  

c. personen met de Kaapverdische nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de Kaapverdische nationaliteit;  

d. personen met de Marokkaanse nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de Marokkaanse nationaliteit;  

e. personen met de Surinaamse nationaliteit, personen die in het bezit zijn geweest van genoemde nationaliteit, personen van wie een van de ouders in het bezit is of is geweest van de Surinaamse nationaliteit, personen met de Nederlandse nationaliteit die in Suriname zijn geboren en personen van wie een van de ouders de Nederlandse nationaliteit heeft en in Suriname is geboren;  

f. personen met de Tunesische nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de Tunesische nationaliteit;  

g. personen met de Turkse nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de Turkse nationaliteit;  

h. personen met de Chinese nationaliteit, personen die in het bezit zijn geweest van genoemde nationaliteit en personen van wie een van de ouders in het bezit is of is geweest van de Chinese nationaliteit;  

i. personen die voorkomen of voorkwamen in het register, bedoeld in [Artikel 1, onder b, van de Wet Rietkerk-uitkering](../../../../../../wet/wet/rietkerk-uitkering/BWBR0004338/README.md) en personen van wie een van de ouders voorkomt of voorkwam in het register, bedoeld in [Artikel 1, onder b, van de Wet Rietkerk-uitkering](../../../../../../wet/wet/rietkerk-uitkering/BWBR0004338/README.md);  

j. vreemdelingen die in Nederland rechtmatig verblijf hebben of hebben gehad op grond van [artikel 8, onder c en d, van de Vreemdelingenwet 2000](../../../../../../wet/vreemdelingenwet/2000/BWBR0011823/README.md), personen van wie een van de ouders als vreemdeling in Nederland rechtmatig verblijf heeft of heeft gehad op grond van [artikel 8, onder c en d, van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) en personen die in het kader van gezinshereniging met een vreemdeling die in Nederland rechtmatig verblijf heeft op grond van [artikel 8, onder c en d, van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) naar Nederland zijn gekomen.    

### Artikel  3  

Deze regeling treedt in werking op het tijdstip waarop de wet in werking treedt.  

### Artikel  4  

Deze regeling wordt aangehaald als: Regeling aanwijzing doelgroepen Remigratiewet.  
Deze regeling zal met de toelichting in de Staatscourant worden geplaatst.   

De 
Minister voor Grote Steden- en Integratiebeleid, 
R.H.L.M. vanBoxtel    

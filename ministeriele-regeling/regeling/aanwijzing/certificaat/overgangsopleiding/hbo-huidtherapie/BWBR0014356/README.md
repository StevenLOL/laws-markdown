<meta http-equiv='Content-Type' content='text/html; charset=utf-8' />

##Regeling aanwijzing certificaat Overgangsopleiding HBO-huidtherapie

De Staatssecretaris van Volksgezondheid, Welzijn en Sport,  
Gelet op [artikel 107a van de Wet op de beroepen in de individuele gezondheidszorg](../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md);
Besluit:    

### Artikel  1  

Als getuigschrift als bedoeld in [artikel 107a van de Wet op de beroepen in de individuele gezondheidszorg](../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md) op basis waarvan de titel huidtherapeut mag worden gevoerd, wordt aangewezen het certificaat Overgangsopleiding HBO-huidtherapie, afgegeven door de Hogeschool van Utrecht te Utrecht. 

### Artikel  2  

Deze regeling treedt in werking met ingang van 1 januari 2003. 

### Artikel  3  

Deze regeling wordt aangehaald als: Regeling aanwijzing certificaat Overgangsopleiding HBO-huidtherapie. 
Deze regeling zal met de toelichting in de Staatscourant worden geplaatst.   

De 
Staatssecretaris van Volksgezondheid, Welzijn en Sport, 
C. Ross-van Dorp      

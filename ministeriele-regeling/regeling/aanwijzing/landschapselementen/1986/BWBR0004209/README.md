<meta http-equiv='Content-Type' content='text/html; charset=utf-8' />

##Regeling aanwijzing landschapselementen 1986

De minister van Landbouw en Visserij,  
Gelet op [artikel 1, onderdeel c](../../../../../../ministeriele-regeling/regeling/onderhoudsovereenkomsten/landschapselementen/BWBR0003126/README.md), en [artikel 2 van de Regeling onderhoudsovereenkomsten landschapselementen](../../../../../../ministeriele-regeling/regeling/onderhoudsovereenkomsten/landschapselementen/BWBR0003126/README.md) (Stcrt. 1977, 182)1Laatstelijk gewijzigd bij besluit van 7 september 1987, nr. J. 1922, Stcrt. 174.;
Besluit:    

### Artikel  1  

Voor de toepassing van deze regeling wordt verstaan onder:    *boselementen:*   hakhoutbos, geriefbos en niet op rij staande boomgroepen voor zover kleiner dan 1 ha, alsmede solitaire beuken, eiken, elzen, essen, esdoorns, espen, grove dennen, iepen, linden, tamme- en paardekastanjes, wilgen en zwarte populieren;     *natuurelementen:*   heidevelden, rietlanden, ruigten, boezemlanden, grienden en moerassen voor zover kleiner dan 1 ha en niet deel uitmakend van een bos groter dan 5 ha;     *kleine wateren:*   vennen, pingo's, dobben, petgaten, wielen, kolken, poelen en veenputten voor zover kleiner dan 1 ha;     *bomenrijen:*   bomenrijen, behoudens voor zover deze bestaan uit niet geknotte populieren.     

### Artikel  2  

1.  Voor een onderhoudsovereenkomst als bedoeld in de [Regeling onderhoudsovereenkomsten landschapselementen](../../../../../../ministeriele-regeling/regeling/onderhoudsovereenkomsten/landschapselementen/BWBR0003126/README.md) komen in aanmerking de in de volgende gebieden voorkomende en nader aangeduide landschapselementen, voor zover gelegen in de agrarische cultuurlandschappen, te weten: 
### *in Groningen* 

Zuidelijk Westerkwartier – houtwallen, houtsingels, bomenrijen, boselementen, natuurelementen en kleine wateren; 
### *in Friesland* 

1. Terschelling – houtsingels, bomenrijen, boselementen, natuurelementen en kleine wateren;  

2. Noord-Oost Friesland – houtwallen, houtsingels, hagen, boselementen, natuurelementen en kleine wateren;  

3. Gaasterland – houtwallen, houtsingels, hagen, boselementen, natuurelementen en kleine wateren;   
### *in Drenthe* 

1. Roden-Norg – houtwallen, houtsingels, boselementen, natuurelementen en kleine wateren;  

2. Drentse Aa-gebied – houtwallen, houtsingels, boselementen, natuurelementen en kleine wateren;  

3. Zweelo-Gees – houtwallen, houtsingels, boselementen, natuurelementen en kleine wateren;  

4. Zuid-West Drenthe – houtwallen, houtsingels, boselementen, kleine wateren en natuurelementen;   
### *in Overijssel* 

1. Noord-West Overijssel – houtwallen, houtsingels, boselementen, natuurelementen en kleine wateren;  

2. Staphorst-Rouveen – houtsingels, boselementen, natuurelementen en kleine wateren;  

3. Reest – houtwallen, houtsingels, boselementen, natuurelementen en kleine wateren;  

4. Uiterwaarden van de IJssel – houtsingels, hagen, boselementen, natuurelementen en kleine wateren;  

5. Vecht-Regge – houtwallen, houtsingels, hagen, bomenrijen, boselementen, natuurelementen en kleine wateren;  

6. Twente – houtwallen, houtsingels, boselementen, natuurelementen, kleine wateren en beken;  

7. Omgeving Deventer – houtwallen, houtsingels, boselementen, natuurelementen en kleine wateren;   
### *in Gelderland* 

1. Uiterwaarden van de IJssel van Zalk tot Hattem – boselementen, natuurelementen, kleine wateren en hagen;  

2. Veluwe – houtwallen, houtsingels, hagen, boselementen, natuurelementen en kleine wateren;  

3. Twello-Terwolde – houtwallen, houtsingels, hagen, boselementen, natuurelementen en kleine wateren;  

4. Uiterwaarden van de IJssel van Deventer tot Arnhem – hagen, boselementen, natuurelementen en kleine wateren;  

5. Harfsen-Laren – houtwallen, houtsingels, boselementen, natuurelementen en kleine wateren;  

6. Graafschap – houtwallen, houtsingels, hagen, bomenrijen, boselementen, natuurelementen en kleine wateren;  

7. Berkel- en Bolksbeekdal – houtwallen, houtsingels, steilrandbeplantingen, bomenrijen, boselementen, natuurelementen en kleine wateren;  

8. Winterswijk – houtwallen, houtsingels, steilrandbeplantingen, bomenrijen, boselementen, natuurelementen en kleine wateren;  

9. Angerlo-Wehl – houtwallen, houtsingels, boselementen, natuurelementen en kleine wateren;  

10. Arnhem-Lobith-Nijmegen – hagen, bomenrijen, boselementen, natuurelementen en kleine wateren;  

11. Uiterwaarden van de Nederrijn van Rijswijk tot Heteren – hagen, boselementen, natuurelementen en kleine wateren;  

12. Uiterwaarden van de Lek van Culemborg tot Rijswijk – hagen, boselementen, natuurelementen en kleine wateren;  

13. Uiterwaarden van de Waal van Ophemert tot Nijmegen – hagen, boselementen, natuurelementen en kleine wateren;  

14. Uiterwaarden van Waal en Maas van Gorinchem tot Lith – hagen, boselementen, natuurelementen en kleine wateren;  

15. Uiterwaarden van de Maas van Lith tot Ravenstein – hagen, boselementen, natuurelementen en kleine wateren;  

16. Uiterwaarden van de Maas van Ravenstein tot Molenhoek – hagen, boselementen, natuurelementen en kleine wateren;  

17. Linge en Diefdijk – boselementen, natuurelementen en kleine wateren;  

18. Gelderse Vallei – houtwallen, houtsingels, boselementen, natuurelementen en kleine wateren;  

19. Achterhoek – kleine wateren;  

20. Groesbeek – houtwallen, houtsingels, steilrandbeplantingen, bomenrijen, hagen, natuurelementen, boselementen en kleine wateren;   
### *in Utrecht* 

1. Loosdrecht-Westbroek – houtwallen, boselementen, natuurelementen, kleine wateren en bomenrijen;  

2. Westelijk Veenweidegebied – houtkaden, boselementen, natuurelementen, kleine wateren en bomenrijen;  

3. Maartensdijk – houtwallen, houtsingels, hagen, boselementen, natuurelementen, kleine wateren en bomenrijen;  

4. Omgeving Hoogland – bomenrijen, natuurelementen, kleine wateren, houtwallen en houtsingels;  

5. Utrechtse Vallei – houtwallen, houtsingels, bomenrijen, boselementen, natuurelementen en kleine wateren;  

6. Kromme Rijn – houtwallen, houtsingels, bomenrijen, hagen, boselementen, natuurelementen en kleine wateren;  

7. Langbroekerwetering – houtwallen, houtsingels, bomenrijen, hagen, boselementen, natuurelementen en kleine wateren;  

8. Lopikerwaard – houtkaden, bomenrijen, boselementen, natuurelementen en kleine wateren;   
### *in Noord-Holland* 

1. Texel – houtwallen, tuinwallen, houtsingels, boselementen, natuurelementen en kleine wateren;  

2. Binnenduinrand – houtwallen, houtsingels, boselementen, natuurelementen, kleine wateren en duinrellen;  

3. Centraal Noord-Holland – boselementen, natuurelementen en kleine wateren;  

4. Gooise Engen – houtwallen, houtsingels, boselementen, natuurelementen en kleine wateren;   
### *in Zuid-Holland* 

1. Krimpenerwaard – houtkaden, bomenrijen, boselementen, natuurelementen, kleine wateren en houtsingels;  

2. Driebruggen – houtkaden, bomenrijen, boselementen, natuurelementen, kleine wateren en houtsingels;  

3. Bodegraven-Noord – houtsingels, houtkaden, boselementen, natuurelementen, kleine wateren en bomenrijen;  

4. Polder Achttienhoven – boselementen, natuurelementen en kleine wateren;  

5. Goeree-Overflakkee – boselementen, natuurelementen, kleine wateren, bloemdijken, schurvelingen en bomenrijen;   
### *in Zeeland* 

1. Zuid-Beveland – hagen, boselementen, natuurelementen, kleine wateren, bloemdijken en bomenrijen;  

2. Kop van Schouwen – haaymeten, houtwallen, boselementen, natuurelementen, kleine wateren en bomenrijen;  

3. West-Zeeuws Vlaanderen – knotboomdijken, boselementen, natuurelementen, kleine wateren, kreken, bloemdijken, schansen, wallen bomenrijen, hagen, houtwallen en houtsingels;  

4. Oost-Zeeuws Vlaanderen – boselementen, natuurelementen, kleine wateren, kreken, bloemdijken, schansen, wallen, bomenrijen, hagen, houtwallen en houtsingels;  

5. Walcheren – houtsingels, hagen, boselementen, natuurelementen, kleine wateren, bloemdijken, wallen en bomenrijen;  

6. Tholen – hagen, boselementen, natuurelementen, bomenrijen, bloemdijken, kreken en kleine wateren;   
### *in Noord-Brabant* 

1. Maaskant – houtsingels, hagen, boselementen, natuurelementen en kleine wateren;  

2. Capelle – 's-Gravenmoer – houtsingels, boselementen, natuurelementen en kleine wateren;  

3. Empel – houtsingels, hagen, boselementen, natuurelementen en kleine wateren;  

4. Midden-Brabant – houtwallen, houtsingels, bomenrijen, boselementen, natuurelementen, hagen, kleine wateren en beken;  

5. Stroomgebied van de Mark – houtwallen, houtsingels, bomenrijen, boselementen, natuurelementen, kleine wateren en beken;   
### *in Limburg* 

1. Bergen – hagen, houtsingels, boselementen, natuurelementen en kleine wateren;  

2. Beek – hagen en kleine wateren;  

3. Mergelland – hagen en kleine wateren;     
2.  De begrenzing van de in het eerste lid genoemde gebieden is op bij deze regeling behorende kaarten aangegeven.   

### Artikel  3  

De aanwijzing in artikel 2, eerste lid, betreft niet: 

a. landschapselementen die, gezien de toestand waarin zij verkeren, naar het oordeel van de minister uit een oogpunt van natuur- en landschapsbescherming niet van voldoende betekenis zijn;  

b. beplantingen die naar het oordeel van de minister niet of nauwelijks medebepalend zijn voor het streekeigen karakter van de in artikel 2, eerste lid, genoemde gebieden;  

c. beplantingen waarvoor op grond van de Beschikking vrijstelling meldings- en herplantplicht (Stcrt. 1982, 195) vrijstelling is verkregen van de verplichting tot herbeplanting.    

### Artikel  4  

1.  De in artikel 2, eerste lid, genoemde landschapselementen komen slechts in aanmerking voor een onderhoudsovereenkomst indien zij per landschapselement een hierna genoemde lengte of oppervlakte overschrijden: 

natuurelementen: 100 m²;  

kleine wateren: 10 m²;  

houtwallen, bomenrijen, houtsingels, hagen, beken, steilrandbeplantingen, houtkaden, duinrellen, bloemdijken, schurvelingen, wallen, tuinwallen, haaymeten, knotboomdijken en kreken: 25 meter.     
2.  Solitaire bomen komen slechts in aanmerking voor een onderhoudsovereenkomst indien zij een stamomvang van meer dan 12 centimeter, gemeten op borsthoogte, hebben.   

### Artikel  7  

De Regeling aanwijzing landschapselementen (Stcrt. 1981, 20) wordt ingetrokken.  

### Artikel  8  

1.  Deze regeling kan worden aangehaald als: Regeling aanwijzing landschapselementen 1986.   
2.  Deze regeling treedt in werking op de dag na die van haar bekendmaking in de Nederlandse Staatscourant.   

's-Gravenhage 
7 september 1987    

De 
minister van Landbouw en Visserij, 

Voor deze, 

De 
plv. secretaris-generaal, 
M.Brabers    

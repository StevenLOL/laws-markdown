<meta http-equiv='Content-Type' content='text/html; charset=utf-8' />

##Regeling aanwijzing vreemdelingen wegens verblijf voor een tijdelijk doel

De Minister voor Grote Steden- en Integratiebeleid;  
Gelet op [artikel 6 van het Uitvoeringsbesluit Remigratiewet](../../../../../../../../../../../AMvB/uitvoeringsbesluit/remigratiewet/BWBR0011222/README.md),
Besluit:    

### Artikel  1  

In deze regeling wordt verstaan onder besluit: het [Uitvoeringsbesluit Remigratiewet](../../../../../../../../../../../AMvB/uitvoeringsbesluit/remigratiewet/BWBR0011222/README.md).  

### Artikel  2  

1.  Tot de categorie van vreemdelingen, bedoeld in [artikel 6 van het besluit](../../../../../../../../../../../AMvB/uitvoeringsbesluit/remigratiewet/BWBR0011222/README.md), behoort de vreemdeling aan wie een verblijfsvergunning voor bepaalde tijd is verleend als bedoeld in [artikel 14 van de Vreemdelingenwet 2000](../../../../../../../../../../../wet/vreemdelingenwet/2000/BWBR0011823/README.md) onder een beperking die samenhangt met: 

a. verblijf voor het verrichten van arbeid in loondienst of als zelfstandige;  

b. verblijf voor studie;  

c. verblijf in het kader van een cultureel uitwisselingsprogramma;  

d. verblijf als au pair;  

e. verblijf voor medische behandeling;  

f. erblijf als slachtoffer of als getuigenaangever van mensenhandel;  

g. verblijf voor familiebezoek;  

h. verblijf als NAVO-vreemdeling.     
2.  Tot de categorie van vreemdelingen, bedoeld in [artikel 6 van het besluit](../../../../../../../../../../../AMvB/uitvoeringsbesluit/remigratiewet/BWBR0011222/README.md), behoren tevens de partner van de vreemdeling, bedoeld in het eerste lid, en hun kinderen, die met de vreemdeling naar Nederland zijn gekomen of die naar Nederland zijn gekomen om zich bij de vreemdeling te voegen.   

### Artikel  3  

1.  Onder verblijf voor het verrichten van arbeid in loondienst als bedoeld in artikel 2, eerste lid, onderdeel a, wordt het verblijf verstaan van de vreemdeling ten behoeve van wiens tewerkstelling over een geldige tewerkstellingsvergunning als bedoeld in [artikel 2 van de Wet arbeid vreemdelingen](../../../../../../../../../../../wet/wet/arbeid/vreemdelingen/BWBR0007149/README.md) dient te worden beschikt.   
2.  Onder verblijf voor het verrichten van arbeid als zelfstandige als bedoeld in artikel 2, eerste lid, onderdeel a, wordt het verblijf verstaan van de vreemdeling, bedoeld in [artikel 3, eerste lid, onderdeel b, van de Wet arbeid vreemdelingen](../../../../../../../../../../../wet/wet/arbeid/vreemdelingen/BWBR0007149/README.md).   

### Artikel  4  

Deze regeling treedt in werking op het tijdstip waarop de wet in werking treedt.  

### Artikel  5  

Deze regeling wordt aangehaald als: Regeling aanwijzing vreemdelingen wegens verblijf voor een tijdelijk doel.  
Deze regeling zal met de toelichting in de Staatscourant worden geplaatst.   

De 
Minister voor Grote Steden- en Integratiebeleid, 
R.H.L.M. vanBoxtel    

<meta http-equiv='Content-Type' content='text/html; charset=utf-8' />

##Regeling aanwijzing schadelijke organismen 1998

De Minister van Landbouw, Natuurbeheer en Visserij,  
Gelet op de artikelen 16, 17 en 18 van het Besluit bestrijding schadelijke organismen;
Besluit:     

### Artikel 1  

In deze regeling wordt verstaan onder: besluit: Besluit bestrijding schadelijke organismen;richtlijn 2000/29/EG:richtlijn van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen (PbEG L 169). 

### Artikel 2  

Als ambtenaar bedoeld in artikel 16 van het besluit worden aangewezen de ambtenaren van de Plantenziektenkundige Dienst.  

### Artikel 3  

Als schadelijke organismen bedoeld in artikel 16 van het besluit worden aangewezen de schadelijke organismen genoemd in bijlage I, deel A, en bijlage II, deel A, bij richtlijn 2000/29/EG, uitgezonderd de organismen genoemd in de bijlage bij deze regeling.  

### Artikel 4  

Als schadelijke organismen bedoeld in de artikelen 17, eerste lid, en 18 van het besluit worden aangewezen de schadelijke organismen genoemd in bijlage I, deel A, en bijlage II, deel A, bij richtlijn 2000/29/EG.  

### Artikel 5  

Een wijziging van een of meer onderdelen van de in de artikelen 3 en 4 genoemde bijlagen bij richtlijn 2000/29/EG treedt voor de toepassing van deze artikelen in werking met ingang van de dag waarop aan de betrokken wijzigingsrichtlijn uitvoering moet zijn gegeven. Onze minister doet van een wijziging als bedoeld in het eerste lid mededeling in de Staatscourant.  

### Artikel 6  

De Regeling aanwijzing schadelijke organismen 1984 wordt ingetrokken.  

### Artikel 7  

Deze regeling kan worden aangehaald als: Regeling aanwijzing schadelijke organismen 1998.  

### Artikel 8  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.   

’s-Gravenhage 
10 juli 1998    

De 
Minister van Landbouw, Natuurbeheer en Visserij,
J.J. van Aartsen     

###Bijlage 

####bij de Regeling aanwijzing schadelijke organismen 1998

| --- | --- | --- | --- |
|:---|:---|:---|:---|
|*Nr.* |*Wetenschappelijke naam* |*Nederlandse naam* |*Uitzonderingen* |
| --- | --- | --- | --- |
|1 | Arabis mosaic virus  |arabismozaïekvirus | --- |
|2 |Chrysanthemum stunt viroid |dwergziekte bij chrysant | --- |
|3 |Colletotrichum acutatum Simmonds |zwarte vlekkenziekte bij aardbei | --- |
|4 | Ditylenchus destructor Thorne |destructoraaltje | --- |
|5 | Erwinia amylovora (Burr.) Winsl. et al. |bacterievuur | --- |
|6 |Globodera pallida (Stone) Behrens |wit aardappelcystenaaltje |Tenzij de verschijnselen van aantasting door het schadelijke organisme worden aangetroffen bij een aardappelras waarvoor ingevolge artikel 2d van de Regeling bestrijding schadelijke organismen het resistentieniveau is vastgesteld en de verschijnselen significant ernstiger zijn dan mag worden verwacht op grond van het vastgestelde resistentieniveau. |
|7 |lobodera rostochiensis (Wollenweber) Behrens |geel aardappelcystenaaltje |Tenzij de verschijnselen van aantasting door het schadelijke organisme worden aangetroffen bij een aardappelras waarvoor ingevolge artikel 2d van de Regeling bestrijding schadelijke organismen het resistentieniveau is vastgesteld en de verschijnselen significant ernstiger zijn dan mag worden verwacht op grond van het vastgestelde resistentieniveau. |
|8 | Liriomyza bryoniae (Kaltenbach) |tomatenmineervlieg | --- |
|9 | Liriomyza huidobrensis (Blanchard) |nerfmineervlieg | --- |
|10 | Liriomyza trifolii (Burgess) |floridamineervlieg | --- |
|11 | Meloidogyne chitwoodi Golden,  O'Bannon, Santon & Finley |maïswortelknobbelaatje | --- |
|12 | Meloidogyne fallax Karssen  |bedrieglijk maïswortelknobbelaatje | --- |
|13 |Pear decline mycoplasm  |perenaftakelingsziekte | --- |
|14 | Phytophthora fragariae Hickman var. fragariae |rood wortelrot | --- |
|15 | Puccinia horiana Hennings  |Japanse roest | --- |
|16 |Radopholus similis (Cobb) Thorne |wortelnecroseaaltje | --- |
|17 |Raspberry ringspot virus  |frambozenkringvlekkenvirus | --- |
|18 |Strawberry crinkle virus  |aardbeikrinkelvirus | --- |
|19 |Strawberry latent ringspot virus  |latent aardbeikringvlekkenvirus | --- |
|20 |Strawberry mild yellow edge virus  |zwak geelrandvirus van aardbei | --- |
|21 |Tomato spotted wilt virus  |tomatenbronsvlekkenvirus | --- |
|22 | Verticillium albo-atrum Reinke et Berthold |verwelkingsziekte | --- |
|23 | Verticillium dahliae Klebahn |verwelkingsziekte | --- |


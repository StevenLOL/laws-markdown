<meta http-equiv='Content-Type' content='text/html; charset=utf-8' />

##Regeling van de Minister van Justitie van 28 april 2010, nr. 5650242/10/6 tot aanwijzing van aanvullende documenten waarmee ten behoeve van de uitoefening van het kiesrecht kan worden voldaan aan de identificatieplicht bedoeld in de Kieswet

De Minister van Justitie en de Staatssecretaris van Binnenlandse Zaken en Koninkrijksrelaties,  
Gelet op [artikel J 24 van de Kieswet, eerste lid, aanhef en onder a](../../../../../../../../wet/kieswet/BWBR0004627/README.md), en [artikel 1, tweede lid, van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md);
Besluiten:    

### Artikel  1  

Voor het uitoefenen van het kiesrecht kan tevens aan de identificatieplicht op grond van [artikel J 24, eerste lid, aanhef en onder a, van de Kieswet](../../../../../../../../wet/kieswet/BWBR0004627/README.md) worden voldaan met behulp van de in [artikel 1, eerste lid, van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md) genoemde documenten, voor zover deze op de dag van de stemming, bedoeld in [artikel J 1 van de Kieswet](../../../../../../../../wet/kieswet/BWBR0004627/README.md), maximaal vijf jaren hun geldigheid hebben verloren. 

### Artikel  2  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst en vervalt met ingang van 1 januari 2019, tenzij het bij koninklijke boodschap van 13 oktober 2012 ingediende voorstel van rijkswet tot wijziging van de Paspoortwet in verband met een andere status van de Nederlandse identiteitskaart, het verlengen van de geldigheidsduur van reisdocumenten en Nederlandse identiteitskaarten, een andere grondslag voor de heffing van rechten door burgemeesters en gezaghebbers en het niet langer opslaan van vingerafdrukken in de reisdocumentenadministratie (Kamerstukken 33 440 (R 1990)) tot rijkswet is of wordt verheven en voor of op die datum in werking treedt, in welk geval deze regeling vervalt met ingang van de dag nadat tien jaren zijn verstreken na de datum van inwerkingtreding van die rijkswet. 
Deze regeling zal met de toelichting in de Staatscourant worden geplaatst.  

De 
Minister van Justitie, 
E.M.H. Hirsch Ballin   

De 
Staatssecretaris van Binnenlandse Zaken en Koninkrijksrelaties, 
A.Th.B. Bijleveld-Schouten     

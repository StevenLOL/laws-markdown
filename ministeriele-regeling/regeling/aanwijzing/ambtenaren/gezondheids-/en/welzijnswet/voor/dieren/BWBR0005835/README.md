<meta http-equiv='Content-Type' content='text/html; charset=utf-8' />

##Regeling aanwijzing ambtenaren Gezondheids- en welzijnswet voor dieren

De Staatssecretaris van Landbouw, Natuurbeheer en Visserij,  
Gelet op [artikel 114 van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md) (Stb. 1992, 585);
Besluit:    

### Artikel  1  

Als ambtenaren als bedoeld in [artikel 114, eerste lid, van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md), belast met het toezicht op de naleving van die wet en de daarop berustende bepalingen worden aangewezen: 

a. de ambtenaren van de Algemene Inspectiedienst van het Ministerie van Landbouw, Natuur en Voedselkwaliteit;  

b. de ambtenaren van de Voedsel en Waren Autoriteit van het Ministerie van Landbouw, Natuur en Voedselkwaliteit;  

c. de ambtenaren van de Dienst Regelingen van het Ministerie van Landbouw, Natuur en Voedselkwaliteit;  

d. de bij of krachtens [artikel 141 van het Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md) aangewezen ambtenaren voorzover het betreft het toezicht op de naleving van artikel 73 van de wet;  

e. de inspecteurs van de stichting Landelijke Inspectiedienst Dierenbescherming, voor zover het betreft het toezicht op de naleving van de [artikelen 35](../../../../../../../../../../wet/gezondheids-/en/welzijnswet/voor/dieren/BWBR0005662/README.md), [38](../../../../../../../../../../wet/gezondheids-/en/welzijnswet/voor/dieren/BWBR0005662/README.md), [39](../../../../../../../../../../wet/gezondheids-/en/welzijnswet/voor/dieren/BWBR0005662/README.md), [45](../../../../../../../../../../wet/gezondheids-/en/welzijnswet/voor/dieren/BWBR0005662/README.md) en [58 tot en met 59b van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md) en de daarop berustende bepalingen;  

f. de ambtenaren van politie, bedoeld in [artikel 3, eerste lid, onderdeel a, van de Politiewet 1993](../../../../../../../../../../wet/politiewet/1993/BWBR0006299/README.md);  

g. militairen van de Koninklijke Marechaussee;  

h. de door de Minister van Defensie aangewezen overige militairen van de krijgsmacht;  

i. de personen werkzaam als radarwaarnemer of verkeersassistent binnen het team verkeershandhaving van een regionaal politiekorps;  

j. ambtenaren van de rijksbelastingdienst, bevoegd inzake de douane;  

k. ambtenaren van de Inspectie Verkeer en Waterstaat;  

l. ten hoogste vier daartoe door het College van Burgemeester en Wethouders van de gemeente Capelle aan den IJssel aangewezen buitengewoon opsporingsambtenaren van die gemeente, voor zover het betreft het toezicht op de naleving van de [artikelen 36](../../../../../../../../../../wet/gezondheids-/en/welzijnswet/voor/dieren/BWBR0005662/README.md) en [37 van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md), met uitzondering van de bevoegdheid, bedoeld in [artikel 115, tweede lid, van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md), voor een periode tot 15Â februari 2012.    

### Artikel  1a  

Als ambtenaren als bedoeld in [artikel 114, tweede lid, van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md), belast met het onderzoek naar de aanwezigheid van besmettelijke dierziekten, worden aangewezen de in artikel 1, onderdeel b, bedoelde ambtenaren.  

### Artikel  2  

Als ambtenaren als bedoeld in [artikel 114, derde lid, van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md), belast met de opsporing van feiten strafbaar gesteld bij [artikel 121 van die wet](../../../../../../../../../../wet/gezondheids-/en/welzijnswet/voor/dieren/BWBR0005662/README.md), worden aangewezen de in artikel 1, onderdeel a, bedoelde ambtenaren.  

### Artikel  4  

Deze regeling treedt in werking met ingang van 1 februari 1993.  

### Artikel  5  

Deze regeling kan worden aangehaald als: [Regeling aanwijzing ambtenaren Gezondheids- en welzijnswet voor dieren](../../../../../../../../../../ministeriele-regeling/regeling/aanwijzing/ambtenaren/gezondheids-/en/welzijnswet/voor/dieren/BWBR0005835/README.md).  
Deze regeling zal in de Staatscourant worden geplaatst.   

's-Gravenhage 
6 januari 1993    

De 
Staatssecretaris van Landbouw, Natuurbeheer en Visserij, 

voor deze: 

De 
secretaris-generaal, 
T. H. J.Joustra    

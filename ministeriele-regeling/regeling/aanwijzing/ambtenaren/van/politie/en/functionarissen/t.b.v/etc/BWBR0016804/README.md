<meta http-equiv='Content-Type' content='text/html; charset=utf-8' />

##Regeling van de Minister van Justitie van 3 juni 2004, nr. 5287706/504, houdende aanwijzing van ambtenaren van politie en functionarissen ten behoeve van uitreiking en betekening van gerechtelijke stukken

De Minister van Justitie,  
Gelet op de [artikelen 373](../../../../../../../../../../../wet/wet/van/15/januari/1921/BWBR0001903/README.md), [391](../../../../../../../../../../../wet/wet/van/15/januari/1921/BWBR0001903/README.md), [541, tweede lid](../../../../../../../../../../../wet/wet/van/15/januari/1921/BWBR0001903/README.md), [556, eerste lid](../../../../../../../../../../../wet/wet/van/15/januari/1921/BWBR0001903/README.md), en [587, tweede lid, van het Wetboek van Strafvordering](../../../../../../../../../../../wet/wet/van/15/januari/1921/BWBR0001903/README.md);
Besluit:    

### Artikel  1  

Voor de uitvoering van opdrachten of werkzaamheden als bedoeld in de [artikelen 373](../../../../../../../../../../../wet/wet/van/15/januari/1921/BWBR0001903/README.md), [391](../../../../../../../../../../../wet/wet/van/15/januari/1921/BWBR0001903/README.md), [541, tweede lid](../../../../../../../../../../../wet/wet/van/15/januari/1921/BWBR0001903/README.md), [556, eerste lid](../../../../../../../../../../../wet/wet/van/15/januari/1921/BWBR0001903/README.md), en [587, tweede lid, van het Wetboek van Strafvordering](../../../../../../../../../../../wet/wet/van/15/januari/1921/BWBR0001903/README.md) worden aangewezen: 

a. ambtenaren van politie, bedoeld in [artikel 2, onder b, van de Politiewet 2012](../../../../../../../../../../../wet/politiewet/2012/BWBR0031788/README.md);  

b. ambtenaren, werkzaam bij de gerechten en genoemd in [artikel 14, tweede lid](../../../../../../../../../../../wet/wet/op/de/rechterlijke/organisatie/BWBR0001830/README.md), en [artikel 145, eerste lid, van de Wet op de rechterlijke organisatie](../../../../../../../../../../../wet/wet/op/de/rechterlijke/organisatie/BWBR0001830/README.md);  

c. ambtenaren werkzaam bij het openbaar ministerie;  

d. ambtenaren, werkzaam bij de Belastingdienst/Fiscale Inlichtingen- en Opsporingsdienst, welke opsporingsbevoegdheid bezitten;  

e. ambtenaren, werkzaam bij de Nederlandse Voedsel- en Waren Autoriteit (NVWA), welke opsporingsbevoegdheid bezitten;  

f. ambtenaren, werkzaam bij de Inspectie Sociale Zaken en Werkgelegenheid (Inspectie SZW), welke opsporingsbevoegdheid bezitten;  

g. ambtenaren, werkzaam bij de Inspectie Leefomgeving en Transport (ILT), welke opsporingsbevoegdheid bezitten;  

h. ambtenaren, werkzaam in een penitentiaire inrichting;  

i. ambtenaren, werkzaam in een rijksinrichting, als bedoeld in [artikel 1, onderdeel d, van de Beginselenwet justitiële jeugdinrichtingen](../../../../../../../../../../../wet/beginselenwet/justitiële/jeugdinrichtingen/BWBR0011756/README.md);  

j. functionarissen, werkzaam in een particuliere jeugdinrichting, als bedoeld in [artikel 1, onderdeel c, van de Beginselenwet justitiële jeugdinrichtingen](../../../../../../../../../../../wet/beginselenwet/justitiële/jeugdinrichtingen/BWBR0011756/README.md);  

k. functionarissen, werkzaam in een niet-justitiële inrichting voor verpleging van ter beschikking gestelden;  

l. functionarissen, werkzaam in een rijksinrichting voor verpleging van ter beschikking gestelden;  

m. functionarissen werkzaam in een particuliere justitiële inrichting voor verpleging van ter beschikking gestelden;  

n. functionarissen, die door het Centraal Justitieel Incassobureau te Leeuwarden worden belast met de invordering van geldboeten en administratieve sancties.   

### Artikel  3  

Dit besluit treedt in werking met ingang van 15 mei 2004. 
Dit besluit zal in de Staatscourant en het Algemeen Politieblad worden geplaatst.   

Den Haag 
3 juni 2004    

De 
Minister van Justitie 
J.P.H. Donner      

<meta http-equiv='Content-Type' content='text/html; charset=utf-8' />

##Regeling van de Minister van Justitie van 3 juni 2004, nr. 5287706/504, houdende aanwijzing van ambtenaren van politie en functionarissen ten behoeve van uitreiking en betekening van gerechtelijke stukken

De Minister van Justitie,  
Gelet op de [artikelen 373](../../../../../../../../../../../wet/wet/van/15/januari/1921/BWBR0001903/README.md), [391](../../../../../../../../../../../wet/wet/van/15/januari/1921/BWBR0001903/README.md), [541, tweede lid](../../../../../../../../../../../wet/wet/van/15/januari/1921/BWBR0001903/README.md), [556, eerste lid](../../../../../../../../../../../wet/wet/van/15/januari/1921/BWBR0001903/README.md), en [587, tweede lid, van het Wetboek van Strafvordering](../../../../../../../../../../../wet/wet/van/15/januari/1921/BWBR0001903/README.md);
Besluit:    

### Artikel  1  

Voor de uitvoering van opdrachten of werkzaamheden als bedoeld in de [artikelen 373](../../../../../../../../../../../wet/wet/van/15/januari/1921/BWBR0001903/README.md), [391](../../../../../../../../../../../wet/wet/van/15/januari/1921/BWBR0001903/README.md), [541, tweede lid](../../../../../../../../../../../wet/wet/van/15/januari/1921/BWBR0001903/README.md), [556, eerste lid](../../../../../../../../../../../wet/wet/van/15/januari/1921/BWBR0001903/README.md), en [587, tweede lid, van het Wetboek van Strafvordering](../../../../../../../../../../../wet/wet/van/15/januari/1921/BWBR0001903/README.md) worden aangewezen: 

a. ambtenaren van politie, bedoeld in [artikel 3, eerste lid, onder b, van de Politiewet 1993](../../../../../../../../../../../wet/politiewet/1993/BWBR0006299/README.md);  

b. ambtenaren, werkzaam bij de gerechten en genoemd in [artikel 14, tweede lid](../../../../../../../../../../../wet/wet/op/de/rechterlijke/organisatie/BWBR0001830/README.md), en [artikel 145, eerste lid, van de Wet op de rechterlijke organisatie](../../../../../../../../../../../wet/wet/op/de/rechterlijke/organisatie/BWBR0001830/README.md);  

c. ambtenaren werkzaam bij het openbaar ministerie;  

d. ambtenaren, werkzaam bij de Belastingdienst/Fiscale Inlichtingen- en Opsporingsdienst – Economische Controle Dienst van het Ministerie van Financiën, welke opsporingsbevoegdheid bezitten;  

e. ambtenaren, werkzaam bij de Voedsel en Waren Autoriteit, welke opsporingsbevoegdheid bezitten;  

f. ambtenaren, werkzaam bij de Arbeidsinspectie van het Ministerie van Sociale Zaken en Werkgelegenheid, welke opsporingsbevoegdheid bezitten;  

g. ambtenaren, werkzaam in een penitentiaire inrichting;  

h. ambtenaren, werkzaam in een rijksinrichting voor justitiële kinderbescherming;  

i. ambtenaren, werkzaam in een rijksinrichting voor verpleging van ter beschikking gestelden;  

j. functionarissen, werkzaam in een particulier justitiële inrichting voor verpleging van ter beschikking gestelden;  

k. functionarissen, werkzaam in een niet-justitiële inrichting voor verpleging van ter beschikking gestelden;  

l. functionarissen, die door het Centraal Justitieel Incassobureau te Leeuwarden worden belast met de invordering van geldboeten en administratieve sancties.    

### Artikel  2  

Het [besluit van 19 december 2001, nr. 5140479/501/AJT, betreffende aanwijzing van ambtenaren van politie en functionarissen ten behoeve van uitreiking en betekening van gerechtelijke stukken](../../../../../../../../../../../ministeriele-regeling/aanwijzing/ambtenaren/van/politie/en/functionarissen/t.b.v./uitreiking/en/etc/BWBR0013219/README.md), wordt ingetrokken.  

### Artikel  3  

Dit besluit treedt in werking met ingang van 15 mei 2004.  
Dit besluit zal in de Staatscourant en het Algemeen Politieblad worden geplaatst.   

Den Haag 
3 juni 2004    

De 
Minister van Justitie
J.P.H.Donner    

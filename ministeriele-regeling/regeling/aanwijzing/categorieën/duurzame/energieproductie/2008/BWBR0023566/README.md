<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 28 februari 2008, nr. WJZ 8024254, houdende aanwijzing van categorieën productie-installaties voor de stimulering van duurzame energieproductie in het jaar 2008 (Regeling aanwijzing categorieën duurzame energieproductie 2008)

De Minister van Economische Zaken, na overleg met de Minister van Volkshuisvesting, Ruimtelijke Ordening en Milieubeheer, de Minister van Landbouw, Natuur en Voedselkwaliteit en de Minister van Financiën,  
Gelet op de [artikelen 31, negende lid](../../../../../../../../wet/elektriciteitswet/1998/BWBR0009755/README.md), en [77c van de Elektriciteitswet 1998](../../../../../../../../wet/elektriciteitswet/1998/BWBR0009755/README.md) en [7](../../../../../../../../AMvB/besluit/stimulering/duurzame/energieproductie/BWBR0022735/README.md), [8](../../../../../../../../AMvB/besluit/stimulering/duurzame/energieproductie/BWBR0022735/README.md), [10](../../../../../../../../AMvB/besluit/stimulering/duurzame/energieproductie/BWBR0022735/README.md), [11, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [12](../../../../../../../../AMvB/besluit/stimulering/duurzame/energieproductie/BWBR0022735/README.md), [15, derde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [25](../../../../../../../../AMvB/besluit/stimulering/duurzame/energieproductie/BWBR0022735/README.md), [27](../../../../../../../../AMvB/besluit/stimulering/duurzame/energieproductie/BWBR0022735/README.md), [28, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [29](../../../../../../../../AMvB/besluit/stimulering/duurzame/energieproductie/BWBR0022735/README.md) en [32, derde lid, van het Besluit stimulering duurzame energieproductie](../../../../../../../../AMvB/besluit/stimulering/duurzame/energieproductie/BWBR0022735/README.md) en [artikel 6, eerste lid, van de Algemene uitvoeringsregeling stimulering duurzame energieproductie](../../../../../../../../ministeriele-regeling/algemene/uitvoeringsregeling/stimulering/duurzame/energieproductie/BWBR0023563/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

a. Minister: de Minister van Economische Zaken;  

b. besluit: het [Besluit stimulering duurzame energieproductie](../../../../../../../../AMvB/besluit/stimulering/duurzame/energieproductie/BWBR0022735/README.md);  

c. productie-installatie voor de productie van hernieuwbare elektriciteit met behulp van windenergie op land: een productie-installatie die niet is opgericht in de territoriale zee of in de exclusieve economische zone, waarmee hernieuwbare elektriciteit wordt geproduceerd met behulp van windenergie;  

d. productie-installatie voor de productie van hernieuwbare elektriciteit met behulp van afvalverbranding: een productie-installatie waarmee hernieuwbare elektriciteit wordt geproduceerd uit de warmte die uitsluitend of in hoofdzaak is geproduceerd door: 

1°. de verbranding van afvalstoffen,  

2°. een andere thermische behandeling van afvalstoffen dan bedoeld onder 1° ingeval de producten daarvan vervolgens worden verbrand, of  

3°. de verbranding van producten die voortkomen uit thermische behandeling van afvalstoffen;    

e. gewogen maandelijks rendement: het rendement, bedoeld in [artikel 1, vierde lid, van de Regeling garanties van oorsprong voor duurzame elektriciteit](../../../../../../../../ministeriele-regeling/regeling/garanties/van/oorsprong/voor/duurzame/elektriciteit/BWBR0016021/README.md);  

f. productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties: een productie-installatie waarmee hernieuwbare elektriciteit wordt geproduceerd: 

1°. uit gas dat vrijkomt tengevolge van biologische afbraakreacties uit gestorte afvalstoffen, of  

2°. uit gas dat vrijkomt tengevolge van biologische afbraakreacties bij de zuivering van huishoudelijk afvalwater, bedrijfsafvalwater en afvloeiend hemelwater;    

g. co-vergisting van dierlijke mest: de biologische afbraakreacties van in hoofdzaak verpompbare vaste en vloeibare uitwerpselen van dieren en een of meer producten genoemd in de [Meststoffenbeschikking 1977, bijlage I, hoofdstuk III](../../../../../../../../ministeriele-regeling/meststoffenbeschikking/1977/BWBR0003122/README.md), typeaanduiding ‘co-vergiste mest’ zoals deze luidde op 31 december 2007;  

h. NTA 8003: de Nederlandse Technische Afspraak 8003, Classificatie van biomassa voor energietoepassing, uitgegeven door het Nederlands Normalisatie-instituut, zoals deze luidde op 1 december 2003;  

i. vergisting van groente-, fruit- en tuinafval: de biologische afbraakreacties van biomassa als bedoeld in de nummers 601 tot en met 609 van de NTA 8003;  

j. thermische conversie van vaste biomassa: de omzetting van biomassa als bedoeld in de NTA 8003, met uitzondering van biomassa als bedoeld in de nummers 540 tot en met 548 van de NTA 8003, door middel van: 

1°. verbranding,  

2°. een andere thermische behandeling dan bedoeld onder 1° ingeval de producten daarvan vervolgens worden verbrand, of  

3°. de verbranding van producten die voortkomen uit thermische behandeling;    

k. productie-installatie voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties: een productie-installatie waarmee hernieuwbaar gas wordt geproduceerd: 

1°. uit gas dat vrijkomt tengevolge van biologische afbraakreacties uit gestorte afvalstoffen, of  

2°. uit gas dat vrijkomt tengevolge van biologische afbraakreacties bij de zuivering van huishoudelijk afvalwater, bedrijfsafvalwater en afvloeiend hemelwater.      

### §  2  

####Hernieuwbare elektriciteit

### §  2.1  

####Algemeen

### Artikel  2  

Het subsidieplafond voor het in 2008 verlenen van subsidies voor de productie van hernieuwbare elektriciteit bedraagt € 1401 miljoen.  

### §  2.2  

####Windenergie op land

### Artikel  3  

1.  De Minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van windenergie op land.   
2.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 december 2008.   

### Artikel  4  

1.  Het subsidieplafond voor het in de artikel 3, tweede lid, bedoelde periode verlenen van subsidie als bedoeld in artikel 3, eerste lid, bedraagt € 796 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  5  

Subsidie als bedoeld in artikel 3, eerste lid, wordt voor een periode van 15 jaar verstrekt.  

### Artikel  6  

Het maximaal aantal vollasturen voor productie-installaties voor de productie van hernieuwbare elektriciteit met behulp van windenergie op land bedraagt 1760 uren per jaar.  

### Artikel  7  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 3, eerste lid, bedraagt € 0,110 per kWh.  

### Artikel  8  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 3, eerste lid, bedraagt € 0,050 per kWh.  

### §  2.3  

####Fotovoltaïsche zonnepanelen

### Artikel  9  

1.  De Minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit uit zonlicht met behulp van fotovoltaïsche zonnepanelen met een vermogen groter dan 0,6 kWp en kleiner of gelijk aan 3,5 kWp, welke zijn geplaatst op, aan of tegen een bouwwerk waarvoor een bouwvergunning als bedoeld in de [Woningwet](../../../../../../../../wet/woningwet/BWBR0005181/README.md) is verkregen.   
2.  Productie-installaties als bedoeld in het eerste lid worden aangewezen als productie-installaties als bedoeld in [artikel 15, vierde lid, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).   
3.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 augustus 2008.   

### Artikel  10  

1.  Het subsidieplafond voor het in de artikel 9, tweede lid, bedoelde periode verlenen van subsidie als bedoeld in artikel 9, eerste lid, bedraagt € 83 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  11  

Subsidie als bedoeld in artikel 9, eerste lid, wordt voor een periode van 15 jaar verstrekt.  

### Artikel  12  

Het maximaal aantal vollasturen voor productie-installaties voor de productie van hernieuwbare elektriciteit uit zonlicht met behulp van fotovoltaïsche zonnepanelen met een vermogen groter dan 0,6 kWp en kleiner of gelijk aan 3,5 kWp, welke zijn geplaatst op, aan of tegen een bouwwerk waarvoor een bouwvergunning als bedoeld in de [Woningwet](../../../../../../../../wet/woningwet/BWBR0005181/README.md) is verkregen, bedraagt 850 uren per jaar.  

### Artikel  13  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 9, eerste lid, bedraagt € 0,564 per kWh.  

### Artikel  14  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 9, eerste lid, bedraagt € 0,205 per kWh.  

### §  2.4  

####Afvalverbranding

### Artikel  15  

1.  De Minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van afvalverbranding.   
2.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 augustus 2008.   

### Artikel  16  

Voor subsidie als bedoeld in artikel 15, eerste lid, is de rapportageverplichting, bedoeld in [artikel 6, eerste lid, van de Algemene uitvoeringsregeling stimulering duurzame energieproductie](../../../../../../../../ministeriele-regeling/algemene/uitvoeringsregeling/stimulering/duurzame/energieproductie/BWBR0023563/README.md) niet van toepassing.  

### Artikel  17  

1.  Het subsidieplafond voor het in de artikel 15, tweede lid, bedoelde periode verlenen van subsidie als bedoeld in artikel 15, eerste lid, bedraagt € 187 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  18  

Subsidie als bedoeld in artikel 15, eerste lid, wordt voor een periode van 15 jaar verstrekt.  

### Artikel  19  

Het maximaal aantal vollasturen voor productie-installaties voor de productie van hernieuwbare elektriciteit met behulp van afvalverbranding bedraagt 3880 uren per jaar.  

### Artikel  20  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 15, eerste lid, bedraagt: 

a. bij een gewogen maandelijks rendement groter dan 22% en kleiner of gelijk aan 23%, € 0,115 per kWh;  

b. bij een gewogen maandelijks rendement groter dan 23% en kleiner of gelijk aan 24%, € 0,115 per kWh;  

c. bij een gewogen maandelijks rendement groter dan 24% en kleiner of gelijk aan 25%, € 0,117 per kWh;  

d. bij een gewogen maandelijks rendement groter dan 25% en kleiner of gelijk aan 26%, € 0.117 per kWh;  

e. bij een gewogen maandelijks rendement groter dan 26% en kleiner of gelijk aan 27%, € 0,119 per kWh;  

f. bij een gewogen maandelijks rendement groter dan 27% en kleiner of gelijk aan 28%, € 0,121 per kWh;  

g. bij een gewogen maandelijks rendement groter dan 28% en kleiner of gelijk aan 29%, € 0,125 per kWh;  

h. bij een gewogen maandelijks rendement groter dan 29% en kleiner of gelijk aan 30%, € 0,130 per kWh;  

i. bij een gewogen maandelijks rendement groter dan 30% en kleiner of gelijk aan 31%, € 0,133 per kWh;  

j. bij een gewogen maandelijks rendement groter dan 31%, € 0,137 per kWh.    

### Artikel  21  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 15, eerste lid, bedraagt € 0,093 per kWh.  

### §  2.5  

####Stortgas of biogas uit afvalwater- of rioolwaterzuiveringsinstallaties

### Artikel  22  

1.  De Minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties.   
2.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 augustus 2008.   

### Artikel  23  

Voor subsidie als bedoeld in artikel 22, eerste lid, is de rapportageverplichting, bedoeld in [artikel 6, eerste lid, van de Algemene uitvoeringsregeling stimulering duurzame energieproductie](../../../../../../../../ministeriele-regeling/algemene/uitvoeringsregeling/stimulering/duurzame/energieproductie/BWBR0023563/README.md) niet van toepassing.  

### Artikel  24  

1.  Het subsidieplafond voor het in de artikel 22, tweede lid, bedoelde periode verlenen van subsidie als bedoeld in artikel 22, eerste lid, bedraagt € 10 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  25  

Subsidie als bedoeld in artikel 22, eerste lid, wordt voor een periode van 12 jaar verstrekt.  

### Artikel  26  

Het maximaal aantal vollasturen voor productie-installaties voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties bedraagt 8000 uren per jaar.  

### Artikel  27  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 22, eerste lid, bedraagt € 0,058 per kWh.  

### Artikel  28  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 22, eerste lid, bedraagt € 0,045 per kWh.  

### §  2.6  

####Biomassa

### Artikel  29  

1.  De Minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit door: 

a. verbranding van het biogas uit co-vergisting van dierlijke mest,  

b. verbranding van het biogas uit vergisting van groente-, fruit- en tuinafval, of  

c. inzet van warmte verkregen uit thermische conversie van vaste biomassa met een nominaal elektrisch vermogen kleiner of gelijk aan 50 MW.     
2.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 augustus 2008.   

### Artikel  30  

1.  Het subsidieplafond voor het in de artikel 29, tweede lid, bedoelde periode verlenen van subsidie als bedoeld in artikel 29, eerste lid, bedraagt € 325 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  31  

Subsidie als bedoeld in artikel 29, eerste lid, wordt voor een periode van 12 jaar verstrekt.  

### Artikel  32  

Het maximaal aantal vollasturen voor productie-installaties voor de productie van hernieuwbare elektriciteit door: 

a. verbranding van het biogas uit co-vergisting van dierlijke mest,  

b. verbranding van het biogas uit vergisting van groente-, fruit- en tuinafval, of  

c. inzet van warmte verkregen uit thermische conversie van vaste biomassa met een nominaal elektrisch vermogen kleiner of gelijk aan 50 MW, bedraagt 8000 uren per jaar.    

### Artikel  33  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, bedraagt € 0,120 per kWh.  

### Artikel  34  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, bedraagt € 0,045 per kWh.  

### §  3  

####Hernieuwbaar gas

### §  3.1  

####Algemeen

### Artikel  35  

Het subsidieplafond voor het in 2008 verlenen van subsidies voor de productie van hernieuwbaar gas bedraagt € 58 miljoen.  

### §  3.2  

####Stortgas of biogas uit afvalwater- of rioolwaterzuiveringsinstallaties

### Artikel  36  

1.  De Minister verstrekt op aanvraag subsidie aan producenten van hernieuwbaar gas geproduceerd door een productie-installatie voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties.   
2.  Aanvragen om subsidie als bedoeld in het eerste lid, worden ingediend in de periode van 1 april 2008 tot 1 augustus 2008.   

### Artikel  37  

Voor subsidie als bedoeld in artikel 36, eerste lid, is de rapportageverplichting, bedoeld in [artikel 6, eerste lid, van de Algemene uitvoeringsregeling stimulering duurzame energieproductie](../../../../../../../../ministeriele-regeling/algemene/uitvoeringsregeling/stimulering/duurzame/energieproductie/BWBR0023563/README.md) niet van toepassing.  

### Artikel  38  

1.  Het subsidieplafond voor het in de artikel 36, tweede lid, bedoelde periode verlenen van subsidie als bedoeld in artikel 36, eerste lid, bedraagt € 16 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  39  

Subsidie als bedoeld in artikel 36, eerste lid, wordt voor een periode van 12 jaar verstrekt.  

### Artikel  40  

Het maximaal aantal vollasturen voor productie-installaties voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties bedraagt 8000 uren per jaar.  

### Artikel  41  

Het basisbedrag, bedoeld in [artikel 28 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 36, eerste lid, bedraagt € 0,277 per Nm <sup>3</sup>.  

### Artikel  42  

De basisgasprijs, bedoeld in [artikel 29 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 36, eerste lid, bedraagt € 0,140 per Nm <sup>3</sup>.  

### §  3.3  

####Biomassa

### Artikel  42a  

1.  De Minister verstrekt op aanvraag subsidie aan producenten van hernieuwbaar gas geproduceerd door een productie-installatie voor de productie van hernieuwbaar gas met gebruik van: 

a. biogas uit co-vergisting van dierlijke mest, of  

b. biogas uit vergisting van groente-, fruit- en tuinafval, die voldoet aan de in de bijlage bij deze regeling opgenomen emissie-eisen.     
2.  Aanvragen om subsidie als bedoeld in het eerste lid, worden ingediend in de periode die aanvangt op de eerste dag van de tweede week na de dag van inwerkingtreding van de regeling tot 1 december 2008.   

### Artikel  42b  

1.  Het subsidieplafond voor het in de artikel 42a, tweede lid, bedoelde periode verlenen van subsidie als bedoeld in artikel 42a, eerste lid, bedraagt € 42 miljoen.   
2.  De Minister verdeelt het bedrag, genoemd in het eerste lid, op volgorde van binnenkomst van de aanvragen.   

### Artikel  42c  

Subsidie als bedoeld in artikel 42a, eerste lid, wordt voor een periode van 12 jaar verstrekt.  

### Artikel  42d  

Het maximaal aantal vollasturen voor productie-installaties voor de productie van hernieuwbaar gas met gebruik van 

a. biogas uit co-vergisting van dierlijke mest, of  

b. biogas uit vergisting van groente-, fruit- en tuinafval,   bedraagt 8000 uren per jaar.  

### Artikel  42e  

Het basisbedrag, bedoeld in [artikel 28 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 42a, eerste lid, bedraagt € 0,44 per Nm <sup>3</sup>.  

### Artikel  42f  

De basisgasprijs, bedoeld in [artikel 29 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 42a, eerste lid, bedraagt € 0,140 per Nm <sup>3</sup>.  

### §  4  

####Wijzigingen in andere regelgeving

### Artikel  43  

Wijzigt de Regeling garanties van oorsprong voor duurzame elektriciteit.   

### §  5  

####Slotbepalingen

### Artikel  44  

Deze regeling treedt in werking op het tijdstip waarop het [Besluit stimulering duurzame energieproductie](../../../../../../../../AMvB/besluit/stimulering/duurzame/energieproductie/BWBR0022735/README.md) in werking treedt.  

### Artikel  45  

Deze regeling wordt aangehaald als: Regeling aanwijzing categorieën duurzame energieproductie 2008.  
Deze regeling zal met de toelichting in de Staatscourant worden geplaatst.   

Den Haag 
28 februari 2008   

De 
Minister van Economische Zaken, 
M.J.A. van derHoeven   

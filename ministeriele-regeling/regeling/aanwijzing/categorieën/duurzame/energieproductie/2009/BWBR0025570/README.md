<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 16 maart 2009, nr. WJZ/9051027, houdende aanwijzing van categorieën productie-installaties voor de stimulering van duurzame energieproductie in het jaar 2009 (Regeling aanwijzing categorieën duurzame energieproductie 2009)

De Minister van Economische Zaken, Na overleg met de Minister van Volkshuisvesting, Ruimtelijke Ordening en Milieubeheer, de Minister van Landbouw, Natuur en Voedselkwaliteit en de Minister van Financiën,  
Gelet op de [artikelen 31, negende lid](../../../../../../../../wet/elektriciteitswet/1998/BWBR0009755/README.md), en [77c van de Elektriciteitswet 1998](../../../../../../../../wet/elektriciteitswet/1998/BWBR0009755/README.md) en [7](../../../../../../../../AMvB/besluit/stimulering/duurzame/energieproductie/BWBR0022735/README.md), [8](../../../../../../../../AMvB/besluit/stimulering/duurzame/energieproductie/BWBR0022735/README.md), [10](../../../../../../../../AMvB/besluit/stimulering/duurzame/energieproductie/BWBR0022735/README.md), [11, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [12, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [14, vijfde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [15, derde lid en vierde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [25](../../../../../../../../AMvB/besluit/stimulering/duurzame/energieproductie/BWBR0022735/README.md), [27](../../../../../../../../AMvB/besluit/stimulering/duurzame/energieproductie/BWBR0022735/README.md), [28, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [29, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), [31, vierde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [32, derde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [56, eerste lid en derde lid](../../../../../../../../AMvB/besluit/stimulering/duurzame/energieproductie/BWBR0022735/README.md), [artikel 61, eerste lid](../../../../../../../../AMvB/besluit/stimulering/duurzame/energieproductie/BWBR0022735/README.md), en [artikel 63, tweede lid, van het Besluit stimulering duurzame energieproductie](../../../../../../../../AMvB/besluit/stimulering/duurzame/energieproductie/BWBR0022735/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

–  *minister:* de Minister van Economische Zaken;  

–  *besluit:* het [Besluit stimulering duurzame energieproductie](../../../../../../../../AMvB/besluit/stimulering/duurzame/energieproductie/BWBR0022735/README.md);  

–  *algemene uitvoeringsregeling:* de Algemene uitvoeringsregeling stimulering duurzame energieproductie;  

–  *gewogen maandelijks rendement:* het rendement, bedoeld in [artikel 1, vierde lid, van de Regeling garanties van oorsprong voor duurzame elektriciteit](../../../../../../../../ministeriele-regeling/regeling/garanties/van/oorsprong/voor/duurzame/elektriciteit/BWBR0016021/README.md);  

–  *NTA 8003:* 2008: de Nederlandse Technische Afspraak 8003, Classificatie van biomassa voor energietoepassing, uitgegeven door het Nederlands Normalisatie-instituut, zoals deze luidde op 31 december 2008;  

–  *overige vergisting:* de biologische afbraakreacties van biomassa als bedoeld in de NTA 8003: 2008, met uitzondering van de nummers 410, 420, 430, 500, 550 tot en met 559, 587, 592, 600, 610 en 620;  

–  *productie-installatie voor de productie van hernieuwbare elektriciteit met behulp van afvalverbranding:* een productie-installatie waarmee hernieuwbare elektriciteit wordt geproduceerd uit de warmte die uitsluitend of in hoofdzaak is geproduceerd door: 

1° de verbranding van afvalstoffen,  

2° een andere thermische behandeling van afvalstoffen dan bedoeld onder 1° ingeval de producten daarvan vervolgens worden verbrand, of  

3° de verbranding van producten die voortkomen uit thermische behandeling van afvalstoffen;    

–  *productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties:* een productie-installatie waarmee hernieuwbare elektriciteit wordt geproduceerd: 

1° uit gas dat vrijkomt tengevolge van biologische afbraakreacties uit gestorte afvalstoffen, of  

2° uit gas dat vrijkomt tengevolge van biologische afbraakreacties bij de zuivering van huishoudelijk afvalwater, bedrijfsafvalwater en afvloeiend hemelwater;    

–  *productie-installatie voor de productie van hernieuwbare elektriciteit met behulp van waterkracht:* een productie-installatie waarmee door hydro-mechanisch-elektrische omzetting hernieuwbare elektriciteit wordt geproduceerd uit potentiële dan wel kinetische energie van stromend water dat niet specifiek ten behoeve van de elektriciteitsproductie omhoog is gepompt;  

–  *productie-installatie voor de productie van hernieuwbare elektriciteit met behulp van windenergie op land:* een productie-installatie die niet is opgericht in de territoriale zee of in de Nederlandse exclusieve economische zone, waarmee hernieuwbare elektriciteit wordt geproduceerd met behulp van windenergie en die geen productie-installatie voor de productie van hernieuwbare elektriciteit met behulp van windenergie is als bedoeld in [artikel 1, onderdeel o, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

–  *productie-installatie voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties:* een productie-installatie waarmee hernieuwbaar gas wordt geproduceerd: 

1° uit gas dat vrijkomt tengevolge van biologische afbraakreacties uit gestorte afvalstoffen, of  

2° uit gas dat vrijkomt tengevolge van biologische afbraakreacties bij de zuivering van huishoudelijk afvalwater, bedrijfsafvalwater en afvloeiend hemelwater;    

–  *valhoogte:* het verschil in waterpeil voor en achter de installatie voor de productie van hernieuwbare elektriciteit met behulp van waterkracht waarbij het maximaal elektrisch ontwerpvermogen van de turbine of de generator wordt gerealiseerd;  

–  *thermische conversie van vaste of vloeibare biomassa:* de omzetting van vaste of vloeibare biomassa als bedoeld in de NTA 8003: 2008, met uitzondering van biomassa als bedoeld in de nummers 500, 550 tot en met 559, 587 en 592 van de NTA 8003: 2008, door middel van: 

1° verbranding,  

2° een andere thermische behandeling dan bedoeld onder 1° ingeval de producten daarvan vervolgens worden verbrand, of  

3° de verbranding van producten die voortkomen uit thermische behandeling;    

–  *vergisting en co-vergisting van dierlijke mest:* de biologische afbraakreacties van in hoofdzaak verpompbare vaste en vloeibare uitwerpselen van dieren, al dan niet aangevuld met een of meer producten genoemd in de [Meststoffenbeschikking 1977, bijlage I, hoofdstuk III, typeaanduiding ‘co-vergiste mest’](../../../../../../../../ministeriele-regeling/meststoffenbeschikking/1977/BWBR0003122/README.md) zoals deze luidde op 31 december 2007;  

–  *vergisting van groente-, fruit- en tuinafval:* de biologische afbraakreacties van biomassa als bedoeld in de nummers 251, 252, 253, 254, 600, 610, 620 van de NTA 8003:2008;  

–  *warmtebenuttingscoëfficiënt:* de hoeveelheid gedurende een kalenderjaar door een productie-installatie geproduceerde en nuttig aangewende warmte als bedoeld in [artikel 1, eerste lid, onderdeel v, van de Regeling garanties van oorsprong voor duurzame elektriciteit](../../../../../../../../ministeriele-regeling/regeling/garanties/van/oorsprong/voor/duurzame/elektriciteit/BWBR0016021/README.md), gedeeld door de hoeveelheid gedurende hetzelfde kalenderjaar geproduceerde en op het elektriciteitsnet ingevoede hernieuwbare elektriciteit.   

### §  2  

####Hernieuwbare elektriciteit

### §  2.1  

####Windenergie op land

### Artikel  2  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van windenergie op land.   
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 1.  

### Artikel  3  

1.  Het subsidieplafond voor het verlenen van subsidie die is aangevraagd in de periode, bedoeld in artikel 2, tweede lid, bedraagt € 1.512.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  4  

1.  Subsidie als bedoeld in artikel 2, eerste lid, wordt voor een periode van 15 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit met behulp van windenergie op land binnen 4 jaar na de datum van de beschikking tot subsidieverlening in gebruik.  

### Artikel  5  

Het maximaal aantal vollasturen voor productie-installaties voor de productie van hernieuwbare elektriciteit met behulp van windenergie op land bedraagt 1760 uren per jaar. 

### Artikel  6  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 2, eerste lid, bedraagt € 0,118 per kWh. 

### Artikel  7  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 2, eerste lid, bedraagt € 0,049 per kWh. 

### §  2.1a  

####Windenergie op land en in water

### Artikel  7a  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van windenergie op land, indien: 

a. het nominale vermogen van de individuele windturbine ten minste 6,0 MW bedraagt;  

b. [artikel 9b, eerste lid, aanhef en onderdeel a, van de Elektriciteitswet 1998](../../../../../../../../wet/elektriciteitswet/1998/BWBR0009755/README.md) van toepassing is;  

c. de milieu-effectrapportage, bedoeld in [hoofdstuk 7 van de Wet milieubeheer](../../../../../../../../wet/wet/milieubeheer/BWBR0003245/README.md), op grond van [artikel 7.20 van de Wet milieubeheer](../../../../../../../../wet/wet/milieubeheer/BWBR0003245/README.md) ter inzage is gelegd, en  

d. de voor de productie-installatie vereiste vergunningen op grond van de [Woningwet](../../../../../../../../wet/woningwet/BWBR0005181/README.md), de [Wet Milieubeheer](../../../../../../../../wet/wet/milieubeheer/BWBR0003245/README.md), de [Wet beheer rijkswaterstaatswerken](../../../../../../../../wet/wet/beheer/rijkswaterstaatswerken/BWBR0008331/README.md) en de [Wet op de Ruimtelijke ordening](../../../../../../../../wet/wet/ruimtelijke/ordening/BWBR0020449/README.md) zijn aangevraagd.     
2.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van windenergie op land, indien: 

a. de fundering in een meer van minimaal één vierkante kilometer staat en het nominale vermogen van de individuele windturbine ten minste 3,0 MW bedraagt;  

b. [artikel 9b, eerste lid, onderdeel a, van de Elektriciteitswet 1998](../../../../../../../../wet/elektriciteitswet/1998/BWBR0009755/README.md) van toepassing is;  

c. de milieu-effectrapportage, bedoeld in [hoofdstuk 7 van de Wet milieubeheer](../../../../../../../../wet/wet/milieubeheer/BWBR0003245/README.md), op grond van [artikel 7.20 van de Wet milieubeheer](../../../../../../../../wet/wet/milieubeheer/BWBR0003245/README.md) ter inzage is gelegd, en  

d. de voor de productie-installatie vereiste vergunningen op grond van de [Woningwet](../../../../../../../../wet/woningwet/BWBR0005181/README.md), de [Wet Milieubeheer](../../../../../../../../wet/wet/milieubeheer/BWBR0003245/README.md), de [Wet beheer rijkswaterstaatswerken](../../../../../../../../wet/wet/beheer/rijkswaterstaatswerken/BWBR0008331/README.md) en de [Wet op de Ruimtelijke ordening](../../../../../../../../wet/wet/ruimtelijke/ordening/BWBR0020449/README.md) zijn aangevraagd.     
3.  Productie-installaties als bedoeld in het eerste en tweede lid, worden aangewezen als productie-installaties als bedoeld in [artikel 56, eerste lid, tweede volzin, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).   
4.  Aanvragen om subsidie als bedoeld in het eerste en tweede lid, worden ontvangen in de periode van de datum van inwerkingtreding van dit artikel tot 29 januari 2010, 17:00 uur.   
5.  Een aanvraag wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 6.  

### Artikel  7b  

1.  Het subsidieplafond voor het verlenen van subsidie die is aangevraagd in de periode, bedoeld in artikel 7a, vierde lid, bedraagt voor productie-installaties als bedoeld in: 

a. artikel 7a, eerste lid: € 741.000.000,–;  

b. artikel 7a, tweede lid: € 546.000.000,–.     
2.  De minister verdeelt de bedragen, genoemd in het eerste lid, op volgorde van binnenkomst van de aanvragen.  

### Artikel  7c  

1.  Subsidie als bedoeld in artikel 7a, eerste en tweede lid, wordt voor een periode van 15 jaar verstrekt.   
2.  De subsidie-ontvanger neemt de productie-installatie als bedoeld in artikel 7a, eerste en tweede lid, binnen 6 jaar na de datum van de beschikking tot subsidieverlening in gebruik.  

### Artikel  7d  

Het maximaal aantal vollasturen voor productie-installaties bedraagt voor productie-installaties als bedoeld in: 

a. artikel 7a, eerste lid: 2476;  

b. artikel 7a, tweede lid: 2494.   

### Artikel  7e  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 7a, eerste en tweede lid, bedraagt voor productie-installaties als bedoeld in: 

a. artikel 7a, eerste lid: € 0,120 per kWh;  

b. artikel 7a, tweede lid: € 0,151 per kWh.   

### Artikel  7f  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 7a, eerste en tweede lid, bedraagt voor productie-installaties als bedoeld in: 

a. artikel 7a, eerste lid: € 0,050 per kWh;  

b. artikel 7a, tweede lid: € 0,050 per kWh.   

### §  2.2  

####Fotovoltaïsche zonnepanelen

### Artikel  8  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit uit zonlicht met behulp van fotovoltaïsche zonnepanelen met een vermogen: 

a. groter dan 0,6 kWp en kleiner dan of gelijk aan 15 kWp;  

b. groter dan 15 kWp en kleiner dan of gelijk aan 100 kWp, welke zijn geplaatst op of tegen een gebouw als bedoeld in [artikel 1, onderdeel c, Woningwet](../../../../../../../../wet/woningwet/BWBR0005181/README.md).     
2.  Productie-installaties als bedoeld in het eerste lid, worden aangewezen als productie-installaties als bedoeld in [artikel 15, vierde lid, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md) en als bedoeld in artikel 56, eerste lid, tweede volzin.   
3.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
4.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 2.   
5.  Een gebundelde aanvraag om subsidie als bedoeld in [artikel 56, eerste lid, tweede volzin, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md) wordt ingediend met gebruikmaking van het origineel van een ondertekend formulier dat is opgenomen in de bij deze regeling behorende bijlage 3.   
6.  Een aanvraag om subsidie als bedoeld in het vierde lid en vijfde lid, wordt geacht een aanvraag tot het verstrekken van een voorschot te zijn, tenzij de aanvrager te kennen geeft een aparte aanvraag tot het verstrekken van een voorschot te willen indienen of aangeeft geen voorschot te willen ontvangen.  

### Artikel  9  

Voor subsidie als bedoeld in artikel 8, eerste lid, onderdeel a, is de rapportageverplichting, bedoeld in artikel 3, tweede lid, van de algemene uitvoeringsregeling niet van toepassing. 

### Artikel  10  

1.  Het subsidieplafond voor het verlenen van subsidie die is aangevraagd in de periode, bedoeld in artikel 8, derde lid, bedraagt voor productie-installaties als bedoeld in: 

a. artikel 8, eerste lid, onderdeel a: € 86.500.000,–;  

b. artikel 8, eerste lid, onderdeel b: € 56.500.000,–.     
2.  De minister verdeelt de bedragen, genoemd in het eerste lid, op volgorde van binnenkomst van de aanvragen.  

### Artikel  11  

1.  Subsidie als bedoeld in artikel 8, eerste lid, wordt voor een periode van 15 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit uit zonlicht met behulp van fotovoltaïsche zonnepanelen binnen 18 maanden na de datum van de beschikking tot subsidieverlening in gebruik.   
3.  Deze periode kan in uitzonderlijke gevallen eenmaal met een periode van een jaar worden verlengd.  

### Artikel  12  

Het maximaal aantal vollasturen voor productie-installaties voor de productie van hernieuwbare elektriciteit uit zonlicht met behulp van fotovoltaïsche zonnepanelen bedraagt 850 uren per jaar. 

### Artikel  13  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 8, eerste lid, bedraagt voor productie- installaties als bedoeld in: 

a. artikel 8, eerste lid, onderdeel a: € 0,526 per kWh;  

b. artikel 8, eerste lid, onderdeel b: € 0,459 per kWh.   

### Artikel  14  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 8, eerste lid, bedraagt voor productie-installaties als bedoeld in: 

a. artikel 8, eerste lid, onderdeel a: € 0,202 per kWh;  

b. artikel 8, eerste lid, onderdeel b: € 0,053 per kWh.   

### §  2.3  

####Afvalverbranding

### Artikel  15  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van afvalverbranding.   
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 4.  

### Artikel  16  

Voor subsidie als bedoeld in artikel 15, eerste lid, is de rapportageverplichting, bedoeld in artikel 6, eerste lid, van de algemene uitvoeringsregeling niet van toepassing. 

### Artikel  17  

1.  Het subsidieplafond voor het verlenen van subsidie die is aangevraagd in de periode, bedoeld in artikel 15, tweede lid, bedraagt € 158.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  18  

1.  Subsidie als bedoeld in artikel 15, eerste lid, wordt voor een periode van 15 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit met behulp van afvalverbranding binnen 4 jaar na de datum van de beschikking tot subsidieverlening in gebruik.  

### Artikel  19  

Het maximaal aantal vollasturen voor productie-installaties voor de productie van hernieuwbare elektriciteit met behulp van afvalverbranding bedraagt 3840 uren per jaar. 

### Artikel  20  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 15, eerste lid, bedraagt bij een gewogen maandelijks rendement dat groter is dan genoemd in kolom 1 en kleiner is dan of gelijk is aan genoemd in kolom 2, het bedrag in euro per kWh, genoemd in kolom 3.  

| kolom 1  | kolom 2  | kolom 3  |
|:---|:---|:---|
| 22%  | 23%  | 0,117  |
| 23%  | 24%,  | 0,117  |
| 24%  | 25%  | 0,119  |
| 25%  | 26%  | 0,119  |
| 26%  | 27%  | 0,121  |
| 27%  | 28%  | 0,123  |
| 28%  | 29%  | 0,127  |
| 29%  | 30%  | 0,131  |
| 30%  | 31%  | 0,135  |
| 31%  | 100%  | 0,140  |

### Artikel  21  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 15, eerste lid, bedraagt € 0,092 per kWh. 

### §  2.4  

####Stortgas of biogas uit afvalwater- of rioolwaterzuiveringsinstallaties

### Artikel  22  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties.   
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 4.  

### Artikel  23  

Voor subsidie als bedoeld in artikel 22, eerste lid, is de rapportageverplichting, bedoeld in artikel 6, eerste lid, van de algemene uitvoeringsregeling niet van toepassing. 

### Artikel  24  

1.  Het subsidieplafond voor het verlenen van subsidie die is aangevraagd in de in artikel 22, tweede lid, bedoelde periode, bedraagt € 7.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  25  

1.  Subsidie als bedoeld in artikel 24, eerste lid, wordt voor een periode van 12 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties binnen 4 jaar na de datum van de beschikking tot subsidieverlening in gebruik.  

### Artikel  26  

Het maximaal aantal vollasturen voor een productie-installatie voor de productie van hernieuwbare elektriciteit met gebruik van stortgas of biogas uit afvalwater- of rioolwaterzuiveringsinstallaties bedraagt 8000 uren per jaar. 

### Artikel  27  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 24, eerste lid, bedraagt € 0,059 per kWh. 

### Artikel  28  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 24, eerste lid, bedraagt € 0,044 per kWh. 

### §  2.5  

####Biomassa

### Artikel  29  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit door: 

a. verbranding van het biogas uit vergisting en co-vergisting van dierlijke mest of de inzet van warmte verkregen uit thermische conversie van vaste of vloeibare biomassa met een nominaal elektrisch vermogen kleiner dan of gelijk aan 10 MW;  

b. verbranding van het biogas uit vergisting van groente-, fruit- en tuinafval;  

c. verbranding van het biogas uit overige vergisting;  

d. inzet van warmte verkregen uit thermische conversie van vaste of vloeibare biomassa met een nominaal elektrisch vermogen groter dan 10 MW en kleiner dan of gelijk aan 50 MW.     
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 4.  

### Artikel  30  

1.  Het subsidieplafond voor het verlenen van subsidie die is aangevraagd in de in artikel 29, tweede lid, bedoelde periode, bedraagt € 625.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  31  

1.  Subsidie als bedoeld in artikel 29, eerste lid, wordt voor een periode van 12 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit bedoeld in artikel 30, eerste lid, binnen 4 jaar na de datum van de beschikking tot subsidieverlening in gebruik.  

### Artikel  32  

Het maximaal aantal vollasturen voor productie-installaties als bedoeld in artikel 29, eerste lid, bedraagt 8000 uren per jaar. 

### Artikel  33  

1.  Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, onderdeel a, bedraagt bij een warmtebenuttingscoëfficiënt groter dan genoemd in kolom 1 en kleiner dan of gelijk aan genoemd in kolom 2 een bedrag in euro per kWh, genoemd in kolom 3.  

| kolom 1  | kolom 2  | kolom 3  |
|:---|:---|:---|
| 0,00 MJ/kWh  | 0,25 MJ/kWh  | 0,152  |
| 0,25 MJ/kWh  | 0,50 MJ/kWh  | 0,155  |
| 0,50 MJ/kWh  | 0,75 MJ/kWh  | 0,158  |
| 0,75 MJ/kWh  | 1,0 MJ/kWh  | 0,161  |
| 1,0 MJ/kWh  | 1,25 MJ/kWh  | 0,164  |
| 1,25 MJ/kWh  | 1,50 MJ/kWh  | 0,167  |
| 1,50 MJ/kWh  | 1,75 MJ/kWh  | 0,171  |
| 1,75 MJ/kWh  | 2,0 MJ/kWh  | 0,174  |
| 2,0 MJ/kWh  | onbepaald  | 0,177  |

2.  Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, onderdeel b, bedraagt bij een warmtebenuttingscoëfficiënt groter dan genoemd in kolom 1 en kleiner dan of gelijk aan genoemd in kolom 2 een bedrag in euro per kWh, genoemd in kolom 3.  

| kolom1  | kolom 2  | kolom 3  |
|:---|:---|:---|
| 0,00 MJ/kWh  | 0,25 MJ/kWh  | 0,129  |
| 0,25 MJ/kWh  | 0,50 MJ/kWh  | 0,132  |
| 0,50 MJ/kWh  | 0,75 MJ/kWh  | 0,134  |
| 0,75 MJ/kWh  | 1,0 MJ/kWh  | 0,136  |
| 1,0 MJ/kWh  | 1,25 MJ/kWh  | 0,139  |
| 1,25 MJ/kWh  | 1,50 MJ/kWh  | 0,141  |
| 1,50 MJ/kWh  | 1,75 MJ/kWh  | 0,144  |
| 1,75 MJ/kWh  | 2,0 MJ/kWh  | 0,146  |
| 2,0 MJ/kWh  | onbepaald  | 0,149  |

3.  Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, onderdeel c, bedraagt € 0,158 per kWh.   
4.  Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, onderdeel d, bedraagt bij een warmtebenuttingscoëfficiënt groter dan genoemd in kolom 1 en kleiner dan of gelijk aan genoemd in kolom 2 een bedrag in euro per kWh, genoemd in kolom 3.  

| kolom 1  | kolom 2  | kolom 3  |
|:---|:---|:---|
| 0,00 MJ/kWh  | 0,25 MJ/kWh  | 0,115  |
| 0,25 MJ/kWh  | 0,50 MJ/kWh  | 0,118  |
| 0,50 MJ/kWh  | 0,75 MJ/kWh  | 0,120  |
| 0,75 MJ/kWh  | 1,0 MJ/kWh  | 0,123  |
| 1,0 MJ/kWh  | 1,25 MJ/kWh  | 0,126  |
| 1,25 MJ/kWh  | 1,50 MJ/kWh  | 0,128  |
| 1,50 MJ/kWh  | 1,75 MJ/kWh  | 0,131  |
| 1,75 MJ/kWh  | 2,0 MJ/kWh  | 0,133  |
| 2,0 MJ/kWh  | 2,25 MJ/kWh  | 0,136  |
| 2,25 MJ/kWh  | 2,50 MJ/kWh  | 0,138  |
| 2,50 MJ/kWh  | 2,75 MJ/kWh  | 0,141  |
| 2,75 MJ/kWh  | 3,0 MJ/kWh  | 0,143  |
| 3,0 MJ/kWh  | 3,25 MJ/kWh  | 0,146  |
| 3,25 MJ/kWh  | 3,50 MJ/kWh  | 0,148  |
| 3,50 MJ/kWh  | 3,75 MJ/kWh  | 0,151  |
| 3,75 MJ/kWh  | 4,0 MJ/kWh  | 0,153  |
| 4,0 MJ/kWh  | onbepaald  | 0,156  |

### Artikel  34  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 29, eerste lid, bedraagt € 0,044 per kWh. 

### §  2.6  

####Waterkracht

### Artikel  35  

1.  De minister verstrekt op aanvraag subsidie aan producenten van hernieuwbare elektriciteit geproduceerd door een productie-installatie voor de productie van hernieuwbare elektriciteit met behulp van waterkracht in installaties met: 

a. een valhoogte kleiner dan 5 meter;  

b. een valhoogte gelijk aan of groter dan 5 meter.     
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 5.  

### Artikel  36  

1.  Het subsidieplafond voor het verlenen van subsidie die is aangevraagd in de in artikel 35, tweede lid, bedoelde periode, bedraagt voor productie-installaties als bedoeld in: 

a. artikel 35, eerste lid, onderdeel a: € 60.000.000,–;  

b. artikel 35, eerste lid, onderdeel b: € 15.000.000,–.     
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  37  

1.  Subsidie als bedoeld in artikel 35, eerste lid, wordt voor een periode van 15 jaar verstrekt.   
2.  De subsidie-ontvanger neemt de productie-installatie voor de productie van hernieuwbare elektriciteit met behulp van waterkracht binnen 4 jaar na de datum van de beschikking tot subsidieverlening in gebruik.  

### Artikel  38  

Het maximaal aantal vollasturen voor productie-installaties voor de productie van hernieuwbare elektriciteit met behulp van waterkracht als bedoeld in: 

1. artikel 35, eerste lid, onderdeel a, bedraagt 3800 uren per jaar;  

2. artikel 35, eerste lid, onderdeel b, bedraagt 4800 uren per jaar.   

### Artikel  39  

Het basisbedrag, bedoeld in [artikel 11 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 35, eerste lid, bedraagt voor productie-installaties als bedoeld in: 

a. artikel 35, eerste lid, onderdeel a: € 0,125 per kWh;  

b. artikel 35, eerste lid, onderdeel b: € 0,073 per kWh.   

### Artikel  40  

De basiselektriciteitsprijs, bedoeld in [artikel 12 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 35, eerste lid, onderdelen a en b, bedraagt € 0,044 per kWh. 

### §  2.7  

####Correctiebedragen voorschotverlening productie van hernieuwbare elektriciteit

### Artikel  41  

1.  De correcties op het basisbedrag voor de subsidie, bedoeld in artikel 8, eerste lid, onderdeel a, worden voor 2009 als volgt vastgesteld: 

a. € 0,273 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0 voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).     
2.  De correcties op het basisbedrag voor de subsidie, bedoeld in artikel 8, eerste lid, onderdeel b, worden voor 2009 als volgt vastgesteld: 

a. € 0,076 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0 voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).     
3.  De correcties op het basisbedrag voor subsidie-ontvangers als bedoeld in artikel 7a, eerste en tweede lid, worden voor 2009 als volgt vastgesteld: 

a. € 0,080 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0,– voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).   

### Artikel  42  

1.  De correcties op het basisbedrag voor subsidie als bedoeld in artikel 29, eerste lid, worden voor 2009 als volgt vastgesteld: 

a. € 0,070 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0 voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).    

### Artikel  43  

1.  De correcties op het basisbedrag voor subsidie als bedoeld in artikel 35, eerste lid, worden voor 2009 als volgt vastgesteld: 

a. € 0,070 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0 voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).    

### Artikel  43a  

De correcties op het basisbedrag voor subsidie-ontvangers als bedoeld in artikel 7a, eerste en tweede lid, worden voor 2010 als volgt vastgesteld: 

a. € 0,054 per kWh voor wat betreft de elektriciteitsprijs, bedoeld in [artikel 14, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0,– voor wat betreft de correcties, bedoeld in [artikel 14, eerste lid, onderdelen b en c, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).   

### §  3  

####Hernieuwbaar gas

### §  3.1  

####Stortgas of biogas uit afvalwater- of rioolwaterzuiveringsinstallaties

### Artikel  44  

1.  De minister verstrekt op aanvraag subsidie aan producenten van hernieuwbaar gas geproduceerd door een productie-installatie voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties.   
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 4.  

### Artikel  45  

Voor subsidie als bedoeld in artikel 44, eerste lid, is de rapportageverplichting, bedoeld in artikel 6, eerste lid, van de algemene uitvoeringsregeling niet van toepassing. 

### Artikel  46  

1.  Het subsidieplafond voor het verlenen van subsidie die is aangevraagd in de in artikel 44, tweede lid, bedoelde periode, bedraagt € 15.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  47  

1.  Subsidie als bedoeld in artikel 44, eerste lid, wordt voor een periode van 12 jaar verstrekt.   
2.  De subsidie-ontvanger neemt de productie-installatie voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties binnen 4 jaar na de datum van de beschikking tot subsidieverlening in gebruik.  

### Artikel  48  

Het maximaal aantal vollasturen voor productie-installaties voor de productie van hernieuwbaar gas met gebruik van stortgas of biogas uit afvalwater- of rioolwaterzuiveringsinstallaties bedraagt 8000 uren per jaar. 

### Artikel  49  

Het basisbedrag, bedoeld in [artikel 28 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 44, eerste lid, bedraagt € 0,218 per Nm<sup>3</sup>. 

### Artikel  50  

De basisgasprijs, bedoeld in [artikel 29 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 44, eerste lid, bedraagt € 0,147 per Nm<sup>3</sup>. 

### §  3.2  

####Biomassa

### Artikel  51  

1.  De minister verstrekt op aanvraag subsidie aan producenten van hernieuwbaar gas geproduceerd door een productie-installatie voor de productie van hernieuwbaar gas met gebruik van uitsluitend: 

a. biogas uit vergisting van groente, fruit- en tuinafval;  

b. biogas uit vergisting en co-vergisting van dierlijke mest;  

c. biogas uit overige vergisting.     
2.  Aanvragen om subsidie als bedoeld in het eerste lid, worden ontvangen in de periode van 6 april 2009 tot 30 oktober 2009, 17:00 uur.   
3.  Een aanvraag om subsidie wordt ingediend met gebruikmaking van het origineel van een ondertekend formulier, dat is opgenomen in de bij deze regeling behorende bijlage 4.  

### Artikel  52  

1.  Het subsidieplafond voor het verlenen van subsidie die is aangevraagd in de in artikel 51, tweede lid, bedoelde periode, bedraagt € 243.000.000,–.   
2.  De minister verdeelt het bedrag, genoemd in het eerste lid, op volgorde van binnenkomst van de aanvragen.  

### Artikel  53  

1.  Subsidie als bedoeld in artikel 51, eerste lid, wordt voor een periode van 12 jaar verstrekt.   
2.  De subsidie-ontvanger neemt de productie-installatie voor de productie van hernieuwbaar gas bedoeld in artikel 51, eerste lid, binnen 4 jaar na de datum van de beschikking tot subsidieverlening in gebruik.  

### Artikel  54  

Het maximaal aantal vollasturen voor productie-installaties bedoeld in artikel 51, eerste lid, bedraagt 8000 uren per jaar. 

### Artikel  55  

Het basisbedrag, bedoeld in [artikel 28 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), bedraagt voor subsidie als bedoeld in: 

a. artikel 51, eerste lid, onderdeel a: € 0,465 per Nm<sup>3</sup>;  

b. artikel 51, eerste lid, onderdelen b en c: € 0,583 per Nm<sup>3</sup>.   

### Artikel  56  

De basisgasprijs, bedoeld in [artikel 29 van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md), voor subsidie als bedoeld in artikel 51, eerste lid, bedraagt € 0,147 per Nm<sup>3</sup>. 

### §  3.3  

####Correctiebedragen voorschotverlening productie van hernieuwbaar gas

### Artikel  57  

De correcties op het basisbedrag voor de subsidie, bedoeld in artikel 51, eerste lid, worden voor 2009 als volgt vastgesteld: 

a. € 0,221 per Nm<sup>3</sup> voor wat betreft de gasprijs, bedoeld in [artikel 31, eerste lid, onderdeel a, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md);  

b. € 0 voor wat betreft de correcties, bedoeld in [artikel 31, eerste lid, onderdeel b, van het besluit](../../../../../../../../AMvB/besluit/stimulering/duurzame/energieproductie/BWBR0022735/README.md).   

### §  4  

####Wijziging andere regelingen

###Artikel  58 

Wijzigt de Regeling aanwijzing categorieën duurzame energieproductie 2008.

### §  5  

####Slotbepalingen

### Artikel  59  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. Artikel 58 werkt terug tot 1 april 2008. 

### Artikel  60  

Deze regeling wordt aangehaald als: Regeling aanwijzing categorieën duurzame energieproductie 2009. 
Deze regeling zal met de toelichting in de Staatscourant worden geplaatst met uitzondering van de bijlagen, die ter inzage worden gelegd bij SenterNovem, Dokter van Deenweg 108, 8025 BK Zwolle.   

Den Haag 
16 maart 2009   

De 
Minister van Economische Zaken, 
M.J.A. van der Hoeven    

###Bijlage 1 

Ligt ter inzage bij SenterNovem te Zwolle.

###Bijlage 2 

Ligt ter inzage bij SenterNovem te Zwolle.

###Bijlage 3 

Ligt ter inzage bij SenterNovem te Zwolle.

###Bijlage 4 

Ligt ter inzage bij SenterNovem te Zwolle.

###Bijlage 5 

Ligt ter inzage bij SenterNovem te Zwolle.

### Bijlage 6 

####behorende bij artikel 7a, vijfde lid , van de Regeling aanwijzing categorieën duurzame energieproductie 2009

![246157](http://wetten.overheid.nl/Illustration/246157)
![246158](http://wetten.overheid.nl/Illustration/246158)
![246159](http://wetten.overheid.nl/Illustration/246159)
![246160](http://wetten.overheid.nl/Illustration/246160)
![246161](http://wetten.overheid.nl/Illustration/246161)
![246162](http://wetten.overheid.nl/Illustration/246162)
![246163](http://wetten.overheid.nl/Illustration/246163)
![246164](http://wetten.overheid.nl/Illustration/246164)
![246165](http://wetten.overheid.nl/Illustration/246165)
![246166](http://wetten.overheid.nl/Illustration/246166)
![246167](http://wetten.overheid.nl/Illustration/246167)
![246168](http://wetten.overheid.nl/Illustration/246168)


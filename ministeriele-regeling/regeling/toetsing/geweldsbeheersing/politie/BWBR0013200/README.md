<meta http-equiv='Content-Type' content='text/html; charset=utf-8' />

##Regeling houdende vaststelling van bepalingen inzake toetsing van ambtenaren van politie en buitengewoon opsporingsambtenaren terzake van geweldsbeheersing, aanhoudings- en zelfverdedigingsvaardigheden en schietvaardigheid

De Minister van Binnenlandse Zaken en Koninkrijksrelaties en de Minister van Justitie,  
Gelet op artikel 3a van de Wet wapens en munitie en [artikel 48a van de Politiewet 1993](../../../../../../wet/politiewet/1993/BWBR0006299/README.md);
Besluiten:    

### Artikel  1  

1.  In deze regeling wordt verstaan onder: 

a. ambtenaar: de ambtenaar van politie, bedoeld in [artikel 3, eerste lid, onderdelen a en c, en tweede lid, van de Politiewet 1993](../../../../../../wet/politiewet/1993/BWBR0006299/README.md), die rechtens is uitgerust met een of meer geweldsmiddelen;  

b. geweldsmiddel: geweldsmiddel als bedoeld in [artikel 1, derde lid, onderdeel d, onder 1e, van de Ambtsinstructie voor de politie, de Koninklijke marechaussee en de buitengewoon opsporingsambtenaar](../../../../../../AMvB/ambtsinstructie/voor/de/politie/de/koninklijke/marechaussee/en/andere/etc/BWBR0006589/README.md);  

c. LSOP: het Landelijk selectie- en opleidingsinstituut politie, Politie onderwijs- en kenniscentrum, genoemd in [artikel 2 van de Wet op het LSOP en het politieonderwijs](../../../../../../wet/wet/op/het/lsop/en/het/politieonderwijs/BWBR0014623/README.md);  

d. de toets geweldsbeheersing: de door het LSOP, samengestelde toets ter beoordeling van de kennis op het gebied van geweldsbeheersing volgens de competentiegerichte eindtermen van de initiële opleidingen voor politieambtenaren, genoemd in [artikel 14 van de Wet op het LSOP en het politieonderwijs](../../../../../../wet/wet/op/het/lsop/en/het/politieonderwijs/BWBR0014623/README.md), of de door het LSOP samengestelde toets ter beoordeling van kennis op het gebied van geweldsbeheersing volgens de competentiegerichte eindtermen van een door de betrokken ambtenaar gevolgde postinitiële opleiding;  

e. de toets aanhoudings- en zelfverdedigingsvaardigheden: de door het LSOP samengestelde toets ter beoordeling van aanhoudings- en zelfverdedigingsvaardigheden volgens de competentiegerichte eindtermen van de initiële opleidingen voor politieambtenaren, genoemd in [artikel 14 van de Wet op het LSOP en het politieonderwijs](../../../../../../wet/wet/op/het/lsop/en/het/politieonderwijs/BWBR0014623/README.md), of de door het LSOP samengestelde toets ter beoordeling van aanhoudings- en zelfverdedigingsvaardigheden volgens de competentiegerichte eindtermen van een door de betrokken ambtenaar gevolgde postinitiële opleiding;  

f. de toets schietvaardigheid: de door het LSOP samengestelde toets ter beoordeling van de schietvaardigheid volgens de competentiegerichte eindtermen van de initiële opleidingen voor politieambtenaren, genoemd in [artikel 14 van de Wet op het LSOP en het politieonderwijs](../../../../../../wet/wet/op/het/lsop/en/het/politieonderwijs/BWBR0014623/README.md), of de door het LSOP samengestelde toets ter beoordeling van de schietvaardigheid volgens de competentiegerichte eindtermen van een door de betrokken ambtenaar gevolgde postinitiële opleiding;  

g. toetser: de ambtenaar van politie die heeft voldaan aan de competentiegerichte eindtermen van de daartoe strekkende opleiding en is gecertificeerd door het LSOP om de toets geweldsbeheersing, de toets aanhoudings- en zelfverdedigingsvaardigheden, of de toets schietvaardigheid af te nemen.  

h. de korpsbeheerder: 

1°. de burgemeester, bedoeld in [artikel 23 van de Politiewet 1993](../../../../../../wet/politiewet/1993/BWBR0006299/README.md), voor zover het ambtenaren van een regionaal politiekorps, bedoeld in [artikel 3 van de Politiewet 1993](../../../../../../wet/politiewet/1993/BWBR0006299/README.md), betreft,  

2°. de Minister van Binnenlandse Zaken en Koninkrijksrelaties voor zover het ambtenaren van het Korps landelijke politiediensten, bedoeld in [artikel 38 van de Politiewet 1993](../../../../../../wet/politiewet/1993/BWBR0006299/README.md), betreft,  

3°. de Minister van Justitie voor zover het bijzondere ambtenaren van politie, bedoeld in [artikel 43, eerste lid, van de Politiewet 1993](../../../../../../wet/politiewet/1993/BWBR0006299/README.md), betreft.       

### Artikel  2  

1.  Een ambtenaar is steeds voor de duur van een kalenderjaar geoefend in het gebruik van een geweldsmiddel als bedoeld in [artikel 4, onderdeel b, van de Ambtsinstructie voor de politie, de Koninklijke marechaussee en de buitengewoon opsporingsambtenaar](../../../../../../AMvB/ambtsinstructie/voor/de/politie/de/koninklijke/marechaussee/en/andere/etc/BWBR0006589/README.md), indien hij in het daaraan voorafgaande kalenderjaar met voldoende resultaat heeft afgelegd: 

1º. de toets geweldsbeheersing, en  

2º. de toets aanhoudings- en zelfverdedigingsvaardigheden.     
2.  Een ambtenaar is steeds voor de duur van een kalenderhalfjaar geoefend in het gebruik van een vuurwapen, indien hij, naast de in het eerste lid bedoelde toetsen, in het daaraan voorafgaande kalenderhalfjaar de toets schietvaardigheid met voldoende resultaat heeft afgelegd.   
3.  Een ambtenaar die is belast met de uitoefening van specialistische of leidinggevende politietaken en daartoe een postinitiële opleiding heeft gevolgd, dient, alvorens geoefend te zijn in het gebruik van de bij de uitoefening van die taken behorende geweldsmiddelen, de in het eerste en tweede lid bedoelde toetsen tevens volgens de competentiegerichte eindtermen van de postinitiële opleiding met voldoende resultaat af te leggen. Indien het LSOP een dergelijke toets niet heeft samengesteld, dient de in de eerste volzin bedoelde ambtenaar de toetsen volgens de competentiegerichte eindtermen van de initiële opleiding met voldoende resultaat af te leggen.   
4.  Onverminderd het eerste tot en met derde lid, wordt de ambtenaar van wie een geweldsmiddel op grond van het vijfde lid is ingenomen, voor de resterende duur van het lopende kalenderjaar of kalenderhalfjaar, geacht wederom geoefend te zijn in het gebruik van dat geweldsmiddel, vanaf het moment dat hij de toetsen die hij niet of niet met voldoende resultaat had afgelegd, alsnog met voldoende resultaat aflegt.   
5.  De korpsbeheerder draagt er voor zorg dat de ambtenaar slechts over een geweldsmiddel beschikt, anders dan voor het vervoer en het gebruik ervan voor het volgen van onderwijs, indien hij geoefend is in het gebruik van dat geweldsmiddel. Indien een ambtenaar op de laatste dag van een kalenderjaar of kalenderhalfjaar de in het eerste, tweede en derde lid bedoelde toetsen nog niet met voldoende resultaat heeft afgelegd, wordt het geweldsmiddel in het gebruik waarvan hij dientengevolge niet langer is geoefend, door de korpsbeheerder ingenomen.   

### Artikel  3  

1.  De korpsbeheerder biedt de ambtenaar de gelegenheid tot het volgen van ten minste 32 uren training ter voorbereiding op de af te leggen toetsen, en toetsing.   
2.   Vervallen.    
3.  De toets geweldsbeheersing, de toets aanhoudings- en zelfverdedigingsvaardigheden en de toets schietvaardigheid worden afgenomen door een door de korpsbeheerder daartoe aangewezen toetser.   

### Artikel  4  

Indien een ambtenaar, op de laatste dag van de in artikel 2 bedoelde perioden, een van de in dat artikel bedoelde toetsen niet of niet met voldoende resultaat heeft afgelegd, doet de toetser hiervan onverwijld mededeling aan de korpsbeheerder.  

### Artikel  5  

1.  De korpsbeheerder draagt zorg voor registratie van de deelname aan en de resultaten van de in artikel 2 bedoelde toetsen.   
2.  Het regionale college publiceert jaarlijks in het in [artikel 31 van de Politiewet 1993](../../../../../../wet/politiewet/1993/BWBR0006299/README.md) bedoelde jaarverslag een overzicht van de stand van zaken betreffende de in artikel 2 bedoelde toetsen.   
3.  Het regionale college verstrekt jaarlijks in het in [artikel 31 van de Politiewet 1993](../../../../../../wet/politiewet/1993/BWBR0006299/README.md) bedoelde beleidsplan een overzicht betreffende de deelname aan en de resultaten van de in artikel 2 bedoelde toetsen alsmede het gevoerde beleid hieromtrent.   

### Artikel  6  

De Regeling training en toetsing vuurwapengebruik politie wordt ingetrokken.  

### Artikel  7  

1.  Deze regeling treedt in werking met ingang van 1 januari 2002. Indien de Staatscourant waarin deze regeling wordt geplaatst, wordt uitgegeven na 31 december 2001, treedt zij in werking met ingang van de dag na de datum van uitgifte van de Staatscourant waarin zij wordt geplaatst, en werkt zij terug tot en met 1 januari 2002.   
2.   Artikel 2, eerste lid, onder 2    
3.  De artikelen 2, zesde lid, en 3, eerste lid, tweede volzin, en tweede lid, vervallen met ingang van 1 januari 2004.   

### Artikel  8  

Deze regeling wordt aangehaald als: Regeling toetsing geweldsbeheersing politie.  
Deze regeling zal met de toelichting in de Staatscourant worden geplaatst.   

's-Gravenhage 
17 december 2001    

De 
Minister van Binnenlandse Zaken en Koninkrijksrelaties, 
K.G. deVries 

De 
Minister van Justitie, 

A.H. Korthals.      

<meta http-equiv='Content-Type' content='text/html; charset=utf-8' />

##Regeling compensatie inkomensgevolgen WIA sector Politie

De Minister van Binnenlandse Zaken en Koninkrijksrelaties,  
Gelet op [artikel 21, tweede lid, van het Besluit bezoldiging politie](../../../../../../../../AMvB/besluit/bezoldiging/politie/BWBR0006517/README.md);
Besluit:    

### Artikel  1  

In deze regeling wordt verstaan onder: 

a. ambtenaar: de ambtenaar bedoeld in [artikel 1, eerste lid, onderdeel i, van het Besluit bezoldiging politie](../../../../../../../../AMvB/besluit/bezoldiging/politie/BWBR0006517/README.md);  

b. WIA: de [Wet werk en inkomen naar arbeidsvermogen](../../../../../../../../wet/wet/werk/en/inkomen/naar/arbeidsvermogen/BWBR0019057/README.md).   

### Artikel  2  

1.  De ambtenaar waarvan de mate van arbeidsongeschiktheid op grond van de [WIA](../../../../../../../../wet/wet/werk/en/inkomen/naar/arbeidsvermogen/BWBR0019057/README.md) is vastgesteld op minder dan 35% en die als gevolg van de arbeidsongeschiktheid inkomensverlies heeft, maakt aanspraak op een compensatie van dit inkomensverlies.   
2.  Inkomensverlies is het verschil tussen de oorspronkelijke bezoldiging van de ambtenaar en de bezoldiging nadat de arbeidsongeschiktheid is vastgesteld op minder dan 35%, waarbij verhogingen van de bezoldiging wegens algemene salarismaatregelen of een verhoging van het salaris, als bedoeld in [artikel 9 van het Besluit bezoldiging politie](../../../../../../../../AMvB/besluit/bezoldiging/politie/BWBR0006517/README.md), buiten beschouwing worden gelaten.  

### Artikel  3  

1.  De compensatie, bedoeld in artikel 2, is een toelage ter hoogte van 70% van het inkomensverlies voor de duur van vijf jaar;   
2.  De periode van vijf jaar gaat in met ingang van de kalenderdag dat de mate van arbeidsongeschiktheid van de ambtenaar is vastgesteld op minder dan 35%, maar niet voordat 104 weken na de eerste ziektedag zijn verstreken.   
3.  Bij samenloop van de compensatie, bedoeld in artikel 2, met een uitkering krachtens de [Werkloosheidswet](../../../../../../../../wet/werkloosheidswet/BWBR0004045/README.md) of het [Besluit bovenwettelijke werkloosheidsuitkering politie](../../../../../../../../AMvB/besluit/bovenwettelijke/werkloosheidsuitkering/politie/BWBR0012022/README.md), wordt de compensatie verminderd met het bedrag van de uitkering krachtens de [Werkloosheidswet](../../../../../../../../wet/werkloosheidswet/BWBR0004045/README.md) of het [Besluit bovenwettelijke werkloosheidsuitkering politie](../../../../../../../../AMvB/besluit/bovenwettelijke/werkloosheidsuitkering/politie/BWBR0012022/README.md).  

### Artikel  4  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst en werkt terug tot en met 29 december 2005. 

### Artikel  5  

Deze regeling wordt aangehaald als: Regeling compensatie inkomensgevolgen WIA sector Politie. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
J.W. Remkes     

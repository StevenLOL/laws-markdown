<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 26 oktober 2013, nr. 530669, houdende regels voor compensatie voor herverdeeleffecten als gevolg van het onder rijkaansturing brengen van het voortgezet algemeen volwassenenonderwijs en wijzigingen in de verdeelsleutel voor de educatiemiddelen in het participatiebudget in het jaar 2013 (Regeling compensatie herverdeeleffecten educatie 2013)

De Minister van Onderwijs, Cultuur en Wetenschap,  
Gelet op de [artikelen 2](../../../../../../../wet/wet/overige/ocw-subsidies/BWBR0009458/README.md) en [4 van de Wet overige OCW-subsidies](../../../../../../../wet/wet/overige/ocw-subsidies/BWBR0009458/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a.  *Minister:* de minister van onderwijs, cultuur en wetenschap;  

b.  *WEB:* [Wet educatie en beroepsonderwijs](../../../../../../../wet/wet/educatie/en/beroepsonderwijs/BWBR0007625/README.md);  

c.  *instelling:* instelling als bedoeld in [artikel 1.1.1, aanhef en onder b, sub 1, van de WEB](../../../../../../../wet/wet/educatie/en/beroepsonderwijs/BWBR0007625/README.md);  

d.  *Budget 2012:* de middelen die een instelling op grond van een overeenkomst als bedoeld in [artikel 2.3.4 van de WEB](../../../../../../../wet/wet/educatie/en/beroepsonderwijs/BWBR0007625/README.md) met een of meerdere gemeenten heeft ontvangen met uitzondering van mogelijke prijsbijstellingen voor het verzorgen van de opleidingen educatie als bedoeld in [artikel 7.3.1, eerste lid, onder a tot en met f, van de WEB](../../../../../../../wet/wet/educatie/en/beroepsonderwijs/BWBR0007625/README.md), zoals dat artikel gold vóór 1 januari 2013  

e.  *Budget 2013:* De middelen die een instelling op grond van een overeenkomst als bedoeld in [artikel 2.3.4 van de WEB](../../../../../../../wet/wet/educatie/en/beroepsonderwijs/BWBR0007625/README.md) met een of meerdere gemeenten heeft ontvangen met uitzondering van mogelijke prijsbijstellingen voor het verzorgen van de opleidingen overige educatie als bedoeld in [artikel 7.3.1, eerste lid onder b tot en met f, van de WEB](../../../../../../../wet/wet/educatie/en/beroepsonderwijs/BWBR0007625/README.md) en de overgangsbekostiging vavo voor het jaar 2013 als bedoeld in [artikel 4 van de regeling overgangsbekostiging vavo 2013 en 2014](../../../../../../../ministeriele-regeling/regeling/overgangsbekostiging/vavo/2013/en/2014/BWBR0032257/README.md).   

### Artikel  2  

####Toepassing [Regeling OCW-subsidies](../../../../../../../ministeriele-regeling/regeling/ocw-subsidies/BWBR0028820/README.md)

De [Regeling OCW-subsidies](../../../../../../../ministeriele-regeling/regeling/ocw-subsidies/BWBR0028820/README.md) is van toepassing op subsidieverstrekking op grond van deze regeling. De verantwoording vindt plaats conform [artikel 13, eerste lid van die regeling](../../../../../../../ministeriele-regeling/regeling/ocw-subsidies/BWBR0028820/README.md). 

### Artikel  3  

####Doelbepaling

1.  De minister verleent eenmalig aan een instelling die in 2012 een of meer opleidingen voortgezet algemeen volwassenenonderwijs of een of meer opleidingen overige educatie heeft verzorgd een compensatievergoeding wanneer die instelling in 2013 onevenredig nadeel ondervindt als gevolg van het onder directe aansturing van het rijk brengen van voortgezet algemeen volwassenenonderwijs en het wijzigen van de verdeelsleutel van de overige educatiemiddelen uit het participatiebudget.   
2.  De compensatievergoeding wordt zonder voorafgaande aanvraag verstrekt.  

### Artikel  4  

####Besteding compensatievergoeding

De compensatievergoeding kan door de instelling worden besteed aan educatieactiviteiten en andere activiteiten waarvoor zij een rijksbijdrage van de minister ontvangt. 

### Artikel  5  

####Toewijzing compensatievergoeding

1.  De compensatievergoeding, bedoeld in artikel 3, eerste lid, is toegekend aan de daarvoor in aanmerking komende instellingen waarvan het budget 2013 meer dan 7% lager is dan het budget 2012.   
2.  De compensatievergoeding wordt berekend volgens de formule  *(((budget 2012 – budget 2013) / budget 2012) – 0,07) x budget 2012*    
3.  De uitkomst van de berekening is rekenkundig afgerond op hele euro’s.   
4.  De minister constateert dat de instellingen genoemd in de bijlage bij deze regeling voldoen aan de hierboven gestelde voorwaarden voor compensatie.   
5.  De compensatiebedragen voor de instellingen, bedoeld in het vierde lid, worden vastgesteld overeenkomstig de in bijlage behorende bij deze regeling genoemde bedragen.  

### Artikel  6  

####Betaling

De betaling van de compensatievergoeding vindt in één keer plaats, en zal geschieden uiterlijk in de maand december 2013. 

### Artikel  7  

####Inwerkingtreding

1.  Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 juli 2013.   
2.  Deze regeling vervalt met ingang van 1 juli 2014, met dien verstande dat deze van toepassing blijft voor zover het betreft besluiten die vóór de vervaldatum zijn genomen.  

### Artikel  8  

####Citeertitel

Deze regeling wordt aangehaald als: Regeling compensatie herverdeeleffecten educatie 2013. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M. Bussemaker.    

### Bijlage:  

####Compensatievergoedingen per ROC dat voor compensatie in aanmerking komt

| Naam ROC  | Compensatiebedrag  |
|:---|:---|
| ROC Albeda  | 150.959  |
| ROC Landstede  | 378.734  |
| ROC Friese Poort  | 145.015  |
| ROC Da Vinci College  | 641.785  |
| ROC Rijn IJssel  | 19.040  |
| ROC Friesland College  | 1.025.897  |
| ROC ID College  | 367.735  |
| ROC Flevoland  | 103.958  |
| ROC Noorderpoort  | 845.695  |
| ROC West-Brabant  | 452.165  |
| ROC Deltion College  | 97.440  |
| ROC Zaanstad-Waterland  | 269.066  |
| ROC de Leijgraaf  | 757.687  |


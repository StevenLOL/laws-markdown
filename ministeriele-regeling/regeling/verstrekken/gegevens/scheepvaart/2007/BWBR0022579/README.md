<meta http-equiv='Content-Type' content='text/html; charset=utf-8' />

##Regeling van de Staatssecretaris van Verkeer en Waterstaat houdende aanwijzing bevoegde autoriteit en het verstrekken van gegevens met betrekking tot de scheepvaart in verband met het Besluit gegevens scheepvaart 2007 (Regeling verstrekken gegevens scheepvaart 2007)

De Staatssecretaris van Verkeer en Waterstaat,  
Gelet op de [artikelen 1, onderdeel c](../../../../../../../AMvB/besluit/gegevens/scheepvaart/2007/BWBR0022612/README.md), [2, eerste en tweede lid](../../../../../../../AMvB/besluit/gegevens/scheepvaart/2007/BWBR0022612/README.md), en [3 van het Besluit gegevens scheepvaart 2007](../../../../../../../AMvB/besluit/gegevens/scheepvaart/2007/BWBR0022612/README.md);
Besluit:    

### Artikel  1  

In deze regeling wordt verstaan onder het ICD: het Interface Control Document, bedoeld in Bijlage III, onderdeel 2, van richtlijn nr. 2002/59/EG van het Europees Parlement en de Raad van de Europese Unie van 27 juni 2002 betreffende de invoering van een communautair monitoring- en informatiesysteem voor de zeescheepvaart en tot intrekking van Richtlijn 93/75/EEG van de Raad (PbEG L 208).  

### Artikel  2  

1.  Voor de toepassing van [hoofdstuk 2 van het Besluit gegevens scheepvaart 2007](../../../../../../../AMvB/besluit/gegevens/scheepvaart/2007/BWBR0022612/README.md) wordt als bevoegde autoriteit als bedoeld in [artikel 1, onderdeel c, onder 1°, van dat besluit](../../../../../../../AMvB/besluit/gegevens/scheepvaart/2007/BWBR0022612/README.md) aangewezen, de autoriteit aan wie krachtens [artikel 4, eerste lid, onderdeel a, van de Scheepvaartverkeerswet](../../../../../../../wet/scheepvaartverkeerswet/BWBR0004364/README.md) vastgestelde algemene maatregelen van bestuur gegevens als bedoeld in dat besluit worden meegedeeld.   
2.  Voor de toepassing van [hoofdstuk 3 van het Besluit gegevens scheepvaart 2007](../../../../../../../AMvB/besluit/gegevens/scheepvaart/2007/BWBR0022612/README.md) wordt voor zover de betreffende scheepvaartweg waarop RIS wordt aangeboden gelegen is in diens ambtsgebied, als bevoegde autoriteit als bedoeld in [artikel 1, onderdeel c, onder 1°, van dat besluit](../../../../../../../AMvB/besluit/gegevens/scheepvaart/2007/BWBR0022612/README.md), aangewezen de hoofdingenieur-directeur van Rijkswaterstaat, de havenmeester van Rotterdam en de Souschef Faciliteren van de Koninklijke Marine te Den Helder.   

### Artikel  3  

1.  Een melding als bedoeld in [artikel 2, eerste lid, van het Besluit gegevens scheepvaart 2007](../../../../../../../AMvB/besluit/gegevens/scheepvaart/2007/BWBR0022612/README.md), voldoet aan de daaraan in het ICD gestelde eisen.   
2.  Een melding als bedoeld in [artikel 2, eerste en tweede lid](../../../../../../../AMvB/besluit/gegevens/scheepvaart/2007/BWBR0022612/README.md), en [artikel 3, eerste en tweede lid, van het Besluit gegevens scheepvaart 2007](../../../../../../../AMvB/besluit/gegevens/scheepvaart/2007/BWBR0022612/README.md), geschiedt op de tussen de minister van Verkeer en Waterstaat en de desbetreffende autoriteit, binnen de randvoorwaarden van het ICD, schriftelijk overeengekomen wijze.   

### Artikel  4  

Na inwerkingtreding van deze regeling berust de op grond van [artikel 2, tweede lid, van de Regeling verstrekking gegevens scheepvaart](../../../../../../../ministeriele-regeling/regeling/verstrekken/gegevens/scheepvaart/BWBR0017890/README.md) door de minister van Verkeer en Waterstaat en de betreffende autoriteit, overeengekomen wijze van melden, op artikel 3, tweede lid.  

### Artikel  5  

De [Regeling verstrekken gegevens scheepvaart](../../../../../../../ministeriele-regeling/regeling/verstrekken/gegevens/scheepvaart/BWBR0017890/README.md) wordt ingetrokken.  

### Artikel  6  

Deze regeling treedt in werking met ingang van 20 oktober 2007.  

### Artikel  7  

Deze regeling wordt aangehaald als: Regeling verstrekken gegevens scheepvaart 2007.  
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa   

<meta http-equiv='Content-Type' content='text/html; charset=utf-8' />

##Regeling teruggaaf van heffingen van minerale oliën 1991

De Staatssecretaris van Financiën,  
Gelet op de [artikelen I](../../wet/tarievenwet/brandstofheffingen/milieu/1990/BWBR0004698/README.md), [II](../../wet/tarievenwet/brandstofheffingen/milieu/1990/BWBR0004698/README.md) en [III van de Tarievenwet brandstofheffingen milieu 1990](../../wet/tarievenwet/brandstofheffingen/milieu/1990/BWBR0004698/README.md) (Stb. 1990, 45) alsmede op artikel 33g, tweede lid, van de Wet op de accijns van minerale oliën (Stb. 1964, 207), artikel 61c, derde lid, van de Wet algemene bepalingen milieuhygiëne (Stb. 1988, 133) en artikel 5 van de Wet tijdelijke toeslag op de accijns van gelode lichte olie (Stb. 1989, 187);
Besluit:    

### Artikel  1  

De teruggaaf van de ingevolge de Wet algemene bepalingen milieuhygiëne (Stb. 1988, 133) ingestelde heffingen op aan accijns van minerale oliën onderworpen minerale oliën ter zake van de verlaging van de tarieven ingevolge [artikel II van de Tarievenwet brandstofheffingen milieu 1990](../../wet/tarievenwet/brandstofheffingen/milieu/1990/BWBR0004698/README.md) (Stb. 45) met ingang van 1 januari 1991 en de teruggaaf van de tijdelijke toeslag op de accijns van gelode lichte olie ter zake van de verlaging van die toeslag ingevolge [artikel III van de Tarievenwet brandstofheffingen milieu 1990](../../wet/tarievenwet/brandstofheffingen/milieu/1990/BWBR0004698/README.md) met ingang van 1 januari 1991 blijven achterwege indien het terug te geven bedrag voor toeslag en heffingen gezamenlijk niet meer bedraagt dan f 100.  

### Artikel  2  

1.  Deze regeling treedt in werking met ingang van 1 januari 1991.   
2.  Deze regeling kan worden aangehaald als Regeling teruggaaf van heffingen van minerale oliën 1991.   

De 
Staatssecretaris van Financiën, 

Namens deze, 

De 
Directeur-Generaal voor Fiscale Zaken, 
A.Schoemaker    

<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 6 mei 2009, nr. DL/B/110284, houdende regels voor het verstrekken van subsidie aan leraren met een onderwijsbevoegdheid om substantiële scholing te bevorderen en het verstrekken van subsidie ten behoeve van zij-instromers in het voortgezet onderwijs, het beroepsonderwijs en de educatie om hun onderwijsbevoegdheid te behalen (Regeling lerarenbeurs voor scholing en zij-instroom 2009–2011)

De Minister van Onderwijs, Cultuur en Wetenschap, handelende in overeenstemming met de Minister van Landbouw, Natuur en Voedselkwaliteit;  
Gelet op [artikel 2, eerste lid](../../../../../../../../../wet/wet/overige/ocw-subsidies/BWBR0009458/README.md), jo [artikel 4, eerste lid, van de Wet overige OCW-subsidies](../../../../../../../../../wet/wet/overige/ocw-subsidies/BWBR0009458/README.md);
Besluit:     
### Hoofdstuk  1  

####Algemeen

### §  1  

####Inleidende bepalingen

### Artikel  1  

####Begripsbepalingen

In deze regeling wordt verstaan onder: 

a. *minister:* Minister van Onderwijs, Cultuur en Wetenschap;  

b. *bekwaamheidsonderzoek:* onderzoek als bedoeld in [artikel 118o van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md);  

c.  *bevoegd gezag:*  

1° bevoegd gezag van een school als bedoeld in [artikel 1 van de Wet op het primair onderwijs](../../../../../../../../../wet/wbo/BWBR0003420/README.md);  

2° bevoegd gezag van een school als bedoeld in [artikel 1 van de Wet op de expertisecentra](../../../../../../../../../wet/isovso/BWBR0003549/README.md);  

3° bevoegd gezag van een school als bedoeld in [artikel 1 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md);  

4° bevoegd gezag van een instelling als bedoeld in [artikel 1.1.1, onderdeel w, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md); of  

5° instellingsbestuur als bedoeld in [artikel 1.1, onderdeel j](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), van een hogeschool als bedoeld in [artikel 1.3, tweede lid, van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

d. *geschiktheidsverklaring:* verklaring als bedoeld in [artikel 118k van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) dan wel verklaring als bedoeld in [artikel 4.2.4 van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md);  

e. *geschiktheidsonderzoek:* onderzoek als bedoeld in [artikel 118l van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md);  

f. *studiepunten:* studiepunten als bedoeld in [artikel 7.4, eerste lid, van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

g. *leraar:* leraar die aan de vereisten, bedoeld in artikel 4, eerste lid, voldoet;  

h. *masteropleiding:* opleiding als bedoeld in [artikel 7.3a, eerste lid, onderdeel b, of tweede lid, onderdeel b, van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

i. *bacheloropleiding:* opleiding als bedoeld in [artikel 7.3a, eerste lid, onderdeel a, of tweede lid, onderdeel a, van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

j. *studiekosten:* les- en collegegeld, studiemiddelen en reiskosten;  

k. *zij-instromer:* persoon die wordt benoemd of wordt tewerkgesteld zonder benoeming als bedoeld in [artikel 33, eerste lid, onderdeel b, onder 3°, van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) of een persoon die wordt benoemd of wordt tewerkgesteld zonder benoeming als bedoeld in [artikel 4.2.1, tweede lid, onderdeel c, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md);  

l. *graad:* graad als bedoeld in [artikel 7.19a van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md).    

### Artikel  2  

####Subsidieaanvraag

De subsidie, bedoeld in de hoofdstukken 2 en 3, wordt op aanvraag van de leraar, bedoeld in artikel 4, eerste lid, respectievelijk het bevoegd gezag, bedoeld in artikel 20, verleend.  

### Hoofdstuk  2  

####Lerarenbeurs voor scholing

### §  1  

####Inleidende bepalingen

### Artikel  3  

####Te subsidiëren activiteiten lerarenbeurs

1.  De minister kan subsidie verstrekken: 

a. aan de leraar voor studiekosten; of  

b. aan het bevoegd gezag voor kosten in verband met het studieverlof van deze leraar.     
2.  Voor de subsidie, bedoeld in het eerste lid, onderdeel a, komen uitsluitend een van de volgende opleidingen in aanmerking: 

a. bachelor- of masteropleidingen voor leraren in het primair onderwijs, het voortgezet onderwijs, het beroepsonderwijs en de educatie gericht op het voldoen aan andere bekwaamheidseisen dan blijkens het getuigschrift, bedoeld in [artikel 7a.3 van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) of blijkens een bewijs van bekwaamheid tot het geven van onderwijs als bedoeld in [artikel XI, eerste lid, van de Wet op de beroepen in het onderwijs](../../../../../../../../../wet/wet/op/de/beroepen/in/het/onderwijs/BWBR0016944/README.md);  

b. bachelor- of masteropleidingen waarmee een leraar een voor zijn vak relevante graad kan behalen;  

c. korte opleidingen, niet zijnde een bachelor of masteropleiding, mits deze opleidingen: 

1° gericht zijn op het verwerven van extra bekwaamheden voor het beroep van leraar;  

2° een minimale studielast kennen van 200 uren, waarvan tenminste 40 contacturen;  

3° korter duren dan 1 jaar;  

4° worden afgesloten met een bewijs van deelname; en  

5° niet zijn te kwalificeren zijn als opleidingen die gericht zijn op het verkrijgen van een bevoegdheid bewegingsonderwijs; of    

d. opleidingen die gericht zijn op het wegwerken van deficiënties met als doel toelating tot een masteropleiding binnen het wetenschappelijk onderwijs, mits de opleiding: 

1° is vormgegeven als bacheloropleiding binnen het wetenschappelijk onderwijs;  

2° niet leidt tot de graad Bachelor binnen het wetenschappelijk onderwijs; en  

3° minimaal 30 studiepunten omvat.       
3.  In afwijking van het tweede lid kan de minister subsidie als bedoeld in het eerste lid, onderdeel a, verstrekken voor de combinatie van de opleidingen, bedoeld in het tweede lid, onderdelen a en d of b en d.   
4.  Voor de subsidie, bedoeld in het eerste lid, onderdeel b, komen uitsluitend een van de opleidingen, bedoeld in het tweede lid, onderdelen a, b of d, of een combinatie van de opleidingen als bedoeld in het derde lid in aanmerking.   
5.  De minister kan voor ten hoogste 3 jaar subsidie, bedoeld in het eerste lid, verlenen voor opleidingen, bedoeld in het tweede lid, onderdelen a, b en d, met dien verstande dat voor: 

a. 1 tot en met 30 studiepunten een jaar subsidie, bedoeld in het eerste lid, staat;  

b. 31 tot en met 60 studiepunten twee jaar subsidie, bedoeld in het eerste lid, staat; en  

c. 61 tot en met 90 studiepunten drie jaar subsidie, bedoeld in het eerste lid, staat.     

### Artikel  4  

####Subsidieaanvrager lerarenbeurs

1.  De subsidie, bedoeld in artikel 3, eerste lid, onderdeel a, wordt slechts verleend aan de leraar die: 

a. zijn bevoegdheid ontleend aan de [Wet op het primair onderwijs](../../../../../../../../../wet/wbo/BWBR0003420/README.md), de [Wet op de expertisecentra](../../../../../../../../../wet/isovso/BWBR0003549/README.md), de [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md), de [Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md) of de [Wet op de beroepen in het onderwijs](../../../../../../../../../wet/wet/op/de/beroepen/in/het/onderwijs/BWBR0016944/README.md) of les geeft binnen het hoger beroepsonderwijs;  

b. op grond van de [Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) de graad Bachelor mag voeren;  

c. op het moment dat de opleiding start in dienst is bij een bevoegd gezag van een of meer onderwijsinstellingen die bekostigd wordt of worden door de minister of door de Minister van Economische Zaken, Landbouw en Innovatie;  

d. op het moment dat de opleiding start voor minimaal 20% van zijn aanstellingsomvang is belast met lesgebonden taken en pedagogisch-didactisch verantwoordelijk is voor het onderwijs; en  

e. gedurende de subsidieperiode geen tegemoetkoming ontvangt op grond van [afdeling 5.1 van de Wet tegemoetkoming onderwijsbijdrage en schoolkosten](../../../../../../../../../wet/wet/tegemoetkoming/onderwijsbijdrage/en/schoolkosten/BWBR0012438/README.md) en geen studiefinanciering ontvangt op grond van de [Wet studiefinanciering 2000](../../../../../../../../../wet/wet/studiefinanciering/2000/BWBR0011453/README.md).     

### Artikel  5  

####Subsidieplafond lerarenbeurs

1.  Het subsidieplafond voor het jaar 2009 voor de subsidie, bedoeld in artikel 3, is € 23.000.000,–.   
2.  De minister stelt voor aanvang van de aanvraagtermijnen van 2010 en 2011 de subsidieplafonds voor die jaren vast in de Staatscourant.   
3.  Het subsidieplafond voor het jaar 2010 voor de subsidie, bedoeld in artikel 3, is € 37.000.000,–.   
4.  Het subsidieplafond voor het jaar 2011 voor de subsidie bedoeld in artikel 3, is € 34.000.00,–.   

### Artikel  6  

####Subsidiebedrag voor studiekosten

De subsidie, bedoeld in artikel 3, eerste lid, onderdeel a, bedraagt de som van een vergoeding voor: 

a. de werkelijk gemaakte kosten voor les- en collegegeld tot een maximum van € 3.500,–, respectievelijk € 7.000,– ingeval de leraar overeenkomstig [artikel 7.46, eerste lid van de Wet op het hoger onderwijs en wetenschappelijk onderzoek](../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) instellingscollegegeld verschuldigd is;  

b. de kosten van studiemiddelen ten hoogste 10% van het verschuldigde les- en collegegeld tot een maximum van € 350,–;  

c. reiskosten ten hoogste 10% van het verschuldigde les- en collegegeld tot een maximum van € 350.    

### Artikel  7  

####Subsidiebedrag voor studieverlof

1.  De subsidie, bedoeld in artikel 3, eerste lid, onderdeel b, wordt bepaald op een bedrag per studieverlofuur.   
2.  Het maximale aantal studieverlofuren die voor subsidiering in aanmerking komen, is 160 uren per jaar voor een voltijdsaanstelling. In geval van een deeltijdbetrekking wordt het aantal studieverlofuren vastgesteld naar evenredigheid van de aanstellingsomvang.   
3.  De subsidiebedragen voor een studieverlofuur zijn voor: 

a. het basisonderwijs: € 33,66  

b. het speciaal (voortgezet) onderwijs: € 35,73  

c. het voortgezet onderwijs: € 36,36  

d. het beroepsonderwijs en de educatie: € 38,71  

e. het hoger beroepsonderwijs: € 43,65     
4.  De bedragen, bedoeld in het derde lid, worden jaarlijks geïndexeerd op basis van de kabinetsbijdrage voor het betreffende jaar, onder voorbehoud van goedkeuring van de begroting door de begrotingswetgever. Het besluit hiertoe wordt bekendgemaakt in de Staatscourant.   
3.  In geval van het niet vervullen van de voorwaarde, bedoeld in [artikel 4:34, eerste lid, van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md), worden de op grond van deze regeling verleende subsidiebedragen verlaagd tot het bedrag van de subsidie dat na de vaststelling of goedkeuring van de Rijksbegroting ter beschikking staat, een en ander naar rato van het aantal subsidieaanvragers aan wie subsidie is verleend en van de hoogte van de verleende subsidiebedragen.   

### §  2  

####Subsidieaanvraag lerarenbeurs

### Artikel  8  

####Vereisten subsidieaanvraag lerarenbeurs

1..  De aanvraag voor de subsidie, bedoeld in artikel 3, geschiedt overeenkomstig het aanvraagformulier, dat via de website van DUO beschikbaar wordt gesteld.   
2.  Een verklaring van het bevoegd gezag maakt onderdeel uit van het aanvraagformulier.   
3.  Indien de leraar geen verklaring van het bevoegd gezag als bedoeld in het tweede lid overlegt, omvat de aanvraag tevens informatie waaruit blijkt: 

a. het dienstverband van de leraar en de duur ervan; en  

b. dat de leraar gedurende de opleiding voor minimaal 20% van zijn aanstellingsomvang is belast met lesgebonden taken en pedagogisch-didactisch verantwoordelijk is voor het onderwijs aan leerlingen.     

### Artikel  9  

####Termijn indiening aanvraag

1.  De aanvraagtermijn voor de subsidie, bedoeld in artikel 3, is: 

a. voor 2009 van 11 mei 2009 tot en met 17 juni 2009;  

b. voor 2010 van 1 april 2010 tot en met 13 mei 2010; en  

c. voor 2011 van 1 april 2011 tot en met 13 mei 2011.     
2.  Onverminderd het eerste lid kan de minister een extra aanvraagtermijn openstellen indien het subsidieplafond, bedoeld in artikel 5, in enig jaar niet volledig is uitgeput. Het besluit hiertoe wordt bekendgemaakt in de Staatscourant.   

### §  3  

####Subsidieverlening lerarenbeurs

### Artikel  10  

####Criteria verdeling lerarenbeurs

1.  Onverminderd het tweede lid verdeelt de minister het beschikbare bedrag in volgorde van ontvangst van de aanvragen voor de subsidie, bedoeld in artikel 3, met dien verstande dat wanneer de aanvrager krachtens [artikel 4:5 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md) een week de gelegenheid heeft gehad de aanvraag aan te vullen, de dag waarop de aanvraag is aangevuld, met betrekking tot de verdeling, als datum van ontvangst geldt.   
2.  De verdeling van het beschikbare bedrag over de onderwijssectoren geschiedt op basis van het aantal in de onderwijssector werkzame leraren als volgt: 

a. 50% van alle toe te kennen subsidies is beschikbaar voor opleidingen van leraren werkzaam in het primair onderwijs en 43% van die subsidies voor korte opleidingen;  

b. 30% van alle toe te kennen subsidies is beschikbaar voor opleidingen van leraren werkzaam in het voortgezet onderwijs en 17% van die subsidies voor korte opleidingen;  

c. 13% van alle toe te kennen subsidies is beschikbaar voor opleidingen van leraren werkzaam in het middelbaar beroepsonderwijs en volwasseneneducatie, en 34% van die subsidies voor korte opleidingen;  

d. 7% van alle toe te kennen subsidies is beschikbaar voor opleidingen van leraren werkzaam in het hoger beroepsonderwijs en 28% van die subsidies voor korte opleidingen.     
3.  Indien een van de percentages binnen een onderwijssector, bedoeld in het vorige lid, niet wordt bereikt, wordt het resterende bedrag naar evenredigheid verdeeld over de corresponderende percentages van de overige onderwijssectoren.   

### Artikel  11  

####Weigeringsgronden

Onverminderd [artikel 4:35 van de Algemene wet bestuurswet](../../../../../../../../../wet/algemene/wet/bestuursrecht/BWBR0005537/README.md) kan de minister subsidieverlening weigeren, indien aan de leraar: 

a. al eerder subsidie is verstrekt op grond van deze regeling, of  

b. subsidie is verstrekt op grond van een andere regeling met hetzelfde doel.    

### Artikel  12  

####Termijn beslissing

De minister beslist binnen 8 weken na het sluiten van de aanvraagtermijn, bedoeld in artikel 9.  

### §  4  

####Verplichtingen subsidieontvanger lerarenbeurs

### Artikel  13  

####Subsidieverplichting leraar

De leraar behaalt het aantal in de beschikking tot verlening van de subsidie voor de opleidingen, bedoeld in artikel 3, tweede lid, onderdelen a,b en d, vermelde studiepunten binnen de in artikel 17, eerste lid, bedoelde termijnen.  

### Artikel  14  

####Subsidieverplichting bevoegd gezag

Het bevoegd gezag houdt in haar administratie bij op welke wijze het verlof tot stand komt.  

### Artikel  15  

####Informatieplicht

1.  De subsidieontvanger werkt mee aan door of namens de minister ingestelde onderzoeken die erop gericht zijn de minister inlichtingen te verschaffen ten behoeve van de ontwikkeling van het beleid.   
2.  De subsidieontvanger doet zo spoedig mogelijk schriftelijk mededeling aan de minister van omstandigheden die van belang kunnen zijn voor een beslissing tot wijziging, intrekking of vaststelling van de subsidie. Daarbij worden de relevante stukken overlegd.   
3.  Het bevoegd gezag als ontvanger van de subsidie, bedoeld in artikel 3, eerste lid, onderdeel b, geeft aan door of namens de minister aangewezen ambtenaren op verzoek inzage in de in [artikel 17 van de Wet overige OCW-subsidies](../../../../../../../../../wet/wet/overige/ocw-subsidies/BWBR0009458/README.md) bedoelde administratie en verstrekt alle inlichtingen die redelijkerwijs noodzakelijk zijn om een juist inzicht te verkrijgen in de besteding van de subsidie.   

### §  5  

####Betaling subsidie lerarenbeurs

### Artikel  16  

####Betaling van de subsidie lerarenbeurs

1.  Het subsidiebedrag wordt ten hoogste drie maanden voordat de opleiding aanvangt aan de subsidieontvanger uitbetaald.   
2.  Indien het opleidingen als bedoeld in artikel 3, tweede lid, onderdelen a, b en d, betreft, verleent de minister de subsidieontvanger voorschotten in jaarlijkse gedeelten.   

### §  6  

####Vaststelling subsidie lerarenbeurs

### Artikel  17  

####Vaststelling van de subsidie lerarenbeurs

1.  De leraar dient een aanvraag voor vaststelling van de subsidie, bedoeld in artikel 3, eerste lid, onderdeel a, van opleidingen als bedoeld in artikel 3, tweede lid, onderdelen a, b en d, in bij de minister: 

a. indien de opleiding minstens een jaar duurt, maar geen twee jaar, binnen vier jaar na verlening van de subsidie voor deze opleiding;  

b. indien de opleiding minstens twee jaar duurt, maar geen drie jaar, binnen vijf jaar na verlening van de subsidie voor deze opleiding; en  

c. indien de opleiding minstens drie jaar duurt, binnen zes jaar na verlening van de subsidie voor deze opleiding.     
2.  De leraar dient een aanvraag voor vaststelling van de subsidie van opleidingen als bedoeld in artikel 3, tweede lid, onderdeel c, binnen twee jaar in bij de minister na aanvang van deze opleiding.   
3.  De aanvraag, bedoeld in het eerste lid, bevat een bewijs waaruit het aantal behaalde studiepunten blijkt.   
4.  De aanvraag, bedoeld in het tweede lid, bevat een bewijs waaruit de deelname aan de opleiding blijkt.   

### Artikel  18  

####Terugvordering van de subsidie studiekosten

1.  De minister kan de subsidie studiekosten terugvorderen indien de leraar binnen een jaar na het afronden van zijn opleiding het onderwijs verlaat om in een andere sector dan de door OCW bekostigde onderwijssector te gaan werken.   
2.  Terugvordering vindt niet plaats indien de leraar onvrijwillig werkloos wordt voordat de subsidie wordt vastgesteld.   
3.  De leraar kan een betalingsregeling treffen van minimaal € 100 per maand per automatische incasso.   

### Artikel  19  

####Terugvordering van de subsidie studieverlof

De minister vordert de subsidie voor de kosten in verband met het studieverlof van de leraar geheel of gedeeltelijk van het bevoegd gezag terug, indien uit de administratie, bedoeld in artikel 14, blijkt dat het verlof geheel of gedeeltelijk niet aan de leraar is toegekend, dan wel toekenning van het verlof niet of onvoldoende uit de administratie kan worden opgemaakt.  

### Hoofdstuk  3  

####Zij-instroom

### §  1  

####Inleidende bepalingen

### Artikel  20  

####Te subsidiëren activiteiten

De minister kan subsidie verstrekken aan het bevoegd gezag, bedoel in artikel 1, onderdeel c, onder 3° of 4°, voor activiteiten in het kader van het begeleiden van een zij-instromer, waaronder in elk geval: 

a. het laten uitvoeren van het geschiktheidsonderzoek betreffende een zij-instromer;  

b. het afgeven van een geschiktheidsverklaring aan een zij-instromer;  

c. het laten volgen van scholing door een zij-instromer;  

d. het geven van verlof aan een zij-instromer; of  

e. het laten uitvoeren van het bekwaamheidsonderzoekbetreffende een zij-instromer.    

### Artikel  21  

####Subsidieplafond

1.  Het subsidieplafond voor het jaar 2010 voor de subsidie, bedoeld in artikel 20, is € 12.000.000,–.   
2.  Het subsidieplafond voor het jaar 2011 voor de subsidie, bedoeld in artikel 20, is € 4.000.000,–.   
3.  De minister stelt voor de aanvang van de aanvraagtermijnen 2010 en 2011 de subsidieplafonds vast in de Staatscourant.   

### Artikel  22  

####Subsidiebedrag zij-instroom

De subsidie, bedoeld in artikel 20, bedraagt € 19.000,– per zij-instromer.  

### §  2  

####Subsidieaanvraag zij-instroom

### Artikel  23  

####Vereisten subsidieaanvraag zij-instroom

De aanvraag voor de subsidie, bedoeld in artikel 20, geschiedt overeenkomstig het aanvraagformulier, dat via de website van DUO beschikbaar wordt gesteld.  

### Artikel  24  

####Termijn indiening subsidieaanvraag zij-instroom

De aanvraag voor de subsidie, bedoeld in artikel 20, wordt ingediend voor 31 december van het betreffende jaar.  

### §  3  

####Subsidieverlening zij-instroom

### Artikel  25  

####Criteria verdeling subsidie zij-instroom

De minister verdeelt het beschikbare bedrag in de volgorde van ontvangst van de aanvragen voor subsidie, bedoeld in artikel 20, met dien verstande dat wanneer de aanvrager krachtens [artikel 4:5 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md) een week de gelegenheid heeft gehad de aanvraag aan te vullen, de dag waarop de aanvraag is aangevuld, met betrekking tot de verdeling, als datum van ontvangst geldt.  

### Artikel  26  

####Termijn beslissing

De minister beslist binnen acht weken na ontvangst van de aanvraag.  

### §  4  

####Verplichtingen subsidieontvanger zij-instroom

### Artikel  27  

####Verplichtingen subsidieontvanger zij-instroom

1.  De subsidieontvanger spant zich in om de zij-instromer in staat te stellen zijn onderwijsbevoegdheid te behalen.   
2.  De subsidieontvanger werkt mee aan door of namens de minister ingestelde onderzoekingen die erop gericht zijn de minister inlichtingen te verschaffen ten behoeve van de ontwikkeling van het beleid.   
3.  De subsidieontvanger geeft aan door of namens de minister aangewezen ambtenaren op verzoek inzage in de in [artikel 17 van de Wet overige OCW-subsidies](../../../../../../../../../wet/wet/overige/ocw-subsidies/BWBR0009458/README.md) bedoelde administratie en verstrekt alle inlichtingen die redelijkerwijs noodzakelijk zijn om een juist inzicht te verkrijgen in de besteding van de subsidie. Tot deze administratie behoren in elk geval de volgende bescheiden: 

a. de geschiktheidsverklaring of het bewijs dat met goed gevolg een bekwaamheidsonderzoek is afgelegd; en  

b. de scholings- en begeleidingsovereenkomst.     
4.  De subsidieontvanger doet zo spoedig mogelijk schriftelijk mededeling aan de minister van omstandigheden die van belang kunnen zijn voor een beslissing tot wijziging, intrekking of vaststelling van de subsidie, bedoeld in artikel 20. Daarbij worden de relevante stukken overlegd.   

### §  5  

####Voorschot subsidie zij-instroom

### Artikel  28  

####Voorschot van de subsidie zij-instroom

De minister verleent het subsidiebedrag, bedoeld in artikel 22, als voorschot binnen vier weken nadat de subsidie, bedoeld in artikel 20, is verleend.  

### §  6  

####Vaststelling subsidie zij-instroom

### Artikel  29  

####Vaststelling van de subsidie zij-instroom

De subsidieontvanger dient een aanvraag voor vaststelling van subsidie, bedoeld in artikel 20, in bij de minister binnen drie jaar na de verlening van subsidie.  

### Artikel  30  

####Besteding subsidie

De subsidie wordt uitsluitend aangewend voor het doel waarvoor zij is verstrekt. Eventueel niet-bestede middelen kunnen na afloop van de looptijd van de subsidie worden teruggevorderd.  

### Artikel  31  

####Verantwoording en controle

De verantwoording van de subsidie geschiedt in de jaarverslaggeving, bedoeld in de [Regeling jaarverslaggeving onderwijs](../../../../../../../../../ministeriele-regeling/regeling/jaarverslaggeving/onderwijs/BWBR0023132/README.md), met model G, behorende bij de richtlijn RJ 660, alinea 212, zoals vastgesteld door de Raad voor de Jaarverslaggeving. De verwerking van niet-bestede middelen geschiedt in de jaarrekening van het laatste jaar van besteding. De verklaring van de accountant bij de jaarrekening omvat tevens een oordeel over de rechtmatige besteding van de subsidie.  

### Hoofdstuk  4  

####Wijziging [Tijdelijke regeling lerarenbeurs voor scholing](../../../../../../../../../ministeriele-regeling/tijdelijke/regeling/lerarenbeurs/voor/scholing/BWBR0024246/README.md)

### Artikel  32  

####Wijziging [Tijdelijke regeling lerarenbeurs voor scholing](../../../../../../../../../ministeriele-regeling/tijdelijke/regeling/lerarenbeurs/voor/scholing/BWBR0024246/README.md)

Wijzigt de Tijdelijke regeling lerarenbeurs voor scholing.   

### Hoofdstuk  5  

####Slotbepalingen

### Artikel  33  

####Hardheidsclausule

De minister kan voor bepaalde gevallen de regeling buiten toepassing verklaren of daarvan afwijken voor zover deze toepassing, gelet op het belang dat deze regeling beoogt te beschermen, zal leiden tot onbillijkheid van overwegende aard.  

### Artikel  35  

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij is geplaatst en vervalt met ingang van 1 januari 2019.  

### Artikel  36  

####Citeertitel

Deze regeling wordt aangehaald als: Regeling lerarenbeurs voor scholing en zij-instroom 2009–2011.  
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A.Plasterk  

### Bijlage  1  

![244522](http://wetten.overheid.nl/Illustration/244522)
![244522](http://wetten.overheid.nl/Illustration/244522)
![244522](http://wetten.overheid.nl/Illustration/244522)

### Bijlage  2  

![244524](http://wetten.overheid.nl/Illustration/244524)
![244524](http://wetten.overheid.nl/Illustration/244524)


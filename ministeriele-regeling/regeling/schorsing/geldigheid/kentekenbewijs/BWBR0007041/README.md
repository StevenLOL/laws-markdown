<meta http-equiv='Content-Type' content='text/html; charset=utf-8' />

##Regeling schorsing geldigheid kentekenbewijs

De Minister van Verkeer en Waterstaat,  
Gelet op de [artikelen 67, vierde en zesde lid](../../../../../../wet/wegenverkeerswet/1994/BWBR0006622/README.md), [69, derde lid](../../../../../../wet/wegenverkeerswet/1994/BWBR0006622/README.md), en [70, tweede lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) alsmede op [artikel 50, tweede lid, van het Kentekenreglement](../../../../../../AMvB/kentekenreglement/BWBR0006951/README.md);
Besluit:    

### Artikel  1  

De aanvraag van een schorsing als bedoeld in [artikel 67 van de wet](../../../../../../wet/wegenverkeerswet/1994/BWBR0006622/README.md) juncto [artikel 50, eerste lid, onderdeel a, van het Kentekenreglement](../../../../../../AMvB/kentekenreglement/BWBR0006951/README.md) alsmede de aanvraag van opheffing van de schorsing, bedoeld in [artikel 69 van de wet](../../../../../../wet/wegenverkeerswet/1994/BWBR0006622/README.md), geschiedt bij een daartoe aangewezen vestiging van de Dienst Wegverkeer dan wel een daartoe aangewezen postvestiging van Postkantoren BV.  

### Artikel  2  

1.  De aantekening van schorsing, bedoeld in [artikel 67, vijfde lid, van de wet](../../../../../../wet/wegenverkeerswet/1994/BWBR0006622/README.md) wordt als volgt vastgesteld: ‘Geschorst tot en met (datum)’ Als datum wordt daarbij vermeld de datum waarop de aanvraag tot schorsing wordt ingediend, vermeerderd met een jaar.   
2.  In afwijking van het eerste lid geldt dat indien de aanvraag van een schorsing betrekking heeft op een reeds geschorst kentekenbewijs en plaatsvindt op de in [artikel 50, eerste lid, onderdeel b, van het Kentekenreglement](../../../../../../AMvB/kentekenreglement/BWBR0006951/README.md) aangegeven wijze, de datum waarop de reeds bestaande schorsing zou eindigen vermeerderd met een jaar in de aantekening van schorsing wordt vermeld, indien de aanvraag plaatsvindt uiterlijk twee maanden voor de datum waarop de reeds lopende schorsing eindigt.   

### Artikel  3  

De aanvraag op de wijze als bedoeld in [artikel 51, eerste lid, onderdeel a, van het Kentekenreglement](../../../../../../AMvB/kentekenreglement/BWBR0006951/README.md) van een nieuw deel I B dan wel, voor wat betreft een voor 31 mei 2004 afgegeven kentekenbewijs, een deel I B van het kentekenbewijs bij het einde van de schorsing geschiedt bij een daartoe aangewezen vestiging van de Dienst Wegverkeer dan wel een postvestiging als bedoeld in artikel 1, zulks met inachtneming van het bepaalde bij en krachtens [artikel 51 van het Kentekenreglement](../../../../../../AMvB/kentekenreglement/BWBR0006951/README.md).  

### Artikel  4  

Deze regeling treedt in werking met ingang van 1 januari 1995.  

### Artikel  5  

Deze regeling wordt aangehaald als: Regeling schorsing geldigheid kentekenbewijs. Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat, 
A.Jorritsma-Lebbink    

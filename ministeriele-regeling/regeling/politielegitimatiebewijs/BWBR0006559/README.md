<meta http-equiv='Content-Type' content='text/html; charset=utf-8' />

##Regeling politie-legitimatiebewijs

De Minister van Binnenlandse Zaken,  
Gelet op [artikel 13 van het Besluit beheer regionale politiekorpsen](../../../../AMvB/besluit/beheer/regionale/politiekorpsen/BWBR0006560/README.md);
Besluit:    

### Artikel  1  

Tijdens de uitoefening van de dienst dragen de volgende ambtenaren van politie een politielegitimatiebewijs volgens het model, bedoeld in bijlage 1 bij deze regeling, bij zich: 

a. a. de ambtenaar van politie, bedoeld in [artikel 3, eerste lid, onder a en c, van de Politiewet 1993](../../../../wet/politiewet/1993/BWBR0006299/README.md), die werkzaam is bij een regionaal politiekorps, met uitzondering van de adspirant voor de duur dat hij geen praktijkstage volgt;  

b. de door de korpsbeheerder aangewezen ambtenaren als bedoeld in [artikel 3, eerste lid, onder b, van de Politiewet 1993](../../../../wet/politiewet/1993/BWBR0006299/README.md), die over opsporingsbevoegdheid beschikken.    

### Artikel  2  

1.  De Staat is eigenaar van het politielegitimatiebewijs.   
2.  De regionale politiekorpsen betrekken het politielegitimatiebewijs tegen betaling van het Korps landelijke politiediensten.   

### Artikel  3  

De korpsbeheerder draagt zorg voor een behoorlijk toezicht op de bewaring van het te verstrekken politielegitimatiebewijs.  

### Artikel  4  

1.  De korpsbeheerder draagt er zorg voor dat het politielegitimatiebewijs voor de uitreiking wordt geprepareerd op de wijze, bedoeld in bijlage 2 bij deze regeling.   
2.  De korpsbeheerder reikt het politielegitimatiebewijs na ondertekening uit aan de ambtenaar, bedoeld in artikel 1.   
3.  De korpsbeheerder registreert de uitgifte van het politielegitimatiebewijs waarbij de naam van de ambtenaar, bedoeld in artikel 1, en het uitgiftenummer worden vermeld.   

### Artikel  5  

De ambtenaar, bedoeld in artikel 1, meldt vermissing, ontvreemding en geheel of gedeeltelijk tenietgaan van zijn politielegitimatiebewijs terstond aan de korpsbeheerder. De korpsbeheerder stelt het Korps landelijke politiediensten in kennis van elke vermissing of ontvreemding van een politielegitimatiebewijs.  

### Artikel  6  

1.  Bij overlijden of beÃ«indiging van het dienstverband van de ambtenaar, bedoeld in artikel 1, of bij vervanging van het politielegitimatie-bewijs neemt de korpsbeheerder het politielegitimatiebewijs in.   
2.  De korpsbeheerder draagt zorg voor vernietiging van het ingenomen politielegitimatiebewijs.   
3.  De korpsbeheerder haalt de registratie van de uitgifte, bedoeld in artikel 4, derde lid, door.   

### Artikel  7  

Het politielegitimatiebewijs, verstrekt op basis van de beschikking van Onze Ministers van Justitie en van Binnenlandse Zaken tot vaststelling van een politielegitimatie (Stcrt. 1958, 32), wordt uiterlijk 1 juni 1994 ingeleverd bij en vernietigd door de korpsbeheerder en behoudt tot het moment dat het is ingeleverd, zijn geldigheid.  

### Artikel  8  

Deze regeling treedt in werking met ingang van 1 april 1994.  

### Artikel  9  

Deze regeling wordt aangehaald als: Regeling politielegitimatiebewijs. Deze regeling zal met de toelichting in de Staatscourant en het Algemeen Politieblad worden gepubliceerd.  

's-Gravenhage 
25 maart 1994    

De 
minister van Binnenlandse Zaken, 
E. vanThijn    

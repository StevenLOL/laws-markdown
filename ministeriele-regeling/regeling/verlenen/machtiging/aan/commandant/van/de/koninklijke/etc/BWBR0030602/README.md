<meta http-equiv='Content-Type' content='text/html; charset=utf-8' />

##Regeling van de Minister voor Immigratie en Asiel van 26 oktober 2011, nr. IDMI-UIT-2011-0139, houdende het verlenen van machtiging aan de Commandant van de Koninklijke Marechaussee betreffende het verkrijgen en verwerken van justitiële gegevens ten behoeve van advisering over deelname aan programma’s voor geautomatiseerde grenspassage

De Minister voor Immigratie en Asiel,  
Gelet op de [artikelen 10:3](../../../../../../../../../../../wet/algemene/wet/bestuursrecht/BWBR0005537/README.md), [10:4, eerste lid](../../../../../../../../../../../wet/algemene/wet/bestuursrecht/BWBR0005537/README.md), [10:9](../../../../../../../../../../../wet/algemene/wet/bestuursrecht/BWBR0005537/README.md) en [10:12 van de Algemene wet bestuursrecht](../../../../../../../../../../../wet/algemene/wet/bestuursrecht/BWBR0005537/README.md), [artikel 9, eerste lid, van de Wet justitiële en strafvorderlijke gegevens](../../../../../../../../../../../wet/wet/justitiële/gegevens/BWBR0014194/README.md) en [artikel 12, tweede lid, Besluit justitiële gegevens](../../../../../../../../../../../AMvB/besluit/justitiële/gegevens/BWBR0016544/README.md);
Besluit:    

### Artikel  1  

1.  De Commandant der Koninklijke Marechaussee wordt gemachtigd tot het verkrijgen en verwerken van justitiële gegevens ten behoeve van een positieve of negatieve verklaring aan buitenlandse autoriteiten voor deelname aan programma’s voor geautomatiseerde grenspassage van andere landen.   
2.  De Commandant der Koninklijke Marechaussee wordt gemachtigd tot het afgeven van een verklaring als bedoeld in het eerste lid.   

### Artikel  2  

De Commandant der Koninklijke Marechaussee kan de aan hem bij artikel 1 verleende machtigingen doorverlenen aan één of meer onder hem ressorterende functionarissen.  

### Artikel  3  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot 1 juli 2011.  
Deze regeling zal met de toelichting in de Staatscourant worden geplaatst.   

Den Haag 
26 oktober 2011   

De 
De Minister voor Immigratie en Asiel,
G.B.M.Leers   

<meta http-equiv='Content-Type' content='text/html; charset=utf-8' />

##Regeling minimum VFR-vlieghoogte met zweefvliegtuigen boven strand- en duingebieden

De Minister van Verkeer en Waterstaat,  
Gelet op [artikel 45](../../../../../../../../../../../AMvB/luchtverkeersreglement/BWBR0005775/README.md), [aanhef en tweede lid onder d, van het Luchtverkeersreglement](../../../../../../../../../../../AMvB/luchtverkeersreglement/BWBR0005775/README.md);
Besluit:    

### Artikel  1  

####Aanwijzing strand- en duingebieden

De strand- en duingebieden van de eilanden Ameland, Texel en Schouwen-Duiveland, alsmede de strand- en duingebieden van Callantsoog tot Noordwijk aan Zee, met uitzondering van die gebieden die vallen binnen de plaatselijke luchtverkeersleidingsgebieden ‘De Kooy/Den Helder’ en ‘Valkenburg’ zijn aangewezen als strand- en duingebieden als bedoeld in [artikel 45, tweede lid onder d, van het LVR](../../../../../../../../../../../AMvB/luchtverkeersreglement/BWBR0005775/README.md). 

### Artikel  2  

####Nadere regels

Vluchten met zweefvliegtuigen beneden de minimum VFR-vlieghoogte, boven de in artikel 1 aangewezen strand- en duingebieden mogen slechts worden uitgevoerd indien: 

de vluchten plaatsvinden gedurende het tijdvak van 15 oktober tot en met 14 mei van het jaar daaropvolgend;  

de afstand tot personen en zaken minimaal 30 m bedraagt;  

de afstand tot het strand en de duinen minimaal 5 m bedraagt.   

### Artikel  3  

####Intrekking

Het besluit van de Directeur-Generaal van de Rijksluchtvaartdienst van 28 oktober 1982/nr. LVB/L 25483/Rijksluchtvaartdienst wordt ingetrokken. 

### Artikel  4  

####Inwerkingtreding

Deze regeling treedt in werking met ingang van 1 september 1994. Deze regeling zal in de Staatscourant worden geplaatst. 

De 
Minister van Verkeer en Waterstaat, 
J. E. Andriessen      

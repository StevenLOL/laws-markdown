<meta http-equiv='Content-Type' content='text/html; charset=utf-8' />

##Regeling Bureaus financiële ondersteuning

De Ministers van Binnenlandse Zaken en van Justitie,  
Gelet op [artikel 2, eerste lid](../../../../../../AMvB/besluit/beheer/regionale/politiekorpsen/BWBR0006560/README.md), [artikel 11, tweede lid](../../../../../../AMvB/besluit/beheer/regionale/politiekorpsen/BWBR0006560/README.md), en [artikel 12, eerste en tweede lid, van het Besluit beheer regionale politiekorpsen](../../../../../../AMvB/besluit/beheer/regionale/politiekorpsen/BWBR0006560/README.md).
Besluiten:    

### Artikel  1  

In deze regeling wordt verstaan onder:   a. de ministers:  de Minister van Binnenlandse Zaken en de Minister van Justitie;    b. Bureau financiële ondersteuning:  een Bureau financiële ondersteuning als bedoeld in [artikel 11, eerste lid, van het Besluit beheer regionale politiekorpsen](../../../../../../AMvB/besluit/beheer/regionale/politiekorpsen/BWBR0006560/README.md);    c. begeleidingscommissie:  de bij beschikking van 19 januari 1993, kenmerk AO 0239 EA 92/1692, door de ministers ingestelde begeleidingscommissie Bureaus financiële ondersteuning.     

### Artikel  2  

Een Bureau financiële ondersteuning verricht de werkzaamheden, bedoeld in [artikel 11, eerste lid, van het Besluit beheer regionale politiekorpsen](../../../../../../AMvB/besluit/beheer/regionale/politiekorpsen/BWBR0006560/README.md).  

### Artikel  3  

1.  Een Bureau financiële ondersteuning is ten minste samengesteld uit de volgende personen: 

a. het hoofd Bureau financiële ondersteuning;  

b. twee ambtenaren van politie als bedoeld in [artikel 3, eerste lid, onder a, van de Politiewet 1993](../../../../../../wet/politiewet/1993/BWBR0006299/README.md) die ten minste drie jaar recherche-werkzaamheden hebben verricht als tactisch-rechercheur;  

c. twee ambtenaren van politie als bedoeld in [artikel 3, eerste lid, onder a of b, van de Politiewet 1993](../../../../../../wet/politiewet/1993/BWBR0006299/README.md), dan wel twee medewerkers van de Belastingdienst, die aantoonbaar boekhoudkundig zijn onderlegd, en als zodanig kunnen worden aangemerkt als financieel deskundigen;  

d. een administratief medewerker.     
2.  De personen, bedoeld in het eerste lid, onder a, b en c, hebben de door de ministers aangewezen vervolgopleidingen gevolgd.   
3.  De ministers kunnen, gehoord de begeleidingscommissie, afwijking van het eerste lid toestaan.   

### Artikel  4  

1.  Een Bureau financiële ondersteuning rapporteert ieder half jaar door tussenkomst van de korpsbeheerder aan de ministers.   
2.  In de rapportage, bedoeld in het eerste lid, doet het Bureau financiële ondersteuning mededeling van de verrichte werkzaamheden, de resultaten daarvan en de personele bezetting.   

### Artikel  5  

Deze regeling treedt in werking met ingang van 1 april 1994.  

### Artikel  6  

Deze regeling wordt aangehaald als: Regeling Bureaus financiële ondersteuning. Deze regeling zal met toelichting in de Staatscourant en in het Algemeen Politieblad worden geplaatst.  

's-Gravenhage 
25 maart 1994    

De 
Minister van Binnenlandse Zaken, 
E. vanThijn 

De 
Minister van Justitie, 
E.M.H.Hirsch Ballin    

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 7 juli 2006, nr. SV/WV/06/56472, houdende een regeling tot afwijking van een datum genoemd in artikel 1, eerste lid, onderdeel b, van het Besluit eenmalige herbeoordelingen arbeidsongeschiktheidswetten (Regeling afwijking datum Besluit eenmalige herbeoordelingen arbeidsongeschiktheidswet)

De Minister van Sociale Zaken en Werkgelegenheid,  
Gelet op [artikel 1, tweede lid, van het Besluit eenmalige herbeoordelingen arbeidsongeschiktheidswetten](../../../../../../../../../AMvB/besluit/eenmalige/herbeoordelingen/arbeidsongeschiktheidswetten/BWBR0017207/README.md);
Besluit:    

### Artikel  1  

####Afwijking vaststelling datum genoemd in het [Besluit eenmalige herbeoordelingen arbeidsongeschiktheidswetten](../../../../../../../../../AMvB/besluit/eenmalige/herbeoordelingen/arbeidsongeschiktheidswetten/BWBR0017207/README.md)

1.  In afwijking van [artikel 1, eerste lid, onderdeel b, van het Besluit eenmalige herbeoordelingen arbeidsongeschiktheidswetten](../../../../../../../../../AMvB/besluit/eenmalige/herbeoordelingen/arbeidsongeschiktheidswetten/BWBR0017207/README.md) wordt de aanvangsdatum van de in dat onderdeel genoemde periode vastgesteld op 1 juli 2006 en wordt de einddatum van de in dat onderdeel genoemde periode vastgesteld op 1 juli 2009.   
2.  In afwijking van [artikel 1, eerste lid, onderdeel a, van het Besluit eenmalige herbeoordelingen arbeidsongeschiktheidswetten](../../../../../../../../../AMvB/besluit/eenmalige/herbeoordelingen/arbeidsongeschiktheidswetten/BWBR0017207/README.md) wordt de einddatum van de in dat onderdeel genoemde periode vastgesteld op 1 juli 2009.   

### Artikel  2  

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 juli 2006.  

### Artikel  3  

####Citeertitel

Deze regeling wordt aangehaald als: Regeling afwijking datum Besluit eenmalige herbeoordelingen arbeidsongeschiktheidswetten.  
Deze regeling zal met de toelichting in de Staatscourant worden geplaatst.   

Den Haag 
7 juli 2006   

De 
Minister van Sociale Zaken en Werkgelegenheid, 
A.J. deGeus   

<meta http-equiv='Content-Type' content='text/html; charset=utf-8' />

##Regeling reclamesleepvliegen

De Minister van Verkeer en Waterstaat, Handelende in overeenstemming met de Minister van Volkshuisvesting, Ruimtelijke Ordening en Milieubeheer;  
Gelet op [artikel 2 van het Besluit van 21 mei 1981](../../../../AMvB/besluit/beperking/geluidhinder/luchtvaartuigen/BWBR0003404/README.md) (Stb. 343);
Besluit:    

### Artikel  1  

In deze regeling wordt verstaan onder een   sleepvliegtuig:  een vleugelvliegtuig met luchtschroefaandrijving dat is voorzien van een installatie voor het slepen van een sleepnet, voor welke installatie toestemming is verleend;    reclamesleepvlucht:  een vlucht waarbij een sleepnet wordt gesleept;     

### Artikel  2  

Het is verboden een reclamesleepvlucht uit te voeren met een toestel dat geen sleepvliegtuig is.  

### Artikel  3  

Het is verboden een reclamesleepvlucht uit te voeren op zondag.  

### Artikel  4  

Het is verboden een reclamesleepvlucht uit te voeren boven de bebouwing van de steden Amsterdam, Utrecht, Rotterdam en Den Haag op: 

a. maandag t/m vrijdag voor 08.00 uur en na 18.00 uur lokale tijd;  

b. zaterdag voor 10.00 uur en na 18.00 uur lokale tijd.    

### Artikel  5  

Het is verboden een reclamesleepvlucht uit te voeren waarbij per dag per tekst langer dan 15 minuten boven een zelfde lokatie of langer dan 45 minuten boven dezelfde bebouwde kom wordt gevlogen.  

### Artikel  6  

Het is verboden om in gesloten verband reclamesleepvluchten uit te voeren met meer dan drie sleepvliegtuigen.  

### Artikel  7  

Boven Nederland tot 200 meter buiten de kustlijn is het verboden om een reclamesleepvlucht uit te voeren beneden een hoogte van 425 meter boven de grond of het water.  

### Artikel  8  

Overtreding van het in deze regeling gestelde is een strafbaar feit in de zin van [artikel 6 van het Besluit van 21 mei 1981](../../../../AMvB/besluit/beperking/geluidhinder/luchtvaartuigen/BWBR0003404/README.md), houdende vaststelling van enige regels ter beperking van de geluidhinder door luchtvaartuigen (Stb. 343).  

### Artikel  9  

De ministeriÃ«le regeling van 1 mei 1986, nr. LV/L 22461 (Stcrt. 1986, 106) wordt ingetrokken.  

### Artikel  10  

Deze regeling treedt in werking met ingang van 1 januari 1995.  

### Artikel  11  

Deze regeling wordt aangehaald als: Regeling reclamesleepvliegen. Deze regeling zal met toelichting in de Staatscourant worden geplaatst.  

's-Gravenhage 
26 oktober 1994    

De 
Minister van Verkeer en Waterstaat, 
A.Jorritsma-Lebbink    

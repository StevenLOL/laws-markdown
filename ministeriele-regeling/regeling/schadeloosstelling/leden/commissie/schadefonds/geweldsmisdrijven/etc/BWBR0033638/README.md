<meta http-equiv='Content-Type' content='text/html; charset=utf-8' />

##Regeling van de Staatssecretaris van Veiligheid en Justitie van 2 juli 2013, nr. 400876, houdende vaststelling van de schadeloosstelling van de leden van de commissie schadefonds geweldsmisdrijven (Regeling schadeloosstelling leden commissie schadefonds geweldsmisdrijven 2013)

De Staatssecretaris van Veiligheid en Justitie,  
Gelet op [artikel 14, tweede lid, van de Kaderwet zelfstandige bestuursorganen](../../../../../../../../../wet/kaderwet/zelfstandige/bestuursorganen/BWBR0020495/README.md) en [artikel 8, zevende lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md);
Besluit:    

### Artikel  1  

In deze regeling wordt verstaan onder: 

a. *BBRA 1984:*[Bezoldigingsbesluit Burgerlijke Rijksambtenaren 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md);  

b. *enkelvoudige kamer:* enkelvoudige kamer van de commissie, bedoeld in [artikel 8, tweede lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md);  

c. *leden:* leden van de commissie, bedoeld in [artikel 8, tweede lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md);  

d. *meervoudige kamer:* meervoudige kamer van de commissie, bedoeld in [artikel 8, tweede lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md);  

e. *plaatsvervangend voorzitter:* plaatsvervangend voorzitter van de commissie, bedoeld in [artikel 8, tweede lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md);  

f. *voorzitter:* voorzitter van de commissie, bedoeld in [artikel 8, tweede lid, van de Wet schadefonds geweldsmisdrijven](../../../../../../../../../wet/wet/schadefonds/geweldsmisdrijven/BWBR0002979/README.md).    

### Artikel  2  

1.  De voorzitter ontvangt voor het voorzitten van een plenaire bijeenkomst van de commissie een schadeloosstelling van 130% van 3% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  De overige leden ontvangen voor het deelnemen aan een plenaire bijeenkomst van de commissie een schadeloosstelling van 2% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De plaatsvervangend voorzitter ontvangt een schadeloosstelling overeenkomstig het eerste lid, indien hij bij afwezigheid van de voorzitter een plenaire bijeenkomst voorzit.   

### Artikel  3  

1.  De voorzitter en plaatsvervangend voorzitter ontvangen voor het voorzitten van een vergadering van de meervoudige kamer een schadeloosstelling van 130% van 2% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  De overige leden ontvangen voor het deelnemen aan een vergadering van de meervoudige kamer een schadeloosstelling van 3% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   

### Artikel  4  

De leden ontvangen voor het afhandelen van bezwaarzaken in de enkelvoudige kamer een schadeloosstelling van 130% van 3% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) per tien afgehandelde bezwaarzaken.  

### Artikel  5  

De leden ontvangen voor het voorzitten van een hoorzitting in bezwaarzaken een schadeloosstelling van 2,5% van het maximum van salarisschaal 17 van [bijlage B van het BBRA 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) per zitting.  

### Artikel  6  

De leden ontvangen een vergoeding voor reis- en verblijfkosten overeenkomstig de bepalingen die terzake voor burgerlijke rijksambtenaren gelden.  

### Artikel  7  

De [Regeling schadeloosstelling leden commissie schadefonds geweldsmisdrijven](../../../../../../../../../ministeriele-regeling/regeling/schadeloosstelling/leden/commissie/schadefonds/geweldsmisdrijven/BWBR0030936/README.md) wordt ingetrokken.  

### Artikel  8  

Deze regeling treedt in werking met ingang van de dag na de datum van uitgifte van de Staatscourant waarin zij worden geplaatst.  

### Artikel  9  

Deze regeling wordt aangehaald als: Regeling schadeloosstelling leden commissie schadefonds geweldsmisdrijven 2013.  
Deze regeling zal met de toelichting in de Staatscourant worden geplaatst.  

De 
Staatssecretaris van Veiligheid en Justitie, 
F.Teeven   

<meta http-equiv='Content-Type' content='text/html; charset=utf-8' />

##Regeling van de Staatssecretaris van Financiën van 23 oktober 2015, nr. DB/2015/366M houdende regels voor het elektronische berichtenverkeer met de Belastingdienst (Regeling elektronisch berichtenverkeer Belastingdienst)

De Staatssecretaris van Financiën,  
Gelet op artikel 3a van de Algemene wet inzake rijksbelastingen, artikel 7c van de Invorderingswet 1990, artikel 13 van de Algemene wet inkomensafhankelijke regelingen en artikel 28 van de Wet op de loonbelasting 1964;
Besluit:     
### Hoofdstuk  1  

####Elektronisch berichtenverkeer

### Artikel  1  

####Reikwijdte

Deze regeling geeft uitvoering aan artikel 3a, tweede en derde lid, van de Algemene wet inzake rijksbelastingen, artikel 7c, tweede en derde lid, van de Invorderingswet 1990 en artikel 13, tweede en derde lid, van de Algemene wet inkomensafhankelijke regelingen. 

### Artikel  2  

####Van verplichting tot verzending berichten langs elektronische weg uitgezonderde groepen

Voor de volgende groepen kan het berichtenverkeer, bedoeld in de artikelen 3a van de Algemene wet inzake rijksbelastingen, artikel 7c, van de Invorderingswet 1990 en artikel 13 van de Algemene wet inkomensafhankelijke regelingen anders dan langs elektronische weg plaatsvinden: 

a. belanghebbenden die de leeftijd van 14 jaar nog niet hebben bereikt;  

b. nabestaanden van overleden belanghebbenden, voor zover het aangelegenheden betreft inzake de heffing of invordering van belastingen of inzake tegemoetkomingen op grond van inkomensafhankelijke regelingen van die belanghebbenden;  

c. belanghebbenden: 

1°. die onder bewind zijn gesteld als bedoeld in artikel 431 van Boek 1 van het Burgerlijk Wetboek;  

2°. voor wie een mentorschap is ingesteld als bedoeld in artikel 450 van Boek 1 van het Burgerlijk Wetboek;  

3°. die onder curatele zijn gesteld als bedoeld in artikel 378 van Boek 1 van het Burgerlijk Wetboek;  

4°. die in staat van faillissement verkeren als bedoeld in artikel 1 van de Faillissementswet en ten aanzien van wie een curator is aangesteld als bedoeld in artikel 68 van die wet; of  

5°. ten aanzien van wie een schuldsaneringsregeling is uitgesproken als bedoeld in artikel 284 van de Faillissementswet en een bewindvoerder is aangesteld als bedoeld in artikel 314 van die wet;    

d. belanghebbenden: 

1°. die op grond van artikel 2.68 van de Wet basisregistratie personen als niet-ingezetene zijn ingeschreven in de basisregistratie personen;  

2°. die rechtspersoon zijn en in de administratie van de Belastingdienst zijn opgenomen met een vestigingsadres buiten Nederland;    

e. belanghebbenden als bedoeld in artikel 33 van de Uitvoeringsregeling Algemene wet inzake rijksbelastingen 1994.   

### Artikel  3  

####De wijze waarop elektronisch berichtenverkeer plaatsvindt en van verplichting tot verzending langs elektronische weg uitgezonderde berichten

1.  De wijze waarop het elektronisch berichtenverkeer plaatsvindt en de berichten waarvoor het berichtenverkeer anders dan langs elektronische weg kan plaatsvinden zijn opgenomen in de bij deze regeling behorende bijlage.   
2.  In afwijking van de bijlage kan de inspecteur een papieren aangiftebiljet uitreiken aan ondernemers indien de aangifte betrekking heeft op een gedeelte van een tijdvak.  

### Hoofdstuk  2  

####Wijziging van enige andere regelingen

### Artikel  4  

####Wijziging van de Uitvoeringsregeling Algemene wet inzake rijksbelastingen 1994

Wijzigt de Uitvoeringsregeling Algemene wet inzake rijksbelastingen 1994.

### Artikel  5  

####Wijziging van de Uitvoeringsregeling loonbelasting 2011

Wijzigt de Uitvoeringsregeling loonbelasting 2011. 

### Hoofdstuk  3  

####Slotbepalingen

### Artikel  6  

####Inwerkingtreding

Deze regeling treedt in werking met ingang van 1 november 2015. 

### Artikel  7  

####Citeertitel

Deze regeling wordt aangehaald als: Regeling elektronisch berichtenverkeer Belastingdienst. 
Deze regeling zal met de toelichting in de Staatscourant worden geplaatst.  

De 
Staatssecretaris van Financiën, 
E. Wiebes    

### Bijlage 

####behorende bij de Regeling elektronisch berichtenverkeer Belastingdienst

| wet  | onderdeel  | omschrijving  | niet uitsluitend digitaal  | wel uitsluitend digitaal  | voorziening  | authenticatiemiddel  |
|:---|:---|:---|:---|:---|:---|:---|
| Algemene wet inzake rijksbelastingen  | Artikel 5b  | verzoek aanmerken ANBI  beschikking aanmerken ANBI  | x  | --- | --- | --- |
| --- | Artikel 6, eerste lid  | aangiftebrief inkomstenbelasting (IB)  | x  | --- | --- | --- |
| --- | Artikel 6, eerste lid  | aangiftebrief omzetbelasting (OB)  | x  | --- | --- | --- |
| --- | Artikel 6, eerste lid  | aangiftebrief vennootschapsbelasting (Vpb)  | x  | --- | --- | --- |
| --- | Artikel 6, tweede lid  | verzoek om uitnodiging tot het doen van aangifte  | x  | --- | --- | --- |
| --- | Artikel 8, eerste lid, jo. artikel 9, eerste lid  | aangifte IB niet-winst  | x  | --- | --- | --- |
| --- | idem  | aangifte IB winst  | --- | x  | SBR/Digipoort  Belastingdienst advanced programming interface (BAPI)  MijnBelastingdienst Ondernemers  | PKI Overheid services certificaat  BAPI-certificaat  Door Belastingdienst verstrekte gebruikersnaam en wachtwoord  |
| --- | idem  | aangifte Vpb  | --- | x  | SBR/Digipoort  BAPI  MijnBelastingdienst Ondernemers  | PKI Overheid services certificaat  BAPI-certificaat  Door Belastingdienst verstrekte gebruikersnaam en wachtwoord  |
| --- | Artikel 8, eerste lid, jo. artikel 10, eerste lid  | aangifte loonbelasting  | --- | x  | SBR/Digipoort  BAPI  File oriented service (FOS)  MijnBelastingdienst Ondernemers  | PKI Overheid services certificaat  BAPI-certificaat  PKI Overheid services certificaat  Door Belastingdienst verstrekte gebruikersnaam en wachtwoord  |
| --- | idem  | aangifte OB  | --- | x  | SBR/Digipoort  MijnBelastingdienst Ondernemers  | PKI Overheid services certificaat  Door Belastingdienst verstrekte gebruikersnaam en wachtwoord  |
| --- | Artikel 8, eerste lid  | aangifte voor alle andere belastingmiddelen  | x  | --- | --- | --- |
| --- | Artikel 9, tweede lid  | verzoek om uitstel aangifte (alle aanslagbelastingen)  verlening uitstel  | x  | --- | --- | --- |
| --- | Artikel 9, derde lid  | aanmaning tot het doen van aangifte (alle aanslagbelastingen)  | x  | --- | --- | --- |
| --- | Artikel 10, derde lid  | verzoek om uitstel (alle aangiftebelastingen)  verlening uitstel  | x  | --- | --- | --- |
| --- | Artikel 10a  | informatieplicht (alle middelen)  | x  | --- | --- | --- |
| --- | Artikel 12  | beschikking geen aanslag (alle aanslagbelastingen)  | x  | --- | --- | --- |
| --- | Artikel 13 jo. artikel 24a van de Uitvoeringsregeling AWR 1994  | verzoek om voorlopige aanslag IB winst en Vpb  | --- | x  | SBR/Digipoort  MijnBelastingdienst Ondernemers  | PKI Overheid services certificaat  Door Belastingdienst verstrekte gebruikersnaam en wachtwoord  |
| --- | Artikelen 11, 13, 14 en 15  | aanslag, voorlopige aanslag, verzoek om voorlopige aanslag, beschikking inzake verrekening (alle belastingmiddelen)  | x  | --- | --- | --- |
| --- | Artikel 16  | navorderingsaanslagen (alle aanslagbelastingen)  | x  | --- | --- | --- |
| --- | Artikel 20  | naheffingsaanslag (alle aangiftebelastingen)  | x  | --- | --- | --- |
| --- | Artikel 21k  | alle berichten in verband met de aanpassing van een inkomensgegeven als bedoeld in artikel 21  | x  | --- | --- | --- |
| --- | Artikel 24a jo. artikel 6:4 Awb  | alle berichten in verband met bezwaar  beslissingen op bezwaar betreffende alle aanslagen en voor bezwaar vatbare beschikkingen  | x  | --- | --- | --- |
| --- | Artikel 32 en artikel 33, eerste lid  | berichten in verband met de richtige heffing  | x  | --- | --- | --- |
| --- | Artikelen 47, 48, 53  | alle berichten in verband met het voldoen aan de verplichtingen tot informatieverstrekking  | x  | --- | --- | --- |
| --- | Artikel 52, zevende lid  | kostenbeschikking  | x  | --- | --- | --- |
| --- | Artikel 52a  | informatiebeschikking  | x  | --- | --- | --- |
| --- | Artikel 63  | alle berichten in verband met de toepassing van de hardheidsclausule  | x  | --- | --- | --- |
| --- | hoofdstuk VIIIA, afdeling 2 jo. titel 5.4 Awb  | alle berichten in verband met het opleggen van bestuurlijke boeten (alle middelen)  | x  | --- | --- | --- |
| --- | Artikel 76  | alle berichten in verband met het opleggen van een strafbeschikking  | x  | --- | --- | --- |
| Invorderingswet 1990  | --- | alle berichten in verband met de verrekening, betaling en invordering van belastingen  | x  | --- | --- | --- |
| Wet internationale bijstandsverlening bij de heffing van belastingen  | --- | alle berichten  | x  | --- | --- | --- |
| Wet inkomstenbelasting 2001  | --- | alle verzoeken voor zover niet gedaan bij de aangifte, en de afgegeven voor bezwaar vatbare beschikkingen  | x  | --- | --- | --- |
| --- | --- | alle voor bezwaar vatbare beschikkingen houdende vaststellingen, voor zover geen onderdeel van de aanslag  | x  | --- | --- | --- |
| --- | --- | alle voor bezwaar vatbare beschikkingen houdende herziening en beslissingen tot algehele toewijzing van verzoeken om herziening  | x  | --- | --- | --- |
| Wet op de vennootschapsbelasting 1969  | --- | alle verzoeken voor zover niet gedaan bij de aangifte, en de op grond daarvan in voorkomend geval afgegeven voor bezwaar vatbare beschikkingen  | x  | --- | --- | --- |
| --- | --- | alle voor bezwaar vatbare beschikkingen houdende vaststellingen, voor zover geen onderdeel van de aanslag, alsmede de intrekking daarvan  | x  | --- | --- | --- |
| --- | --- | alle herzieningen van voor bezwaar vatbare beschikkingen en vaststellingen  | x  | --- | --- | --- |
| Wet op de loonbelasting 1964  | Artikel 28  | eerstedagsmelding  | --- | x  | SBR/Digipoort  BAPI  FOS  MijnBelastingdienst Ondernemers  | PKI Overheid services certificaat  BAPI-certificaat  PKI Overheid services certificaat  Door Belastingdienst verstrekte gebruikersnaam en wachtwoord  |
| --- | --- | alle overige verzoeken, verklaringen mededelingen en meldingen voor zover niet gedaan bij de aangifte, en de op grond daarvan in voorkomend geval afgegeven voor bezwaar vatbare beschikkingen  | x  | --- | --- | --- |
| --- | --- | alle voor bezwaar vatbare beschikkingen houdende vaststellingen en verklaringen, alsmede de intrekking daarvan  | x  | --- | --- | --- |
| Wet op de omzetbelasting 1968  | --- | alle verzoeken en meldingen voor zover niet gedaan bij de aangifte, en de op grond daarvan in voorkomend geval afgegeven voor bezwaar vatbare beschikkingen  | x  | --- | --- | --- |
| Wet op de accijns  | --- | alle berichten in verband met de heffing en voldoening van accijns bij uitslag  | x  | --- | --- | --- |
| --- | --- | alle verzoeken en meldingen voor zover niet gedaan bij de aangifte en de op grond daarvan in voorkomend geval afgegeven voor bezwaar vatbare beschikkingen  | x  | --- | --- | --- |
| Wet op de verbruiksbelasting van alcoholvrije dranken  | --- | alle berichten in verband met de heffing en voldoening van verbruiksbelasting op alcoholvrije dranken  | x  | --- | --- | --- |
| Successiewet 1956  | --- | alle berichten in verband met de heffing van erf- en schenkbelasting  | x  | --- | --- | --- |
| Wet op belastingen van rechtsverkeer  | --- | alle berichten in verband met de heffing van overdrachts- en assurantiebelasting  | x  | --- | --- | --- |
| Wet op de dividendbelasting 1965  | --- | alle berichten in verband met de heffing van dividendbelasting  | x  | --- | --- | --- |
| Wet belastingen op milieugrondslag  | --- | alle berichten in verband met de heffing van de belasting op leidingwater, de afvalstoffenbelasting, de belasting op kolen en de energiebelasting  | x  | --- | --- | --- |
| Wet op de kansspelbelasting  | --- | alle berichten in verband met de heffing van de kansspelbelasting  | x  | --- | --- | --- |
| Wet maatregelen woningmarkt 2014 II  | --- | aangifte verhuurderheffing  | --- | x  | particulieren:  elektronisch formulier op www.belastingdienst.nl  ondernemers:  MijnBelastingdienst Ondernemers  | n.v.t.  Door Belastingdienst verstrekte gebruikersnaam en wachtwoord  |
| Wet op de motorrijtuigenbelasting 1994  | --- | alle berichten in verband met de heffing van de motorrijtuigenbelasting  | x  | --- | --- | --- |
| Wet op de belasting van personenauto’s en motorrijwielen 1992  | Artikel 14 jo. artikel 3a Uitvoeringsbesluit belasting van personenauto’s en motorrijwielen 1992  | vrijstelling voor kortstondig gebruik  | --- | x  | elektronisch formulier op www.belastingdienst.nl  | n.v.t.  |
| --- | --- | alle overige berichten in verband met de heffing en de teruggaaf van de belasting op personenauto’s en motorrijwielen  | x  | --- | --- | --- |
| Wet belasting zware motorrijtuigen  | Artikel 11  | aangifte voor de heffing van de belasting zware motorrijtuigen  | --- | x  | elektronisch formulier op www.belastingdienst.nl en vervolgens via Eurovignet  portaal: https://secure.eurovignet.nl; bij de op www.belastingdienst.nl vermelde aangiftepunten langs de snelweg  | n.v.t.  Euroklantnummer en wachtwoord  |
| --- | Artikelen 14 en 14a  | verzoek om teruggaaf belasting zware motorrijtuigen  | x  | --- | --- | --- |
| Natuurschoonwet 1928  | Artikelen 2 en 3  | beschikkingen aanmerking onroerende zaak als landgoed  | x  | --- | --- | --- |
| Mijnbouwwet  | --- | alle berichten inzake de heffing van oppervlakterecht, cijns en winstaandeel  | x  | --- | --- | --- |
| Wet inrichting landelijk gebied  | Artikel 91  | alle berichten inzake de heffing van de omgeslagen kosten  | --- | --- | --- | --- |
| Waterwet  | Artikel 7.10  | alle berichten in verband met de heffing en invordering van de verontreinigingsheffing Rijkswateren  | x  | --- | --- | --- |
| Wet financiering sociale verzekeringen  | Artikel 40  | beschikking eigenrisicodrager intrekken beschikking eigenrisicodrager  | x  | --- | --- | --- |
| Zorgverzekeringswet  | hoofdstuk 5, paragraaf 5.2 en 5.3  | alle berichten in verband met de heffing en invordering van de inkomensafhankelijke bijdrage  | x  | --- | --- | --- |
| Algemene wet inkomensafhankelijke regelingen  | Artikel 14  | beschikkingen inzake de toekenning van een tegemoetkoming vanaf berekeningsjaar 2012, voor zover gegeven na 20 november 2015  | --- | x  | Berichtenbox MijnOverheid  | DigiD  |
| --- | Artikel 16  | beschikkingen inzake de verlening van een voorschot op een tegemoetkoming vanaf berekeningsjaar 2012, voor zover gegeven na 20 november 2015  | --- | x  | Berichtenbox MijnOverheid  | DigiD  |
| --- | --- | alle overige berichten in verband met de toekenning, herziening, verrekening, uitbetaling en terugvordering van een tegemoetkoming of van een voorschot op de tegemoetkoming  | x  | --- | --- | --- |
| Algemene wet bestuursrecht  | Artikel 2:1, tweede lid  | verzoek om schriftelijke machtiging  | x  | --- | --- | --- |
| --- | Artikel 2:2  | alle berichten in verband met het weigeren van bijstand of vertegenwoordiging  | x  | --- | --- | --- |
| --- | Artikel 2:3, tweede lid  | terugzending van niet voor de Belastingdienst bestemde berichten  | x  | --- | --- | --- |
| --- | paragraaf 4.1.3.2  | alle berichten inzake dwangsom bij niet tijdig beslissen  | x  | --- | --- | --- |
| --- | Artikel 6:4  | alle berichten in verband met bezwaar en beslissing op bezwaar betreffende beschikkingen inzake toekenning van een tegemoetkoming of van een voorschot op de tegemoetkoming op grond van de Awir  | x  | --- | --- | --- |
| --- | Artikelen 6:5 en 6:6  | weigeren bericht en aanbieden herstel van vormverzuim  | x  | --- | --- | --- |
| --- | Artikel 6:14  | ontvangstbevestiging bezwaarschrift be  | x  | --- | --- | --- |
| --- | Artikel 7:7  | verslag van horen bij bezwaar  | x  | --- | --- | --- |
| --- | Artikel 7:15  | alle berichten in verband met toekenning van proceskostenvergoeding  | x  | --- | --- | --- |
| --- | Artikel 8:90, tweede lid  | verzoek om nadeelscompensatie  | x  | --- | --- | --- |
| --- | titel 9.1  | alle berichten in verband met klachtbehandeling  | x  | --- | --- | --- |
| Burgerlijk Wetboek  | Boek 6  | alle berichten in verband met de vordering en toekenning van schadevergoeding  | x  | --- | --- | --- |
| --- | Boek 7, titel 15  | vaststellingsovereenkomst en alle berichten in verband met de totstandkoming daarvan  | x  | --- | --- | --- |
| Wet openbaarheid van bestuur  | --- | alle berichten in verband met verzoeken tot openbaarmaking  | x  | --- | --- | --- |
| Wet bescherming persoonsgegevens  | Artikelen 33 en 34  | alle berichten in verband met informatieverstrekking over verwerking van persoonsgegevens van belastingplichtigen of toeslaggerechtigden  | x  | --- | --- | --- |
| --- | Artikel 35  | verzoeken van belastingplichtigen of toeslaggerechtigden inzake de inzage, aanvulling of verbetering van over hen verwerkte persoonsgegevens  | x  | --- | --- | --- |


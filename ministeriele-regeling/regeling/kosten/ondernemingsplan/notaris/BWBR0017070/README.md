<meta http-equiv='Content-Type' content='text/html; charset=utf-8' />

##Regeling van de Minister van Justitie van 22 juli 2004, nr. 5297947/04/DTR, houdende de voor advisering over het ondernemingsplan van de notaris in rekening te brengen kosten (Regeling kosten ondernemingsplan notaris)

De Minister van Justitie,  
Gelet op [artikel 7, derde lid en vierde lid, onderdeel c, van de Wet op het notarisambt](../../../../../../wet/notariswet/BWBR0010388/README.md) en [artikel 11a, tweede lid, van het Besluit ondernemingsplan notaris](../../../../../../AMvB/besluit/ondernemingsplan/notaris/BWBR0010398/README.md);
Besluit:    

### Artikel  1  

Het tarief voor de advisering over het ondernemingsplan door de Commissie van deskundigen wordt bepaald op € 1600. Dit tarief is exclusief omzetbelasting.  

### Artikel  2  

Deze regeling is van toepassing op verzoeken aan de Commissie van deskundigen om advies over het ondernemingsplan die zijn ingediend op of na de datum van inwerkingtreding van dit besluit.  

### Artikel  3  

Deze regeling treedt in werking met ingang van 1 augustus 2004.  

### Artikel  4  

Deze regeling wordt aangehaald als: Regeling kosten ondernemingsplan notaris.  
Deze regeling zal met de toelichting in de Staatscourant worden geplaatst.   

Den Haag 
22 juli 2004    

De 
Minister van Justitie, 

namens deze: 

Directeur-Generaal Wetgeving, Rechtspleging en Rechtsbijstand, 
P.H.Holthuis    

<meta http-equiv='Content-Type' content='text/html; charset=utf-8' />

##Regeling deelneming politie-examens voor de talen 1989

De minister van Justitie en de minister van Binnenlandse Zaken,  
Gelet op artikel 5, eerste lid, van de Beschikking politie-examens voor de talen 1978;
Besluiten:    

### Artikel  I  

Tot deelneming aan het examen, bedoeld in artikel I van de Beschikking politie-examens voor de talen 1978, worden op hun verzoek met ingang van 1 juli 1989 eveneens toegelaten: 

zij die in opleiding zijn voor het diploma, bedoeld in artikel 13, tweede lid, van de Beschikking politiediploma 1983;  

de ambtenaren van de Centrale Recherche Informatiedienst van het ministerie van Justitie;  

de vrijwilligers die zijn aangesteld bij de reserve-rijkspolitie of de reserve-gemeentepolitie;  

de leden van het Wapen der Koninklijke Marechaussee;  

de leden van de Spoorwegpolitie van de N.V. Nederlandse Spoorwegen;  

de leden van de luchthavenpolitie van de N.V. Luchthaven Schiphol en van de Luchthaven Zestienhoven te Rotterdam;  

de leden van het Kustwachtcentrum te IJmuiden die zijn aangesteld in de functie van co√∂rdinator toezichthoudende taken.    

### Artikel  II  

De gemeenschappelijke beschikking van de ministers van Justitie en van Binnenlandse Zaken dd. 24 februari 1988, nr. 255/588, respectievelijk dd. 5 februari 1988, nr. EA88/85/UI, inzake hetzelfde onderwerp, wordt ingetrokken.  

### Artikel  III  

Deze beschikking kan worden aangehaald als Beschikking regeling deelneming politie-examens voor de talen 1989 en zal worden geplaatst in de Nederlandse Staatscourant en het Algemeen Politieblad.  

's-Gravenhage 
23 januari 1990    

De 
minister van Justitie, 

Namens de Minister, 

de 
Directeur-Generaal Politie en Vreemdelingenzaken, 

J. A. Grosheide     

De 
minister van Binenlandse Zaken, 

Voor deze, 

de 
directeur-generaal voor Openbare orde en Veiligheid 

I.W. Opstelten      

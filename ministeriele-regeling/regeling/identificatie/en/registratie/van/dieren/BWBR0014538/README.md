<meta http-equiv='Content-Type' content='text/html; charset=utf-8' />

##Regeling identificatie en registratie van dieren

De Staatssecretaris van Landbouw, Natuurbeheer en Visserij,  
Gelet op titel I en III, van verordening (EG) nr. 1760/2000 van het Europees Parlement en de Raad van de Europese Unie van 17 juli 2000 (PbEG L 204) tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten en tot intrekking van Verordening (EG) nr. 820/97 van de Raad; op verordening (EG) nr. 2629/97 van de Commissie van de Europese Gemeenschappen van 29 december 1997 houdende uitvoeringsbepalingen van Verordening (EG) nr. 820/97 van de Raad inzake oormerken, bedrijfsregisters en paspoorten overeenkomstig de identificatie- en registratieregeling voor runderen (PbEG L 354); op verordening (EG) nr. 494/98 van de Commissie van de Europese Gemeenschappen van 27 februari 1998 houdende uitvoeringsbepalingen voor Verordening (EG) nr. 820/97 van de Raad wat de toepassing van de minimale administratieve sancties in het kader van de identificatie- en registratieregeling voor runderen betreft (PbEG L 060); op richtlijn nr. 64/432/EEG van de Raad van de Europese Gemeenschappen van 26 juni 1964, inzake veterinairrechtelijke vraagstukken op het gebied van het intracommunautair handelsverkeer in runderen en varkens (PbEG L 121); op richtlijn nr. 92/102/EEG van de Raad van de Europese Gemeenschappen van 27 november 1992 met betrekking tot de identificatie en de registratie van dieren (PbEG L 355); op beschikking nr. 2000/678/EG van de Commissie van de Europese Gemeenschappen van 23 oktober 2000 houdende vaststelling van uitvoeringsbepalingen inzake de registratie van bedrijven in nationale gegevensbanken voor varkens, zoals bedoeld in Richtlijn 64/432/EEG van de Raad (PbEG L 281);

Gelet op de [artikelen 105](../../../../../../../../wet/gezondheids-/en/welzijnswet/voor/dieren/BWBR0005662/README.md) en [107 van de Gezondheids- en welzijnswet voor dieren](../../../../../../../../wet/gezondheids-/en/welzijnswet/voor/dieren/BWBR0005662/README.md) en op [artikel 3 van het Besluit identificatie en registratie van dieren](../../../../../../../../AMvB/besluit/identificatie/en/registratie/van/dieren/BWBR0009019/README.md);
Besluit:     
### § 1 

####Begripsbepalingen 

### Artikel  1  

In deze regeling wordt verstaan onder: 

a.verordening 1760/2000: verordening (EG) nr. 1760/2000 van het Europees Parlement en de Raad van de Europese Unie van 17 juli 2000 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten en tot intrekking van verordening (EG) nr. 820/97 van de Raad van de Europese Unie (PbEG L 204);

b.  verordening 911/2004: verordening (EG) nr. 911/2004 van de Commissie van de Europese Gemeenschappen van 29 april 2004 tot uitvoering van Verordening (EG) nr. 1760/2000 van het Europees Parlement en de Raad wat betreft oormerken, paspoorten en bedrijfsregisters (PbEU L 163);  

c.  verordening 494/98: verordening (EG) nr. 494/98 van de Commissie van de Europese Gemeenschappen van 27 februari 1998 houdende uitvoeringsbepalingen voor Verordening (EG) nr. 820/97 van de Raad wat de toepassing van de minimale administratieve sancties in het kader van de identificatie- en registratieregeling voor runderen betreft (PbEG L 060);  

d.verordening 21/2004: verordening (EG) nr. 21/2004 van de Raad van de Europese Unie van 17 december 2003 tot vaststelling van een identificatie- en registratieregeling voor schapen en geiten en tot wijziging van Verordening (EG) nr. 1782/2003 en de Richtlijnen 92/102/EEG en 64/432/EEG (PbEU L 5);

e.  richtlijn 64/432/EEG: richtlijn nr. 64/432/EEG van de Raad van de Europese Gemeenschappen van 26 juni 1964, inzake veterinairrechtelijke vraagstukken op het gebied van het intracommunautair handelsverkeer in runderen en varkens (PbEG L 121);  

f. richtlijn 88/661/EEG: richtlijn nr. 88/661/EEG van de Raad van de Europese Gemeenschappen van 19 december 1988 betreffende de zoötechnische normen die gelden voor fokvarkens (PbEG L 382);

g.  beschikking 2000/678/EG: beschikking nr. 2000/678/EG van de Commissie van de Europese Gemeenschappen van 23 oktober 2000 houdende vaststelling van uitvoeringsbepalingen inzake de registratie van bedrijven in nationale gegevensbanken voor varkens, zoals bedoeld in Richtlijn 64/432/EEG van de Raad (PbEG L 281);  

h. beschikking 2006/968/EG: beschikking 2006/968/EG van de Commissie van 15 december 2006 tot uitvoering van Verordening (EG) nr. 21/2004 van de Raad wat betreft richtsnoeren en procedures voor de elektronische identificatie van schapen en geiten (PbEU L 401); 

i.  besluit: [Besluit identificatie en registratie van dieren](../../../../../../../../AMvB/besluit/identificatie/en/registratie/van/dieren/BWBR0009019/README.md);  

j.  *minister:* Minister van Economische Zaken;  

k.  *ministerie:* Ministerie van Economische Zaken;  

l.  *NVWA:* Nederlandse Voedsel- en Warenautoriteit;  

m. vervallen; 

n.  rund: dier dat behoort tot de familie der Bovidae en het geslacht Bos, met inbegrip van de soorten Bison bison en Bubalus bubalus;  

o.  varken: dier behorende tot de familie der Suidae;  

p.  slachtvarken: varken als bedoeld in artikel 2, tweede lid, onderdeel b, van richtlijn 64/432/EEG;  

q.  schaap: dier dat behoort tot de familie der Bovidae en het geslacht Ovis;  

r.  geit: dier dat behoort tot de familie der Bovidae en het geslacht Capra;  

s.  dieren: runderen, varkens, slachtvarkens, schapen en geiten;  

t.  vervallen;  

u.  vervallen;  

v.  *bedrijf:* op één locatie op het Nederlands grondgebied gelegen: 

bedrijf als bedoeld in artikel 2, tweede gedachtestreepje, van verordening 1760/2000, voor zover dit begrip betrekking heeft op runderen;  

bedrijf als bedoeld in artikel 2, onderdeel b, van richtijn 2008/71/EG, voor zover dit begrip betrekking heeft op varkens, of  

bedrijf als bedoeld in artikel 2, onderdeel b, van verordening 21/2004, voor zover dit begrip betrekking heeft op schapen of geiten;    

w.  merk: merkteken dat dient ter identificatie van een dier;  

x.  merken: het identificeren van een dier met een merk;  

y.  hermerken: een dier dat het oorspronkelijke merk verloren heeft, opnieuw voorzien van een merk;  

z.  gezondheidscertificaat: een geldig, volledig ingevuld, gedagtekend en ondertekend certificaat als bedoeld in artikel 5 van richtlijn 64/432/EEG, als bedoeld in artikel 9 van richtlijn nr. 91/68/EEG van de Raad van de Europese Gemeenschappen van 28 januari 1991 inzake veterinairrechtelijke voorschriften voor het intracommunautaire handelsverkeer in schapen en geiten (PbEG L 046), ofwel als bedoeld in artikel 11 van richtlijn nr. 2004/68/EG van de Raad van de Europese Unie van 26 april 2004 tot vaststelling van veterinairrechtelijke voorschriften voor de invoer in en de doorvoer via de Gemeenschap van bepaalde levende hoefdieren, tot wijziging van de Richtlijnen 90/426/EEG en 92/65/EEG en tot intrekking van Richtlijn 72/462/EEG (PbEU L 139);  

aa.  bestemmingsadres: het in het gezondheidscertificaat vermelde adres van bestemming;  

bb. vervallen;

cc.  lidstaat: lidstaat van de Europese Unie, niet zijnde Nederland;  

dd.  derde land: land, niet zijnde Nederland en niet zijnde een lidstaat;  

ee.  UBN: door de minister toegewezen uniek bedrijfsnummer als bedoeld in artikel 3, eerste lid;  

ff.  categorie 1-verwerkingsbedrijf: een bedrijf dat overeenkomstig artikel 24, eerste lid, onderdeel a, van verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002, is erkend om categorie 1-materiaal te verwerken; 

gg.  categorie 2-verwerkingsbedrijf: een bedrijf dat overeenkomstig artikel 24, eerste lid, onderdeel a, van verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002, is erkend om categorie 2-materiaal te verwerken;  

hh. relatienummer: uniek nummer dat door Dienst Regelingen van het ministerie aan een houder van dieren is toegekend; 

ii.  verhandelen: het voorhanden of in voorraad hebben, afleveren, te koop aanbieden, kopen, vervreemden, afvoeren en aanvoeren; 

jj. conventioneel merk: merk, niet zijnde een elektronisch merk;  

kk. elektronisch merk: merk voorzien van elektronische transponder, geplaatst in een oormerk, maagbolus, injectaat of pootband; 

ll. ommerken: een dier voorzien van een ander merk overeenkomstig artikel 38; 

mm.  *richtlijn 92/102/EEG:* richtlijn nr. 92/102/EEG van de Raad van de Europese Gemeenschappen van 27 november 1992 met betrekking tot de identificatie en registratie van dieren (PbEG L 355);  

nn.  *richtlijn 2008/71/EG:* richtlijn nr. 2008/71/EG van de Raad van de Europese Unie van 15 juli 2008 met betrekking tot de identificatie en registratie van varkens (PbEU L 213); 

oo.  *stallijst:* overzicht van alle op een bepaald moment onder een UBN in het I&R-systeem geregistreerde runderen, schapen of geiten en van oormerken die op dat moment op dat UBN in voorraad zijn;  

pp.  *bedrijfsregister:* door de houder op zijn bedrijf bij te houden register, bedoeld in artikel 5, eerste lid, van verordening 21/2004 voor wat betreft schapen en geiten of zoals bedoeld in artikel 7, eerste lid, eerste gedachtestreepje, van verordening 1760/2000 voor wat betreft runderen;  

qq.  *wet:* [Gezondheids- en welzijnswet voor dieren](../../../../../../../../wet/gezondheids-/en/welzijnswet/voor/dieren/BWBR0005662/README.md);  

rr.  *I&R-systeem:* door de bevoegde autoriteit bijgehouden, gecentraliseerd en gecomputeriseerd gegevensbestand als bedoeld in artikel 5 van verordening 1760/2000 of artikel 5 van verordening 21/2004; 

ss:  *Verordening (EG) nr. 504/2008:* Verordening (EG) nr. 504/2008 van de Commissie van 6 juni 2008 ter uitvoering van de Richtlijnen 90/426/EEG en 90/427/EEG van de Raad wat betreft methoden voor de identificatie van paardachtigen (PbEU 2008, L 149).  

### § 2 

####Registratie van houders van dieren 

### Artikel  2  

1.  De houder van dieren meldt zich binnen 3 werkdagen te rekenen vanaf de dag na de dag waarop hij dieren is gaan houden aan bij de minister.   
2.  De aanmelding, bedoeld in het eerste lid, geschiedt telefonisch of via het internet bij de Dienst Regelingen van het ministerie.  
3.  Bij de aanmelding, bedoeld in het eerste lid, verstrekt de houder de volgende gegevens:

a. naam, adres en woonplaats van de houder;  

b. voor zover de houder een natuurlijke persoon is, de geboortedatum en het geslacht van de houder;  

c. voor zover de houder een rechtspersoon betreft, de datum van oprichting en het inschrijfnummer van de houder bij de Kamer van Koophandel;  

d. adres van het bedrijf waar de dieren worden gehouden;  

e. de gehouden diersoorten;  

f. voor zover de houder varkens houdt, de gegevens, bedoeld in artikel 1, tweede lid, onderdeel a en d, van beschikking 2000/678/EG.  
4. Na de aanmelding, bedoeld in het eerste lid, worden de gegevens die de houder op grond van het derde lid heeft gemeld geregistreerd in een gecomputeriseerd gegevensbestand.
5. Voor zover op een bedrijf één of meer varkens worden gehouden, zijn van het bedrijf in het gecomputeriseerde gegevensbestand, bedoeld in het vierde lid, tevens de gegevens, bedoeld in artikel 1, eerste lid, onderdeel e, van beschikking 2000/678/EG en gegevens over de oormerkafgifte opgenomen.  
6.  Voor zover op een bedrijf één of meer schapen of geiten worden gehouden, zijn van het bedrijf in het gecomputeriseerde gegevensbestand, bedoeld in het vierde lid, tevens de gegevens, bedoeld in deel D, onderdeel 1, punten b tot en met e en g, van de bijlage bij verordening 21/2004 opgenomen. 
7. De ingevolge het derde lid verstrekte gegevens kunnen mede worden gebruikt voor de kwaliteitsbeoordeling van een PRTR-verslag, bedoeld in artikel 9, tweede lid, van de EG-verordening PRTR.

### Artikel  3  

De minister stelt de gegevens, bedoeld in artikel 2, onder vermelding van het ter identificatie van het bedrijf toegekende UBN en de gegevens die de houder op grond van artikel 2, derde lid, heeft gemeld, op verzoek aan de houder beschikbaar. 

### Artikel  4  

1. Van iedere wijziging van de gegevens, bedoeld in artikel 2, derde lid, doet de houder binnen 30 dagen nadat deze wijziging zich heeft voorgedaan opgave onder vermelding van het UBN van het betrokken bedrijf. 
2. Van iedere wijziging van de gegevens, bedoeld in deel D, onderdeel 1, punten b tot en met e en g, van de bijlage bij verordening 21/2004 die ingevolge artikel 2, zesde lid, in het gecomputeriseerde gegevensbestand zijn opgenomen, doet de houder van schapen en geiten binnen 30 dagen nadat deze wijziging zich heeft voorgedaan opgave onder vermelding van het UBN van het betrokken bedrijf. 
3.  Bij wijziging van de locatie van het bedrijf wordt een nieuwe aanmelding als bedoeld in artikel 2 gedaan.  

### Artikel  5  

De gegevens, bedoeld in artikel 2, derde lid, worden in het gecomputeriseerde gegevensbestand bewaard tot drie jaar nadat de houder ingevolge artikel 4 opgave heeft gedaan dat hij de betrokken diersoort niet meer houdt.  

### § 3 

####Merken 

### Artikel  8  

1.  Het merk waarmee runderen ingevolge artikel 4 van verordening 1760/2000 worden geïdentificeerd, is een oormerk dat voldoet aan de artikelen 1, 2 en 3 en in voorkomend geval artikel 4 van verordening 911/2004 en voor zover het rund in Nederland is geboren, aan de eisen, bedoeld in artikel 12a.   
2.  Het merk waarmee varkens worden geïdentificeerd, is het door de minister toegelaten oormerk, bedoeld in artikel 12k, dat voldoet aan de eisen van artikel 12l, tweede lid.   
3.  In afwijking van het tweede lid, is het merk waarmee varkens als bedoeld in artikel 1, onderdeel a of b, van richtlijn 88/661/EEG worden geïdentificeerd het merk, bedoeld in het tweede lid, of een tatoeage die voldoet aan de eisen van artikel 12m.  
4.  Het merk waarmee slachtvarkens worden gemerkt, is het door de minister toegelaten slachtmerk als bedoeld in artikel 12k, dat voldoet aan de eisen van artikel 12l, tweede lid.   
5.  Het merk waarmee schapen en geiten ingevolge artikel 4 van verordening 21/2004 worden geïdentificeerd voldoet aan artikel 12e.  

### Artikel  9  

1.  De merken worden uitsluitend op bestelling aan de houder verstrekt door de minister of door een leverancier die door de minister als leverancier van merken en slachtmerken is geregistreerd.   
2.  De bestelling, bedoeld in het eerste lid, geschiedt, voor zover de bestelling betrekking heeft op: 

a. runderen, elektronisch bij de Dienst Regelingen van het ministerie of rechtstreeks bij de leverancier, bedoeld in het eerste lid;  

b. schapen en geiten en varkens, rechtstreeks bij de leverancier bedoeld in het eerste lid.     
3.  De leverancier, bedoeld in het eerste lid, voldoet aan de volgende eisen: 

a. de leverancier houdt een inzichtelijke administratie bij, waaruit per UBN of relatienummer, per besteldatum, de hoeveelheid bestelde en de hoeveelheid geleverde merken, de hoeveelheid geleverde slachtmerken blijkt alsmede, voor zover het merken betreft als bedoeld: 

– in artikel 8, eerste lid, de op de geleverde merken vermelde identificatiecode, bedoeld in artikel 14, onderdeel b  

– in artikel 8, vijfde lid, de op de geleverde merken vermelde identificatiecode, bedoeld in artikel 12e    

b. de leverancier levert de merken uitsluitend aan de houder indien deze de merken heeft besteld overeenkomstig het tweede lid;  

c. de leverancier levert aan een houder geen merken en slachtmerken voor varkens die niet zijn voorzien van het UBN van het betrokken bedrijf, en  

d. de leverancier verstrekt, voorzover het betrekking heeft op merken en slachtmerken voor varkens, maandelijks aan de minister per UBN een overzicht van het aantal bestelde en het aantal geleverde merken, onder vermelding van de op de geleverde merken vermelde gegevens.    

### Artikel  10  

1.  Het is verboden dieren te merken en te hermerken.   
2.  Het verbod, bedoeld in het eerste lid, geldt niet, indien het merken, of hermerken van een rund met één oormerk, gebeurt door: 

a. de houder van de te merken dieren, tenzij deze een vervoerder van runderen, een eigenaar of exploitant van een runderverzamelcentrum, of een slachthuis voor runderen is;  

b. een derde die daartoe door de houder van het te merken dier is aangewezen;  

c. een ambtenaar van de NVWA.     
3.  Ingeval een rund twee merken heeft verloren, gebeurt het hermerken onder toezicht van een ambtenaar van de NVWA.   
4.  Het vervangen van een merk waarop niet de letters `NL' staan vermeld, door een merk als bedoeld in artikel 8, eerste lid, gebeurt onder toezicht van ambtenaren van de NVWA.   
5.  De minister kan een houder de bevoegdheid tot het merken of het hermerken ontzeggen indien de houder naar het oordeel van de minister niet langer handelt in overeenstemming met deze regeling. Indien de houder de bevoegdheid is ontzegd, levert hij alle nog niet aangebrachte merken binnen 3 werkdagen te rekenen vanaf de dag na de dag waarop de bevoegdheid is ontzegd in bij het ministerie.   

### Artikel  11  

1.  De houder draagt er zorg voor dat de merken aan of in de dieren die hij houdt, bevestigd, onderscheidenlijk aanwezig blijven.   
2.  Indien een merk voor runderen, overeenkomstig de toestemming, bedoeld in [artikel 104, tweede lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md), is verwijderd, meldt de houder de identificatiecode, bedoeld in artikel 14, onderdeel b, van dat merk aan de minister.   
3.  Het is verboden een merk te hergebruiken   

### Artikel  12  

1.  Het is verboden zonder toestemming van de minister merken aan derden te verstrekken of merken van derden aan te nemen of voor handen te hebben.   
2.  Het is de houder verboden: 

a. andere dieren dan die hij houdt te merken;  

b. dieren die hij houdt te merken met merken die blijkens de op het merk vermelde gegevens door de minister aan derden ter beschikking zijn gesteld, of: 

1°. ingeval van runderen, met merken die niet afkomstig zijn van een leverancier als bedoeld in artikel 12a, onderdeel b, en  

2°. ingeval van varkens met merken die niet door de minister of een leverancier als bedoeld in artikel 9, eerste lid, ter beschikking zijn gesteld;  

3°.ingeval van schapen en geiten, met merken die niet afkomstig zijn van een leverancier als bedoeld in artikel 12f, eerste lid, onderdeel c.    
3. In afwijking van het eerste lid, is het de houder van runderen, schapen of geiten toegestaan de in dat lid bedoelde handelingen te verrichten, indien de houder die de merken verstrekt, voorafgaand aan die verstrekking melding maakt van de beoogde verstrekking bij Dienst Regelingen van het ministerie.
4. De melding, bedoeld in het derde lid, geschiedt per telefoon via het daartoe ingerichte voice response systeem, of elektronisch.
5. In afwijking van het tweede lid, onderdeel b, is het de houder van runderen, schapen of geiten toegestaan de runderen onderscheidenlijk schapen of geiten te merken met merken die overeenkomstig het eerste lid door een andere houder zijn verstrekt, nadat de melding, bedoeld in het derde lid, is gedaan.

###§ 3.1 

####Merken van runderen

### Artikel 12a  

De eisen, bedoeld in artikel 8, eerste lid, zijn: 

a. het model van het merk, dan wel de merken alsmede de wijzigingen daarvan zijn goedgekeurd door de minister;  

b. het merk is afkomstig van een door de minister geregistreerde leverancier, en  

c. op het merk is een door de minister afgegeven identificatiecode aangebracht.  

### Artikel 12b  

1. De aanvraag tot goedkeuring van een model van het merk, dan wel merken, en de wijzigingen daarvan, bedoeld in artikel 12a, eerste lid, onderdeel a, geschiedt schriftelijk in papieren versie en wordt ingediend bij Dienst Regelingen van het ministerie. De aanvraag gaat vergezeld van het model van het merk, dan wel de merken, waarvoor goedkeuring wordt aangevraagd.
2. Een model van het merk, dan wel merken en de wijzigingen daarvan worden door de minister goedgekeurd indien: 

a. het merk, dan wel de merken voldoen aan de artikelen 1, 2, 3 en in voorkomend geval artikel 4 van verordening 911/2004, en  

b. het merk, dan wel de merken een gele kleur hebben.  
3.. Het is toegestaan op een merk ter aanvulling op de gegevens die ingevolge artikel 1 en in voorkomend geval artikel 4 van verordening 911/2004 op het merk worden vermeld, een streepjescode als bedoeld in artikel 1, derde lid, van verordening 911/2004, aan te brengen.

### Artikel 12c  

1. Ingeval een model van een merk, dan wel de merken door de minister is goedgekeurd, wordt de leverancier van dat merk geregistreerd door de minister, voor zover de betreffende leverancier niet reeds geregistreerd is.
2. De minister haalt de registratie, bedoeld in het eerste lid, door, indien: 

a. de leverancier aan een houder van runderen een merk heeft geleverd waarvan het model niet overeenkomstig artikel 12b, tweede lid, is goedgekeurd door de minister;  

b. de leverancier niet voldoet aan artikel 9, derde lid, onderdelen a en c.  
3. De doorhaling van de registratie, bedoeld in het tweede lid, wordt ongedaan gemaakt, indien de desbetreffende leverancier ten genoegen van de minister heeft aangetoond dat hij overeenkomstig de bepalingen van deze regeling zal handelen.

###§ 3.2 

####Merken van schapen en geiten

### Artikel 12e  

1. Schapen en geiten worden geïdentificeerd door middel van:

a.één conventioneel merk, zijnde een oormerk, en één elektronisch merk, zijnde een oormerk;

b.één conventioneel merk, zijnde een oormerk, en één elektronisch merk, zijnde een bolus;

c.één conventioneel merk, zijnde een oormerk, en één elektronisch merk, zijnde een pootband, voor zover de schapen en geiten niet deelnemen aan het intracommunautaire handelsverkeer;

d.één conventioneel merk, zijnde een oormerk, en één elektronisch merk, zijnde een injectaat, voor zover de schapen en geiten niet deelnemen aan het intracommunautaire handelsverkeer;

e.één elektronisch merk, zijnde een oormerk, en één conventioneel merk, zijnde een pootband;

f.één elektronisch merk, zijnde een oormerk, en één tatoeage voor zover de schapen en geiten niet deelnemen aan het intracommunautaire handelsverkeer;

g.één elektronisch merk, zijnde een bolus, en één conventioneel merk, zijnde een pootband;

h.één elektronisch merk, zijnde een bolus, en één tatoeage, voor zover de schapen en geiten niet deelnemen aan het intracommunautaire handelsverkeer, of

i.een tijdelijk merk, ingeval de situatie, bedoeld in artikel 36, vierde lid, in samenhang met artikel 36, tweede lid, van toepassing is.
2. De identificatiemiddelen, bedoeld in het eerste lid, onderdelen a tot en met e, g en i, voldoen aan de eisen, bedoeld in artikel 12f, eerste lid.
3. De identificatiemiddelen, bedoeld in het eerste lid, onderdelen f en h, voldoen aan de eisen, bedoeld in artikel 12f, tweede lid.

### Artikel 12f  

1. De eisen, bedoeld in artikel 12e, tweede lid zijn:

a.de modellen van de merken, en wijzigingen daarvan, zijn goedgekeurd door de Minister overeenkomstig artikel 12g;

b.op de merken zijn de door de Minister voorgeschreven gegevens, bedoeld in artikel 12i, aangebracht;

c.het merk is afkomstig van een door de minister geregistreerde leverancier, die voldoet aan de eisen, bedoeld in artikel 12h.
2. De eisen, bedoeld in artikel 12e, derde lid, zijn:

a.voor het elektronische merk dezelfde eisen die gesteld worden aan een elektronisch merk ingevolge het eerste lid, met dien verstande dat deze eisen op een enkel merk betrekking hebben, en

b.voor de tatoeage de eisen in artikel 12j.

### Artikel 12g  

1. De aanvraag tot goedkeuring van een model geschiedt schriftelijk en wordt ingediend bij de Algemeen Directeur van de Dienst Regelingen van het Ministerie. De schriftelijke aanvraag gaat vergezeld van de modellen van de merken waarvoor goedkeuring wordt aangevraagd.
2. Een model van een conventioneel merk wordt door de Minister goedgekeurd indien:

a.het voldoet aan deel A, onderdelen 1 tot en met 4, van de bijlage bij verordening 21/2004, en

b.het de volgende kleur heeft:

1.een groene kleur in geval van identificatie als bedoeld in artikel 12e, eerste lid, onderdelen a en e;

2.een grijze kleur in geval van identificatie als bedoeld in artikel 12e, eerste lid, onderdelen b en g;

3.een oranje kleur in geval van identificatie als bedoeld in artikel 12e, eerste lid, onderdeel c;

4.een witte kleur in geval van identificatie als bedoeld in artikel 12e, eerste lid, onderdeel d;

5.een rode kleur ingeval van identificatie als bedoeld in artikel 12e, eerste lid, onderdeel i. 
3. Een model van een elektronisch merk wordt door de Minister goedgekeurd indien:

a.het voldoet aan deel A, onderdelen 1 tot en met 4 en 6, van de bijlage bij verordening 21/2004;

b.het voldoet aan de richtsnoeren en procedures die krachtens artikel 9, eerste lid, van verordening 21/2004 zijn vastgesteld, en

c.het de volgende kleur heeft:

1.een groene kleur in geval van identificatie als bedoeld in artikel 12e, eerste lid, onderdelen a, e en f;

2.een oranje kleur in geval van identificatie als bedoeld in artikel 12e, eerste lid, onderdeel c;

3.een rode kleur in geval van identificatie als bedoeld in artikel 12e, eerste lid, onderdeel i.

### Artikel 12h  

1. Ingeval een model van een merk is goedgekeurd overeenkomstig artikel 12g, tweede of derde lid, wordt de leverancier van dat merk geregistreerd door de Minister, voor zover de betreffende leverancier niet reeds geregistreerd is.
2. De minister haalt de registratie, bedoeld in het eerste lid, door, indien:

a.de leverancier aan een houder van schapen of geiten een merk heeft geleverd waarvan het model niet overeenkomstig artikel 12g, tweede of derde lid, is goedgekeurd door de Minister;

b.de leverancier van merken bedoeld in artikel 12e, eerste lid, onderdelen a tot en met i, niet voldoet aan de eisen, bedoeld in artikel 9, derde lid.
3. De doorhaling van de registratie, bedoeld in het tweede lid, wordt ongedaan gemaakt, indien de desbetreffende leverancier ten genoegen van de Minister heeft aangetoond dat hij overeenkomstig de bepalingen van deze regeling zal handelen.

### Artikel 12i  

1. Op een conventioneel merk worden, in geval van identificatie als bedoeld in artikel 12e, eerste lid, onderdelen a, b, c, d, e, g en i, de volgende gegevens vermeld:

a.de letters ‘NL’;

b.gevolgd door een door de Minister toegekende individuele code van ten hoogste 12 cijfers.
2. Op een elektronisch merk worden, in geval van identificatie als bedoeld in artikel 12e, eerste lid, onderdelen a, b, c, e, f, g, h en i, de gegevens, bedoeld in het eerste lid vermeld.
3. De elektronische transponder in een elektronisch merk, in geval van identificatie als bedoeld in artikel 12e, eerste lid, onderdelen a tot en met i, vermeldt bij uitlezing de volgende gegevens:

a.de cijfers ‘528’;

b.gevolgd door een door de Minister toegekende individuele code van ten hoogste 12 cijfers, die overeenkomt met de gegevens op het elektronische merk waarin deze transponder is geplaatst.
4. In geval van identificatie als bedoeld in artikel 37, voldoet het conventionele merk aan het eerste lid.
5. Op het merk, bedoeld in het eerste, tweede en vierde lid, kunnen, buiten het deel waar de gegevens, bedoeld in het eerste en tweede lid, zijn aangebracht, ter aanvulling andere gegevens worden vermeld.

### Artikel  12j  

1.  De tatoeage bij schapen en geiten bestaat uit de letters ‘NL’ gevolgd door het nummer als bedoeld in deel A, onderdeel 2, onder b, van de bijlage bij verordening 21/2004, dat overeenkomt met het nummer van het desbetreffende elektronische identificatiemiddel.   
2.  De tatoeage wordt aangebracht in de kleuren zwart of groen.   
3.  De tatoeage wordt aangebracht met een daarvoor geschikte tang op een zodanige wijze dat de tekens goed leesbaar blijven.  

### §  3.3  

####Merken van varkens

### Artikel  12k  

De eisen, bedoeld in artikel 8, tweede en vierde lid, zijn: 

a. het model van het merk of slachtmerk alsmede de wijzigingen daarvan zijn goedgekeurd door de minister;  

b. het merk of slachtmerk is afkomstig van een door de minister geregistreerde leverancier.   

### Artikel  12l  

1.  De aanvraag tot goedkeuring van een model van het merk of slachtmerk, en de wijzigingen daarvan, bedoeld in artikel 12k, onderdeel a, geschiedt schriftelijk en wordt ingediend bij Dienst Regelingen van het ministerie. De aanvraag gaat vergezeld van het model van het merk of slachtmerk waarvoor goedkeuring wordt aangevraagd.   
2.  Een model van het merk of slachtmerk en de wijzigingen daarvan, worden door de minister goedgekeurd indien: 

a. het merk of slachtmerk voldoet aan artikel 5 van de richtlijn 92/102;  

b. het merk is vervaardigd van thermoplastisch kunststof en het slachtmerk van metaal;  

c. het slachtmerk een beugelmerk is;  

d. het merkdeel waarop de gegevens, bedoeld in onderdeel e, staan, een gele kleur heeft;  

e. op het merkdeel van het oormerk dat na aanbrengen van het merk direct zichtbaar is uitsluitend vermeld staat: 

– de letters ‘NL’, gevolgd door het UBN van het bedrijf waar het varken geboren is, dat een minimale hoogte van 7 millimeter en maximale hoogte van 10 millimeter heeft, en  

– de letter ‘I&R’ of het onderstaande logo: ![248378](http://wetten.overheid.nl/Illustration/248378)

f. de informatie op het merk in zwart schrift is aangebracht;  

g. in één zijde van het slachtmerk, in de afmeting van 6,5 bij 3,5 millimeter, de volgende gegevens zijn aangebracht: 

– het UBN van het bedrijf waarvan het varken voor de slacht wordt afgevoerd, en  

– het logo zoals afgebeeld in lid 2, onder e;    

h. een slachtmerk een lengte heeft van maximaal 55 millimeter, een rond oormerk een diameter heeft van maximaal 30 millimeter en bij oormerken met een andere vorm de afstand vanaf het hart van de bevestiging tot de buitenrand maximaal 25 millimeter bedraagt.     
3.  In afwijking van het tweede lid, onderdelen e en g, kan op het in die onderdelen bedoelde merkdeel onderscheidenlijk slachtmerk desgewenst een individueel volgnummer van het betreffende dier worden opgenomen. 

### Artikel  12m  

1.  De tatoeage van raszuivere of hybride fokvarkens bestaat uit een uniek door de minister verstrekt nummer dat in een voor de ambtenaren als bedoeld in [artikel 114, eerste en tweede lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md) toegankelijk geautomatiseerd gegevensbestand door de stamboekhouder is verbonden met het UBN van het bedrijf van geboorte van het fokvarken.   
2.  De tatoeage wordt aangebracht in de kleuren zwart of groen.   
3.  De tatoeage wordt aangebracht met een daarvoor geschikte tang op een zodanige wijze dat de tekens goed leesbaar blijven.  

### Artikel  12n  

1.  Ingeval een model van een merk of slachtmerk door de minister is goedgekeurd, wordt de leverancier van dat merk of slachtmerk geregistreerd door de minister, voor zover de leverancier niet reeds geregistreerd is.   
2.  De minister haalt de registratie, bedoeld in het eerste lid, door, indien: 

a. de leverancier aan een houder van varkens een merk of slachtmerk heeft geleverd waarvan het model niet overeenkomstig de eisen van artikel 12l is goedgekeurd door de minister;  

b. de leverancier niet voldoet aan artikel 9, derde lid, onderdelen a en c.     
3.  De doorhaling van de registratie, bedoeld in het tweede lid, wordt ongedaan gemaakt, indien de desbetreffende leverancier ten genoegen van de minister heeft aangetoond dat hij overeenkomstig de bepalingen van deze regeling zal handelen.  

### § 4 

####Identificatie en registratie: algemeen 

### Artikel  13  

1.  Dieren worden geïdentificeerd en geregistreerd overeenkomstig: 

a.  titel I van verordening 1760/2000 en de artikelen 14 tot en met 23 en 25, indien het runderen betreft;  

b.  de artikelen 28 tot en met 32, indien het varkens betreft;  

c. verordening 21/2004 en de artikelen 12e en 34 tot en met 37, indien het schapen en geiten betreft;   

d. verordening (EG) nr. 504/2008 en de artikelen 38r tot en met 38aa, indien het paardachtigen betreft.    
2.  In zoverre in afwijking van het eerste lid, zijn: 

a. uit lidstaten afkomstige varkens geïdentificeerd overeenkomstig richtlijn 2008/71/EG, door middel van het in betrokken lidstaat aangebrachte identificatiemerkteken als bedoeld in artikel 5, derde lid, van richtlijn 2008/71/EG;  

b. uit lidstaten afkomstige schapen en geiten die geboren zijn op of voor 9 juli 2005 geïdentificeerd overeenkomstig richtlijn 92/102/EEG, zoals deze gold op 8 juli 2005, door middel van het in betrokken lidstaat aangebrachte identificatiemerkteken als bedoeld in artikel 5, derde lid, van richtlijn 92/102/EEG.    

### § 5 

####Identificatie en registratie van runderen 

### Artikel  14  

In deze paragraaf wordt verstaan onder: 

a.  I&R-systeem rund: gecomputeriseerd gegevensbestand als bedoeld in artikel 5 van verordening 1760/2000;  

b. identificatiecode: op het voor een rund bestemd merk vermelde identificatiecode als bedoeld in artikel 4, eerste lid, van verordening 1760/2000, bestaande uit de in artikel 1, tweede lid, van verordening 911/2004 bedoelde landcode gevolgd door maximaal twaalf cijfers, die, blijkens de in het I&R-systeem rund opgenomen gegevens bij het betrokken rund behoort en aan de hand waarvan elk individueel dier kan worden geïdentificeerd en kan worden nagegaan op welk bedrijf het is geboren;  

c.  stallijst: overzicht van alle op een bepaald moment onder een UBN in het I&R-systeem rund geregistreerde runderen en van de oormerken die op dat moment op dat UBN in voorraad zijn;  

d.  paspoort: paspoort als bedoeld in [artikel 3.1 van de Regeling handel levende dieren en levende producten](../../../../../../../../ministeriele-regeling/regeling/handel/levende/dieren/en/levende/producten/BWBR0007049/README.md);  

e.  bedrijfsregister: het door de houder op zijn bedrijf bij te houden register, bedoeld in artikel 7, eerste lid, eerste gedachtestreepje, van verordening 1760/2000;  

f.doodgeboorte: de geboorte van een kalf na een draagtijd door de moeder van minimaal 7 maanden, waarbij het kalf op het moment van geboorte niet levend is, of niet levensvatbaar is en sterft voordat bij het kalf een merk is aangebracht. 

### Artikel  15  

1.  De termijn, bedoeld in artikel 4, tweede lid, van verordening 1760/2000, waarbinnen de merken worden aangebracht, bedraagt 3 werkdagen vanaf de dag van geboorte.   
2.  De termijn, bedoeld in artikel 4, derde lid, van verordening 1760/2000, waarbinnen een uit een derde land ingevoerd rund op het bestemmingsadres, niet zijnde een slachthuis, wordt geïdentificeerd, bedraagt 3 werkdagen vanaf de dag van aanvoer op het bestemmingsadres.   

### Artikel  16  

Indien een rund één merk heeft verloren, bestelt de houder binnen 3 werkdagen te rekenen vanaf de dag na de dag waarop het merk is verloren een vervangend merk met dezelfde identificatiecode, en hermerkt hij het rund zodra het merk in zijn bezit is en in elk geval binnen 10 werkdagen nadat het verlies van het merk van een rund is geconstateerd. 

### Artikel  17  

1.  Het I&R-systeem rund wordt beheerd door de minister.   
2.  Het I&R-systeem rund bevat tenminste de in artikel 14, derde lid, onder C, punt 1, 2 en 3, van richtlijn 64/432/EEG, bedoelde informatie alsmede de identificatiecodes van de aan de houder geleverde, maar nog niet bij runderen aangebrachte merken.   
3.  De minister verstrekt de houder van runderen op diens verzoek een stallijst en een afschrift van het bedrijfsregister betreffende een aan de houder toegekend UBN.   
4.  De minister kan aan een ander dan de houder van een rund kenbaar maken of er op het desbetreffende rund een verbod als bedoeld in de artikelen 39 en 40 van toepassing is.   

### Artikel  18  

1.  De in artikel 6 van verordening 1760/2000 bedoelde paspoorten worden alleen afgegeven voor runderen die bestemd zijn voor het intracommunautaire handelsverkeer.   
2.  Een paspoort als bedoeld in het eerste lid wordt afgegeven door de minister.   
3.  Een paspoort wordt aangevraagd door de houder van het rund waarop het paspoort betrekking heeft.   
4.  De aanvraag, bedoeld in het derde lid, geschiedt uitsluitend elektronisch.  
5.  Ten aanzien van een rund wordt geen paspoort afgegeven indien op dat rund een verbod als bedoeld in de artikelen 39 en 40 van toepassing is.    
6.  Een paspoort blijft 3 werkdagen na de datum van de aanvraag zoals vermeld op het paspoort geldig. 

### Artikel  19  

1.  De houder tekent in het bedrijfsregister binnen 3 werkdagen te rekenen vanaf de dag na de dag waarop de gebeurtenis heeft plaatsgevonden aan de gegevens, bedoeld in artikel 7, eerste lid, tweede gedachtestreepje, van verordening 1760/2000 en bedoeld in artikel 8, onderdelen a tot en met d, van verordening 911/2004 en indien een rund op het bedrijf van de houder is geboren de identificatiecode van de moeder van dat rund.   
2.  Het bedrijfsregister wordt schriftelijk of elektronisch bijgehouden.   
3.  Indien het bedrijfsregister schriftelijk wordt bijgehouden, tekent de houder de in het eerste lid bedoelde gegevens op de daarbij aangegeven wijze aan in het door de minister verstrekte bedrijfsregister dat overeenkomt met het in bijlage III, onderdeel a, vastgestelde model.   
4.  Indien het bedrijfsregister elektronisch wordt bijgehouden, draagt de houder er zorg voor dat de in het eerste lid bedoelde gegevens per rund overzichtelijk in beeld kunnen worden gebracht en ter plekke kunnen worden uitgeprint.   
5.  De periode, bedoeld in artikel 7, vierde lid, van verordening 1760/2000, dat het bedrijfsregister wordt bewaard, bedraagt drie jaar.   

### Artikel  20  

1.  De termijn, bedoeld in artikel 7, eerste lid, tweede gedachtestreepje, van verordening 1760/2000, waarbinnen de houder de minister in kennis stelt van de in dat onderdeel bedoelde gegevens, bedraagt 3 werkdagen, te rekenen vanaf de dag na de dag waarop de gebeurtenis waarvan kennisgeving wordt gedaan, heeft plaatsgevonden.   
2.  Bij de in het eerste lid bedoelde kennisgeving doet de houder opgave van zijn relatienummer, het UBN van het betrokken bedrijf en van de identificatiecode van het betrokken rund, alsmede in voorkomend geval van het feit dat merkverlies is opgetreden.   
3.  Indien de in het eerste lid bedoelde kennisgeving betrekking heeft op de geboorte van een rund wordt tevens opgave gedaan van de in artikel 14, derde lid, onder C, punt 1, derde, vierde en vijfde gedachtestreepje, van richtlijn 64/432/EEG, bedoelde gegevens.  
4. Indien de in het eerste lid bedoelde kennisgeving betrekking heeft op de aanvoer van een uit een lidstaat ingevoerd rund op een bedrijf, niet zijnde een slachthuis, dat het bestemmingsadres is, wordt tevens opgave gedaan van de in artikel 14, derde lid, onder C, punt 1, eerste tot en met vijfde gedachtestreepje van richtlijn 64/432/EEG bedoelde gegevens, alsmede het land van geboorte, het land van herkomst en de datum van aanvoer van het rund op het bedrijf, alvorens uitvoering wordt gegeven aan het bepaalde in artikel 21a, eerste lid. 
5.  Indien de in het eerste lid bedoelde kennisgeving betrekking heeft op de aanvoer van een uit een derde land ingevoerd rund op een bedrijf dat het bestemmingsadres is, wordt tevens opgave gedaan van de in artikel 14, derde lid, onder C, punt 1, derde, vierde en vijfde gedachtestreepje, van richtlijn 64/432/EEG, bedoelde gegevens en van de in artikel 4, derde lid, van verordening 1760/2000, bedoelde oorspronkelijke identificatie door het derde land.   
6.  De houder stelt de minister in kennis van elke doodgeboorte, onder vermelding van zijn relatienummer, het UBN van het betrokken bedrijf, de datum waarop de doodgeboorte heeft plaatsgevonden en de identificatiecode van de moeder van het doodgeboren kalf.  
7. De kennisgeving in het zesde lid, geschiedt binnen 3 werkdagen, te rekenen vanaf de dag na de dag waarop de doodgeboorte heeft plaatsgevonden. 
8.  De minister kan in afwijking van het eerste en zesde lid nadere voorwaarden stellen aan de wijze waarop de kennisgeving geschiedt indien deze niet tijdig heeft plaatsgevonden. 

### Artikel  21  

1. De kennisgevingen, bedoeld in artikel 20, eerste, vijfde en zesde lid, geschieden per telefoon via het daartoe ingerichte voice response systeem, of elektronisch.
2. Het eerste lid is tevens van toepassing op een kennisgeving die niet binnen de termijn, bedoeld in artikel 20, eerste en zesde lid, is gedaan. 

### Artikel  21a  

1. Ingeval een of meer uit een lidstaat ingevoerde runderen worden aangevoerd op een bedrijf dat het bestemmingsadres is, wordt het originele paspoort binnen 5 werkdagen, te rekenen vanaf de dag na de dag waarop is aangevoerd, aan de minister verstuurd.
2. In afwijking van artikel 21, eerst lid, geschiedt de kennisgeving, bedoeld in artikel 20, eerste lid, die betrekking heeft op de aanvoer van een uit een lidstaat of een derde land ingevoerd rund op een bedrijf dat het bestemmingsadres is, uitsluitend elektronisch. 

### Artikel  22  

1.   In afwijking van artikel 21, tweede lid, geschiedt een kennisgeving die betrekking heeft op een geboorte van een rund en die meer dan 80 werkdagen na de dag waarop die geboorte heeft plaatsgevonden wordt gedaan, uitsluitend schriftelijk, vergezeld van een schriftelijk verslag van het DNA-onderzoek op basis waarvan wordt geconcludeerd dat de identificatiecode van de moeder van dat rund overeenstemt met de opgave van het in artikel 14, derde lid, onder C, punt 1, vijfde gedachtestreepje, van richtlijn 64/432/EEG, bedoelde gegeven.  
2.  Indien de houder de kennisgeving, bedoeld in artikel 20, eerste en vijfde lid, heeft nagelaten of bij deze kennisgeving onjuiste of onvolledige gegevens heeft verstrekt, kan hierin op kosten van de nalatige houder door de minister worden voorzien.   

### Artikel  23  

1.  De houder kan een kennisgeving herstellen of intrekken.  
2. Het verzoek tot herstel of intrekking van een kennisgeving geschiedt per telefoon via het daartoe ingerichte voice response systeem of elektronisch of via een schriftelijke, papieren versie.  
3.  De minister kan nadere voorwaarden stellen waaronder het herstel of de intrekking, bedoeld in het eerste lid, wordt geaccepteerd.   

### Artikel  24  

De ambtenaren, bedoeld in [artikel 114, eerste lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md) zijn tevens belast met het toezicht op de naleving van titel I van verordening 1760/2000.  

### Artikel  25  

Indien het bedrijf een slachthuis is, zorgt de houder ervoor dat de karkassen van de runderen zijn geïdentificeerd tot en met het tijdstip van de weging na slachting.  

### Artikel  26  

1.  Indien runderen worden aangevoerd op een slachthuis, controleert de houder, overeenkomstig een door de minister goedgekeurd protocol, terstond na aanvoer of de runderen overeenkomstig artikel 13, eerste lid, onderdeel a, zijn geïdentificeerd en geregistreerd.   
2.  Indien bij de in het eerste lid bedoelde controle blijkt dat runderen niet volledig zijn geïdentificeerd en geregistreerd, wordt hiervan terstond melding gedaan aan de NVWA.   
3.  De runderen, bedoeld in het tweede lid, worden terstond afgezonderd van de overige runderen in het slachthuis. De ambtenaar van de NVWA kan ter zake aanwijzingen geven.   
4.  Runderen worden slechts geslacht indien bij de in het eerste lid bedoelde controle is gebleken dat de runderen overeenkomstig artikel 13, eerste lid, onderdeel a, zijn geïdentificeerd en geregistreerd.   
5.  In afwijking van het vierde lid, is het toegestaan de in het tweede lid bedoelde runderen te slachten indien: 

a.  voorzover het runderen betreft die zijn geïdentificeerd met één merk, is gebleken dat dit oormerk bij het rund behoort en dat van deze runderen de gegevens, bedoeld in artikel 14, derde lid, onder C, onderdeel 1, van richtlijn 64/432/EEG, juist en volledig in het I&R-systeem rund zijn vermeld;  

b.  voorzover het runderen betreft die zijn geïdentificeerd met één of twee merken en waarvan uitsluitend de gegevens, bedoeld in artikel 14, derde lid, onder C, onderdeel 1, derde en vierde gedachtestreepje van richtlijn 64/432/EEG, niet, niet juist of niet volledig in het I&R-systeem rund zijn vermeld, is gebleken dat dit onderscheidenlijk deze merken bij het rund behoren en nadat deze gegevens alsnog in het I&R-systeem rund zijn vermeld;  

c.  voor zover het voor 1 januari 1998 geboren runderen betreft die zijn geïdentificeerd met één of twee merken en waarvan uitsluitend de gegevens, bedoeld in artikel 14, derde lid, onder C, onderdeel 1, vijfde gedachtestreepje, van richtlijn 64/432/EEG, niet, niet juist of niet volledig in het I&R-systeem rund zijn vermeld, is gebleken dat dit onderscheidenlijk deze merken bij het rund behoren en ten aanzien van deze runderen, indien deze 12 maanden of ouder zijn, een onderzoek als bedoeld in bijlage II, onderdeel 1 heeft plaatsgevonden;  

d. voor zover het runderen betreft die zijn geïdentificeerd met één of twee merken en waarvan uitsluitend de gegevens, bedoeld in artikel 14, derde lid, onder C, onderdeel 1, zevende gedachtestreepje, van richtlijn 64/432/EEG, niet juist of niet volledig in het I&R-systeem rund zijn vermeld, is gebleken dat dit onderscheidenlijk deze oormerken bij het rund behoren, tenzij als gevolg van de ontbrekende gegevens de ambtenaar, bedoeld in [artikel 114, eerste lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md), niet in staat is de herkomst van het rund vast te stellen in welk geval plaatsvindt, afhankelijk van de aard van de onjuistheid of onvolledigheid: 

1°. een onderzoek als bedoeld in bijlage II, onderdelen 2 en 3, naar het gebruik van stoffen met hormonale, dan wel antihormonale werking of naar de aanwezigheid van ß-agonisten, daaronder begrepen bestanddelen daarvan en eventuele omzettingsproducten;  

2°. een onderzoek als bedoeld in bijlage II, onderdeel 4, of  

3°. een onderzoek als bedoeld in bijlage II, onderdeel 1.      

### Artikel  27  

De minister is bevoegd uitvoering te geven aan artikel 1, tweede lid, van verordening 494/98.  

### § 6 

####Identificatie en registratie van varkens 

### Artikel  28  

In deze paragraaf wordt verstaan onder spenen: het blijvend onttrekken van biggen aan een zogende zeug. 

### Artikel  29  

1.  Op een bedrijf geboren varkens worden gemerkt binnen één week nadat zij zijn gespeend, of uiterlijk binnen 3 maanden na de geboorte, of zoveel eerder als zij van het bedrijf worden afgevoerd.   
2.  Uit een derde land ingevoerde varkens worden op het bestemmingsadres gemerkt binnen 3 werkdagen vanaf de dag van aanvoer op het bestemmingsadres.   
3.  Het tweede lid geldt niet indien het bestemmingsadres een slachthuis is, mits betrokken varkens op dit slachthuis binnen 3 werkdagen na aanvoer worden geslacht.   
4.  Onverminderd het eerste lid, worden slachtvarkens voordat ze van een bedrijf worden afgevoerd naar een slachthuis, hetzij rechtstreeks, hetzij via een verzamelcentrum, gemerkt met een slachtmerk als bedoeld in artikel 8, derde lid.   
5.  Varkens, waarbij merkverlies is opgetreden, worden binnen 3 werkdagen te rekenen vanaf de dag na de dag waarop het merkverlies is opgetreden, hermerkt met een merk met daarop het UBN van het bedrijf waarop het varken op dat moment verblijft, met uitzondering van slachthuizen of verzamelcentra.  

### Artikel  30  

1.  Varkens gaan bij afvoer van een bedrijf, tijdens het vervoer en bij aanvoer op een bedrijf vergezeld van een vervoersdocument.   
2.  Het vervoersdocument wordt in drievoud opgemaakt, waarbij een exemplaar bestemd is voor de houder die de varkens van zijn bedrijf afvoert, een exemplaar bestemd is voor de vervoerder en een exemplaar bestemd is voor de houder die de varkens op zijn bedrijf aanvoert.   
3.  Het vervoersdocument wordt door de betrokken houders ondertekend en bevat ten minste de volgende gegevens: 

a. datum van de aanvoer en de afvoer;  

b. UBN en naam, adres en woonplaats van het bedrijf van herkomst en van het bedrijf van bestemming;  

c. de UBN’s van het oormerk, indien deze afwijken van het in onderdeel b bedoelde UBN van het bedrijf van herkomst;  

d. het aantal varkens;  

e. het kenteken van het transportmiddel.     
4.  In afwijking van het tweede lid kan worden volstaan met een vervoersdocument bestemd voor de vervoerder, indien de houder die de varkens van zijn bedrijf afvoert, alsmede de houder die varkens op zijn bedrijf aanvoert de gegevens, bedoeld in het derde lid, op elektronische wijze beschikbaar heeft in zijn bedrijfsregister, bedoeld in artikel 31, eerste lid.  

### Artikel  31  

1.  De houder houdt schriftelijk of elektronisch op een overzichtelijke wijze op het bedrijf een bedrijfsregister bij waarin hij binnen 3 werkdagen te rekenen vanaf de dag na de dag waarop de gebeurtenis heeft plaatsgevonden opneemt: 

a.  opgetreden merkverlies, onder vermelding van het oormerknummer en de datum;  

b.  aan- en afvoer van varkens op onderscheidenlijk van zijn bedrijf, onder vermelding van: 

het UBN van het bedrijf van herkomst of van het bedrijf van bestemming, of bij invoer of uitvoer naam, adres en woonplaats van deze bedrijven;  

oormerknummers;  

het aantal varkens;  

de datum;  

indien het de invoer van varkens betreft, het nummer van het gezondheidscertificaat;  

indien het uit een derde land ingevoerde varkens betreft en het betrokken bedrijf het bestemmingsadres is, het door het derde land toegekende identificatienummer en het oormerknummer van het op het bedrijf aangebrachte merk, en  

het kenteken van het transportmiddel.      
2.  Bij dit register worden de voor de houder bestemde exemplaren van het vervoersdocument bewaard.   
3.  De in het eerste en tweede lid bedoelde gegevens worden drie jaar op het bedrijf bewaard.    
4.  Indien het bedrijfsregister elektronisch wordt bijgehouden, draagt de houder er zorg voor dat de in het eerste lid, alsmede in artikel 30, derde lid, bedoelde gegevens overzichtelijk in beeld kunnen worden gebracht en ter plekke kunnen worden uitgeprint. 

### Artikel  32  

1.  De houder meldt de aan- en afvoer van varkens op, onderscheidenlijk van zijn bedrijf en de afvoer van dode varkens van zijn bedrijf binnen twee werkdagen aan de minister.   
2.  De melding bevat de volgende gegevens: 

a.  het UBN van het betrokken bedrijf;  

b.  het UBN van het bedrijf van herkomst of van het bedrijf van bestemming van de varkens;  

c. in voorkomend geval land van herkomst of land van bestemming;  

d. het aantal en het soort varkens;  

e. de datum, en 

f. het kenteken van het transportmiddel.    
3.  De melding geschiedt per telefoon via het daartoe ingerichte voice response systeem of wordt op elektronische wijze toegezonden overeenkomstig de door de minister aangegeven wijze.   
4.  In afwijking van het eerste lid, kan het melden van de afvoer van dode varkens naar een categorie 1-verwerkingsbedrijf of een categorie 2-verwerkingsbedrijf geschieden door tussenkomst van het desbetreffende bedrijf, indien de houder het desbetreffende bedrijf hiertoe schriftelijk in papieren versie heeft gemachtigd.  

### Artikel  33  

1.  Indien het bedrijf een slachthuis is, controleert de houder, overeenkomstig een door de minister goedgekeurd protocol, terstond na aanvoer of de varkens ingevolge artikel 13, eerste lid, onderdeel b, zijn geïdentificeerd en geregistreerd.   
2.  Indien bij de in het eerste lid bedoelde controle blijkt dat varkens niet volledig zijn geïdentificeerd en geregistreerd, doet de houder hiervan terstond melding aan de NVWA.   

### § 7 

####Identificatie en registratie van schapen en geiten 

### Artikel  34  

In deze paragraaf wordt verstaan onder:a.I&R-systeem schapen en geiten:geautomatiseerd gegevensbestand als bedoeld in artikel 8, eerste lid, van verordening 21/2004;b.identificatiecode:op het voor een schaap of geit bestemd merk vermelde of uit de elektronische transponder in een elektronisch merk uit te lezen identificatiecode als bedoeld in artikel 12i. 

### Artikel  35  

1. Alle schapen en geiten die op of voor 9 juli 2005 zijn geboren, zijn tenminste met één merk gemerkt.
2. De termijn, bedoeld in artikel 4, eerste lid, van verordening 21/2004, waarbinnen de merken worden aangebracht, bedraagt zes maanden na de geboorte, of zoveel eerder als het schaap of de geit wordt afgevoerd of over de openbare weg wordt verplaatst.
3. In afwijking van het tweede lid kan een schaap die de leeftijd van zes maanden nog niet heeft bereikt en dat nog niet is gemerkt, worden verplaatst over de openbare weg ten behoeve van een verplaatsing binnen het bedrijf, indien het desbetreffende schaap wordt verplaatst in gezelschap van het moederdier.
4. De termijn, bedoeld in artikel 4, vierde lid, van verordening 21/2004, waarbinnen de merken worden aangebracht bij een uit een derde land ingevoerde schaap of geit, bedraagt drie werkdagen, gerekend vanaf de dag van aanvoer op het bedrijf.

### Artikel  36  

1. Indien een schaap dat, of een geit die geboren is op of voor 9 juli 2005, door één merk is gemerkt en het merk heeft verloren, hermerkt de houder het schaap of de geit binnen drie werkdagen te rekenen vanaf de dag na de dag waarop het verlies is opgetreden met een vervangend merk.
2. Indien een schaap dat, of een geit die geboren is na 9 juli 2005, door middel van twee merken is gemerkt, één merk heeft verloren, bestelt de houder binnen drie werkdagen te rekenen vanaf de dag na de dag waarop het verlies is opgetreden een vervangend merk met dezelfde gegevens als bedoeld in artikel 12f, eerst lid, onderdeel b, en hermerkt het schaap of de geit zodra het merk in zijn bezit is. 
3.  In afwijking van het tweede lid, mag de houder bij een schaap dat of een geit die een merk heeft verloren, het andere merk ook verwijderen en het schaap of de geit merken met twee nieuwe merken overeenkomstig artikel 12e. 
4. In afwijking van het tweede lid, mag de houder bij een schaap dat of geit die rechtstreeks of via een verzamelcentrum wordt afgevoerd naar een slachthuis binnen Nederland, het verloren merk binnen drie werkdagen te rekenen vanaf de dag na de dag waarop het verlies is opgetreden, vervangen door een:

a.elektronisch tijdelijk merk als bedoeld in artikel 12e, onderdeel i, voor zover het schaap of de geit een elektronisch merk heeft verloren;

b.conventioneel tijdelijk merk als bedoeld in artikel 12e, onderdeel i, voor zover het schaap of de geit een conventioneel merk heeft verloren.
5. Indien een schaap of geit waarvan een verloren merk is vervangen door een tijdelijk merk als bedoeld in het vierde lid, niet wordt afgevoerd naar een slachthuis, wordt het tijdelijke merk verwijderd en wordt het schaap of de geit voor afvoer van het bedrijf hergemerkt met een vervangend merk overeenkomstig het tweede lid. 

### Artikel  37  

1. Een houder kan bij een schaap of geit, geboren op of voor 9 juli 2005, een tweede merk met dezelfde gegevens als bedoeld in artikel 12f, eerste lid, onderdeel b, aanbrengen.
2. Het tweede merk, bedoeld in het eerste lid, is een conventioneel merk.

### Artikel  38  

1. In afwijking van artikel 10, eerste lid, is het de houder toegestaan om zijn schapen of geiten die zijn gemerkt met één conventioneel merk of twee conventionele merken om te merken met merken als bedoeld in artikel 12e, eerste lid, onderdelen a tot en met h.
2. De schapen en geiten, bedoeld in het eerste lid, worden overeenkomstig de eisen van artikel 12e, eerste lid, onderdelen a tot en met h, omgemerkt. 

###Artikel 38a 

Elektronische merken worden uitgelezen met een uitleesapparaat als bedoeld in hoofdstuk I, onderdeel e, van de bijlage bij beschikking 2006/968/EG, dat voldoet aan hoofdstuk III, onderdeel 1, van de bijlage bij beschikking 2006/968/EG.

###Artikel 38b 

1.  Naast de gegevens, bedoeld in deel C, onderdeel 1, van de bijlage bij verordening 21/2004 wordt op het verplaatsingsdocument, bedoeld in artikel 6, eerste lid, van verordening 21/2004 de identificatiecode van de verplaatste schapen en geiten vermeld. 
2. Het verplaatsingsdocument, bedoeld in het eerste lid, wordt in drievoud opgemaakt, waarbij een exemplaar bestemd is voor de houder die de schapen of geiten van zijn bedrijf afvoert, een exemplaar bestemd is voor de vervoerder en een exemplaar bestemd is voor de houder die de schapen of geiten op zijn bedrijf aanvoert.
3. In afwijking van het eerste en tweede lid, is het toegestaan dat:

a.schapen en geiten vergezeld gaan van een uitleesapparaat waarin de gegevens zijn opgenomen die ingevolge artikel 6, eerste lid, van verordening 21/2004 in samenhang met deel C, onderdeel 1, van de bijlage bij verordening 21/2004, in het verplaatsingsdocument zijn opgenomen, of

b.de kennisgeving als bedoeld in artikel 38d, zesde lid, in afwijking van artikel 38d, zevende lid, heeft plaatsgevonden voorafgaand aan de afvoer van de dieren van het bedrijf en de kennisgeving is geschied op de wijze als bedoeld in artikel 38f, eerste lid, onderdeel b.
4. De termijn, bedoeld in artikel 6, derde lid, van verordening 21/2004 bedraagt drie jaar.

###Artikel 38c 

1. Het I&R-systeem schapen en geiten wordt beheerd door de minister.
2. Naast de gegevens die ingevolge verordening 21/2004 in het I&R-systeem schapen en geiten opgenomen zijn, bevat het I&R-systeem schapen en geiten tenminste de identificatiecodes van de aan de houder geleverde, maar nog niet bij schapen of geiten aangebrachte merken.

###Artikel 38d 

1. De houder van schapen of geiten stelt de minister bij het aanbrengen van de merken na de geboorte van een schaap of geit als bedoeld in artikel 4, eerste lid, van verordening 21/2004, in kennis van de gegevens, bedoeld in deel B, onderdeel 2, onder a, b en d, van de bijlage bij verordening 21/2004.
2. De houder van schapen of geiten stelt de minister bij de dood van een schaap of geit in kennis van de gegevens, bedoeld in deel B, onderdeel 2, onder a, c en d, van de bijlage bij verordening 21/2004, behoudens in gevallen waarin de kennisgeving, bedoeld in het eerste lid, nog niet heeft plaatsgevonden.
3. De houder van schapen of geiten stelt de minister bij de aanvoer van een schaap of geit in kennis van de gegevens, bedoeld in deel D, onderdeel 2, onder a, b, d en e van de bijlage bij verordening 21/2004, alsmede van de identificatiecode van de aangevoerde dieren.
4. Indien de kennisgeving als bedoeld in het derde lid, betrekking heeft op de aanvoer van een schaap of geit, afkomstig uit een lidstaat, wordt tevens opgave gedaan van het land van herkomst en de diersoort.
5. Indien de kennisgeving, bedoeld in het derde lid, betrekking heeft op de aanvoer van een schaap of geit, afkomstig uit een derde land, wordt tevens opgave gedaan van het land van herkomst, de diersoort en de oorspronkelijke identificatiecode van het dier.
6. De houder van schapen of geiten stelt de minister bij de afvoer van een schaap of geit, in kennis van de gegevens, bedoeld in deel D, onderdeel 2, onder a, b, c en d van de bijlage bij verordening 21/2004, alsmede van de identificatiecode van het dier, met dien verstande dat indien artikel 38b, derde lid, onderdeel b, van toepassing is de houder van de dieren de minister eveneens in kennis stelt van de diersoort, het vergunningnummer of de naam van de vervoerder en het kenteken van het transportmiddel. 
7.  De kennisgeving, bedoeld in het tweede tot en met het zesde lid, geschiedt binnen 7 dagen, te rekenen vanaf de dag na de dag waarop de gebeurtenis waarvan kennisgeving wordt gedaan, heeft plaatsgevonden.  
8.  De kennisgeving, bedoeld in het eerste lid, geschiedt binnen 6 maanden na de geboorte, of zoveel eerder als het schaap of de geit wordt afgevoerd of over de openbare weg wordt verplaatst. 

###Artikel 38e 

1. De houder van schapen of geiten stelt de minister bij het vervangen van een verloren merk door twee nieuwe merken, als bedoeld in artikel 36, derde lid, in kennis van de identificatiecode van het oorspronkelijke merk, de identificatiecode van de nieuwe merken en de datum van het aanbrengen van de vervangende merken.
2. De houder van schapen of geiten stelt de minister bij het vervangen van een verloren merk bij schapen en geiten door een tijdelijk merk, als bedoeld in artikel 36, vierde lid, in kennis van de identificatiecode van het dier, de identificatiecode van het tijdelijke merk en de datum van het aanbrengen van het tijdelijke merk.
3. De houder van schapen of geiten stelt de minister bij het ommerken van schapen en geiten als bedoeld in artikel 38, in kennis van de identificatiecode van het oorspronkelijke merk, de identificatiecode van de nieuwe merken en de datum van aanbrengen van de vervangende merken. 
4.  De kennisgeving, bedoeld in het eerste tot en met het derde lid, geschiedt binnen zeven dagen, te rekenen vanaf de dag na de dag waarop de gebeurtenis waarvan kennisgeving wordt gedaan, heeft plaatsgevonden of zoveel eerder als het schaap of de geit wordt afgevoerd of over de openbare weg wordt verplaatst. 

###Artikel 38ea 

1. De houder van schapen en geiten als bedoeld in de [artikelen 5.2.1 tot en met 5.2.3 van de Regeling tijdelijke maatregelen dierziekten](../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md) stelt de minister overeenkomstig [artikel 5.2.4, vierde lid, van de Regeling tijdelijke maatregelen dierziekten](../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md) na een voltooide eerste vaccinatie of na elke jaarlijkse herhalingsvaccinatie in kennis van de datum waarop het dier is gevaccineerd. 
2.  De kennisgevingen, bedoeld in het eerste lid, geschieden binnen 7 dagen nadat de in dat lid bedoelde vaccinaties zijn uitgevoerd, met dien verstande dat de kennisgevingen van de jaarlijkse herhalingsvaccinaties uiterlijk voor 1 augustus van het betreffende jaar geschieden. 
3. De minister kan aan een ander dan de houder van een schaap of geit de datum waarop het dier is gevaccineerd en de status van de vaccinatie kenbaar maken.

###Artikel 38f 

1. De kennisgevingen, bedoeld in artikel 38d, eerste tot en met zesde lid en 38e, eerste, tot en met derde lid, geschieden:

a.per telefoon via het daartoe ingerichte voice response systeem, of

b.elektronisch.
2. Het eerste lid is tevens van toepassing op een kennisgeving die niet binnen de termijn, bedoeld in artikel 38d, zevende lid en 38e, vierde lid, is gedaan.
3. De kennisgeving, bedoeld in artikel 38ea, eerste lid, geschiedt:

a.elektronisch, of

b.via het DR-loket.
4. Het derde lid is tevens van toepassing op een kennisgeving die niet binnen de termijn, bedoeld in artikel 38ea, derde lid, is gedaan.
5. De minister kan nadere voorwaarden stellen waaronder de kennisgeving, bedoeld in het derde lid, wordt geaccepteerd.

###Artikel 38g 

1. De houder kan een kennisgeving herstellen.
2. Het verzoek tot herstel van een kennisgeving, bedoeld in artikel 38d, eerste tot en met zesde lid, en 38e, eerste tot en met derde lid, geschiedt via het voice response systeem of elektronisch.
3. Het verzoek tot herstel van een kennisgeving, bedoeld in artikel 38ea, eerste lid, geschiedt elektronisch of via het DR-loket.
4. De minister kan nadere voorwaarden stellen waaronder het herstel, bedoeld in het eerste lid, wordt geaccepteerd.

###Artikel 38h 

Het is verboden in strijd te handelen met de artikelen 4, eerste, vierde en vijfde lid, 5, vijfde lid, 6, eerste en derde lid, en 8, tweede lid, van verordening 21/2004.

###Artikel 38i 

De ambtenaren, bedoeld in [artikel 114, eerste lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md) zijn tevens belast met het toezicht op de naleving van verordening 21/2004.

###Artikel 38j 

1. Indien het bedrijf een slachthuis is, controleert de houder, overeenkomstig een door de minister goedgekeurd protocol, terstond na aanvoer of de schapen of geiten overeenkomstig artikel 13, eerste lid, onderdeel c, zijn geïdentificeerd en geregistreerd.
2. Indien bij de in het eerste lid bedoelde controle blijkt dat schapen of geiten niet volledig zijn geïdentificeerd en geregistreerd, doet de houder hiervan terstond melding aan de NVWA.
3. De schapen of geiten, bedoeld in het tweede lid, worden terstond afgezonderd van de overige schapen en geiten in het slachthuis. De ambtenaar van de NVWA kan ter zake aanwijzingen geven.
4. Schapen en geiten worden slechts geslacht indien bij de in het eerste lid bedoelde controle is gebleken dat de schapen en geiten overeenkomstig artikel 13, eerste lid, onderdeel c, zijn geïdentificeerd en geregistreerd.
5. In afwijking van het vierde lid, is het toegestaan de in het tweede lid bedoelde schapen of geiten te slachten indien een onderzoek als bedoeld in bijlage II, onderdeel 2 of 3, bij deze regeling heeft plaatsgevonden.
6. Indien een schaap of geit dat, onderscheidenlijk die is gemerkt met merken als bedoeld in artikel 12e, eerste lid, onderdelen b, d, g of h ter slacht wordt gebracht, vernietigt de houder, onder toezicht van de officiële dierenarts, het elektronische merk terstond na de slacht.

### §  7a  

####Identificatie en registratie van honden

### Artikel  38k  

1.  De gegevens, bedoeld in [artikel 7, derde tot en met vijfde lid](../../../../../../../../AMvB/besluit/identificatie/en/registratie/van/dieren/BWBR0009019/README.md), [8, eerste en tweede lid](../../../../../../../../AMvB/besluit/identificatie/en/registratie/van/dieren/BWBR0009019/README.md), en [9, tweede en derde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), worden schriftelijk of digitaal aangeleverd.   
2.  De houder van een hond doet de melding of registratie, bedoeld in: 

a. [artikel 7, vijfde lid, onderdeel a, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen veertien dagen nadat de wijziging zich heeft voorgedaan;  

b. [artikel 7, vijfde lid, onderdeel b, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen veertien dagen nadat de hond overleden of blijvend vermist is;  

c. [artikel 8, eerste lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen veertien dagen, nadat de hond is overgedragen;  

d. [artikel 8, tweede lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen veertien dagen nadat de hond is verkregen, of  

e. [artikel 9, tweede en derde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen veertien dagen nadat de hond in Nederland is gebracht.    

### Artikel  38l  

1.  Een aanvraag tot aanwijzing als databank als bedoeld in [artikel 10 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), wordt ingediend bij de Dienst Regelingen van het ministerie.   
2.  Op een aanvraag tot aanwijzing wordt binnen zes weken na de datum van ontvangst van de aanvraag een besluit genomen.   
3.  De minister kan de termijn eenmaal met zes weken verlengen.   
4.  Een aanvraag tot aanwijzing gaat vergezeld van: 

a. bewijsstukken dat voldaan wordt aan [artikel 10, vierde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), waaronder bewijs dat de gegevens, bedoeld in artikel 10, derde lid, van het besluit, elektronisch kunnen worden uitgewisseld met de minister;  

b. bewijsstukken dat voldaan wordt aan artikel 38m van deze regeling;  

c. een bewijs van inschrijving in het handelsregister, en  

d. een verklaring dat een bewerkersovereenkomst met de minister wordt gesloten, indien de databank wordt aangewezen.    

### Artikel  38m  

1.  De beheerder van een aangewezen databank verstrekt aan de houder van een hond een digitaal of schriftelijk bewijs met de gegevens van de registratie of melding of van wijziging van de registratie.   
2.  De beheerder van een aangewezen databank treft de volgende maatregelen, bedoeld in artikel 10, vierde lid, onderdeel f: 

a. inzage geven aan een houder in de geregistreerde gegevens van die houder;  

b. op verzoek aangeven of een hond geregistreerd is in zijn databank, en  

c. indien de beheerder meent dat de gegevens van een houder correct zijn vastgelegd, maar de houder van een hond dit standpunt bestrijdt, vastleggen dat de houder van een hond zijn gegevens als niet correct beschouwt en dit melden aan de minister.     
3.  De beheerder van een aangewezen databank levert de gegevens, bedoeld in de [artikelen 7, derde tot en met vijfde lid](../../../../../../../../AMvB/besluit/identificatie/en/registratie/van/dieren/BWBR0009019/README.md), [8, eerste en tweede lid](../../../../../../../../AMvB/besluit/identificatie/en/registratie/van/dieren/BWBR0009019/README.md), en [9, tweede en derde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), binnen één werkdag na het verkrijgen van de gegevens van de houder aan bij de minister.   
4.  De gegevens, bedoeld in de [artikelen 7, derde tot en met vijfde lid](../../../../../../../../AMvB/besluit/identificatie/en/registratie/van/dieren/BWBR0009019/README.md), [8, eerste en tweede lid](../../../../../../../../AMvB/besluit/identificatie/en/registratie/van/dieren/BWBR0009019/README.md) en [9, tweede en derde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md) worden dertig jaar bewaard, met dien verstande dat na melding van overlijden of blijvende vermissing als bedoeld in artikel 7, vijfde lid, onderdeel b, van het besluit, de gegevens vijf jaar na die melding worden bewaard.   
5.  Indien de beheerder van een databank te maken krijgt met een onvoorziene situatie waardoor hij niet kan voldoen aan de verplichtingen uit dit artikel, stelt hij onverwijld de minister daarvan op de hoogte.  

### Artikel  38n  

1.  Voor in Nederland geboren honden wordt een chip gebruikt: 

a. die een uniek en niet te wijzigen nummer bevat van vijftien cijfers, waarvan de eerste drie cijfers 528 zijn;  

b. die bedoeld is voor de identificatie van dieren;  

c. waarvan het nummer elektronisch afleesbaar is, en  

d. die het welzijn en de gezondheid van de hond niet negatief beïnvloedt.     
2.  Een chip die voldoet aan ISO-norm 11784 en 11785 wordt vermoed te voldoen aan het eerste lid, onderdelen a tot en met c.   
3.  Indien een chip niet voldoet aan ISO-norm 11784 en 11785 levert de houder van een hond bij een controle de middelen om de chip af te kunnen lezen.  

### Artikel  38o  

1.  Een chip wordt onderhuids aan de linkerzijde van de hals of aan de dorsale zijde tussen de schouderbladen ingebracht.   
2.  De administratie, bedoeld in [artikel 15 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md): 

a. bevat de plaats in de hond waar de chip is ingebracht, bedoeld in het eerste lid, en  

b. bevat de gegevens van de houder van de hond, bedoeld in [artikel 7, derde of vierde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md).     
3.  De administratie, bedoeld in [artikel 15 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), wordt gedurende zeven jaar bewaard.  

### Artikel  38p  

1.  De verstrekking van unieke nummers aan degene die chips vervaardigt of laat vervaardigen, geschiedt door de Dienst Regelingen van het ministerie.   
2.  De administratie, bedoeld in [artikel 16 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), wordt gedurende dertig jaar bewaard.  

### Artikel  38q  

Indien een chip wordt verwijderd als bedoeld in [artikel 14, vierde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), registreert de houder in een aangewezen databank: 

a. de datum van vervanging van de chip;  

b. het nummer van de nieuwe chip, en  

c. de gegevens, bedoeld in [artikel 7, derde of vierde lid, van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md).   

### §  7b  

####Identificatie en registratie van paardachtigen

### Artikel  38r  

1.  In deze paragraaf wordt verstaan onder: 

a.  *duplicaat identificatiedocument:* duplicaat identificatiedocument als bedoeld in artikel 16, eerste lid, van Verordening (EG) nr. 504/2008;  

b.  *geregistreerde paardachtigen:* geregistreerde paardachtigen als bedoeld in artikel 2, onderdeel c, van Richtlijn 2009/156/EG van de Raad van 30 november 2009 tot vaststelling van veterinairrechtelijke voorschriften voor het verkeer van paardachtigen en de invoer van paardachtigen uit derde landen (PbEU 2010, L 192);  

c.  *identificatiedocument:* identificatiedocument als bedoeld in artikel 5, eerste lid, van Verordening (EG) nr. 504/2008;  

d.  *tijdelijk document:* tijdelijk document als bedoeld in artikel 14, derde lid, van Verordening (EG) nr. 504/2008;  

e.  *vervangend identificatiedocument:* vervangend identificatiedocument als bedoeld in artikel 17 van Verordening (EG) nr. 504/2008.     
2.  Deze paragraaf is op paardachtigen die leven op natuurterreinen opgenomen in bijlage IV bij deze regeling, slechts van toepassing indien zij dit terrein verlaten, met dien verstande dat artikel 38v, eerste lid, niet van toepassing is.  

### Artikel  38s  

Het is verboden te handelen in strijd met de artikelen 3, eerste en tweede lid, 5, vijfde lid, 8, eerste lid, 11, tweede lid, 13, 14, derde en vierde lid, 15, eerste lid, 19, tweede en vijfde lid, 20, en 21, eerste en tweede lid, en 26, eerste lid, tweede alinea en tweede lid, van Verordening (EG) nr. 504/2008. 

### Artikel  38t  

1.  De minister is bevoegd besluiten te nemen: 

a. tot afgifte en wijziging van een identificatiedocument, bedoeld in artikel 4, eerste lid in samenhang met het derde lid van Verordening (EG) nr. 504/2008;  

b. omtrent de identificatie van ingevoerde paardachtigen als bedoeld in artikel 8, eerste lid, van Verordening (EG) nr. 504/2008;  

c. tot afgifte van een tijdelijk identificatiedocument, bedoeld in artikel 14, derde lid, van Verordening (EG) nr. 504/2008;  

d. tot afgifte en wijziging van een duplicaat identificatiedocument, bedoeld in artikel 16, eerste lid, in samenhang met het derde en vierde lid van Verordening (EG) nr. 504/2008;  

e. tot afgifte en wijziging van een vervangend identificatiedocument, bedoeld in artikel 17, van Verordening (EG) nr. 504/2008.     
2.  De minister is de bevoegde autoriteit, bedoeld in de artikelen 15, tweede lid, en 16, tweede lid, van Verordening (EG) nr. 504/2008.   
3.  Indien in Verordening (EG) nr. 504/2008 een taak wordt opgedragen aan de officiële dierenarts is een dierenarts, verbonden aan de NVWA, daartoe bevoegd, voor zover die taak niet bestaat uit het nemen van besluiten.   
4.  De contactinstantie, bedoeld in artikel 23, vierde lid, van Verordening (EG) nr. 504/2008, is de Dienst Regelingen van het ministerie.  

### Artikel  38u  

1.  Een houder van een paardachtige draagt er zorg voor dat de paardachtige geïdentificeerd wordt overeenkomstig artikel 11, eerste lid, van Verordening (EG) nr. 504/2008.   
2.  Voordat de transponder wordt ingebracht, neemt degene die de transponder inbrengt de maatregelen, bedoeld in artikel 9 in samenhang met artikel 10, eerste lid, van Verordening (EG) nr. 504/2008.   
3.  In aanvulling op artikel 11, tweede lid, van Verordening (EG) nr. 504/2008 wordt de transponder aan de linkerkant van de hals van de paardachtige geïmplanteerd.   
4.  In aanvulling op artikel 2, tweede lid, onderdeel b, van Verordening (EG) nr. 504/2008 hebben transponders een uniek nummer dat is verstrekt overeenkomstig artikel 38aa en voldoen de transponder en het uitleesapparaat aan de voorwaarden, genoemd in bijlage V.   
5.  Indien blijkt dat een transponder niet werkt wordt: 

a. indien de identiteit van de paardachtige onomstotelijk kan worden vastgesteld een transponder met hetzelfde nummer ingebracht;  

b. indien de identiteit van de paardachtige niet onomstotelijk kan worden vastgesteld een transponder met een ander nummer ingebracht en worden het identificatiedocument, een röntgenfoto van de hals van de paardachtige en een door de minister vastgesteld klachtenformulier aangeleverd bij de organisatie, bedoeld in artikel 38v, derde of vierde lid, die het identificatiedocument van de paardachtige heeft afgegeven.     
6.  Het formulier, bedoeld in het vijfde lid, is verkrijgbaar bij de organisaties, bedoeld in artikel 38v, derde lid.  

### Artikel  38v  

1.  De termijn ter identificatie van een paardachtige, bedoeld in artikel 5, zesde lid, van Verordening (EG) nr. 504/2008 bedraagt zes maanden na de geboorte van een paardachtige.   
2.  Een aanvraag om een identificatiedocument vindt niet later plaats dan zeven dagen na identificatie van de paardachtige overeenkomstig artikel 38u.   
3.  Indien de aanvraag een geregistreerde paardachtige betreft wordt de aanvraag ingediend bij een organisatie als bedoeld in artikel 4, eerste lid, onderdeel a of b, van Verordening (EG) nr. 504/2008.   
4.  Indien de aanvraag een niet-geregistreerde paardachtige betreft is het derde lid van overeenkomstige toepassing, met dien verstande dat de aanvraag ook kan worden ingediend bij een organisatie, bedoeld in artikel 4, eerste lid, onderdeel a, van Verordening (EG) nr. 504/2008 die niet het stamboek voor het ras van dat dier bijhoudt.   
5.  De aanvraag om een identificatiedocument wordt ingediend met gebruikmaking van een door de minister vastgesteld aanvraagformulier dat wordt ingevuld door of in samenspraak met de organisaties, bedoeld in het derde lid.   
6.  Het aanvraagformulier, bedoeld in het vijfde lid, is verkrijgbaar bij de organisaties, bedoeld in het derde lid.   
7.  Behoudens het bepaalde in artikel 38x wordt voor een paardachtige niet meer dan één aanvraag om een identificatiedocument gedaan.  

### Artikel  38w  

Artikel 38v, derde tot en met zevende lid, zijn van overeenkomstige toepassing op paardachtigen die zijn ingevoerd. 

### Artikel  38x  

1.  Een aanvraag om een duplicaat identificatiedocument of een vervangend identificatiedocument wordt ingediend bij een organisatie als bedoeld in artikel 38v, derde of vierde lid, die tevens is genoemd in artikel 16, eerste, derde of vierde lid of 17 van Verordening (EG) nr. 504/2008.   
2.  Artikel 38v, vijfde en zesde lid, zijn van overeenkomstige toepassing, met dien verstande dat op het formulier wordt vermeld of de aanvraag betrekking heeft op een duplicaat identificatiedocument of een vervangend identificatiedocument.   
3.  De aanvraag om een duplicaat identificatiedocument of een vervangend identificatiedocument gaat vergezeld van een door de minister vastgesteld vragenformulier.   
4.  Het vragenformulier is verkrijgbaar bij de organisaties, bedoeld in het eerste lid.  

### Artikel  38y  

1.  In aanvulling op artikel 19, eerste lid, onderdeel b, van Verordening (EG) nr. 504/2008 wordt een identificatiedocument ongeldig gemaakt door het document te perforeren.   
2.  Een identificatiedocument dat overeenkomstig artikel 19, eerste lid, onderdeel b, van Verordening (EG) nr. 504/2008 ongeldig is gemaakt wordt door de persoon of instantie, bedoeld in artikel 19, tweede lid, van Verordening (EG) nr. 504/2008 naar Dienst Regelingen gestuurd en teruggestuurd aan de organisatie, bedoeld in artikel 38v, derde of vierde lid, die het identificatiedocument heeft afgegeven.   
3.  Een identificatiedocument waarop in strijd met Verordening (EG) nr. 504/2008 wijzigingen of aantekeningen zijn aangebracht, is ongeldig.   
4.  Indien een duplicaat identificatiedocument of een vervangend identificatiedocument is afgegeven, is het oorspronkelijk voor die paardachtige afgegeven identificatiedocument ongeldig.  

### Artikel  38z  

1.  De organisaties, bedoeld in artikel 38v, derde lid, verstrekken de gegevens, bedoeld in artikel 21, eerste lid, onderdelen a, b, c, d, e, f, h, j, k, l, m, en n, van Verordening (EG) nr. 504/2008 vóór de eerste dag van elke kalendermaand aan de minister.   
2.  De organisaties, bedoeld in artikel 38v, derde en vierde lid, verstrekken de gegevens, bedoeld in artikel 21, eerste lid, van Verordening (EG) nr. 504/2008 desgevraagd aan de minister.  

### Artikel  38aa  

1.  Degene die de transponder, bedoeld in artikel 2, onderdeel b, van Verordening (EG) nr. 504/2008 ten behoeve van identificatie van paardachtigen vervaardigt of laat vervaardigen, maakt gebruik van unieke nummers die zijn verstrekt door de Dienst Regelingen van het ministerie.   
2.  Indien degene, bedoeld in het eerste lid, de transponders levert aan een andere persoon of onderneming, houdt diegene een administratie bij van: 

a. de gegevens van de persoon aan wie of onderneming waaraan de transponders worden geleverd, en  

b. de nummers van de transponders.     
3.  Het tweede lid is van overeenkomstige toepassing indien de persoon of onderneming, bedoeld in het tweede lid, onderdeel a, transponders levert aan een andere persoon of onderneming.   
4.  De administratie, bedoeld in het tweede of derde lid, wordt gedurende dertig jaar bewaard.   
5.  Indien degene, bedoeld in het eerste lid, transponders levert met het oog op gebruik als bedoeld in artikel 38u, vijfde lid, onderdeel a, doet hij melding aan de minister van: 

a. het nummer van de transponder;  

b. de datum van levering van de transponder;  

c. de naam en adresgegevens van degene aan wie de transponder is geleverd;  

d. de naam van de instantie, bedoeld in artikel 38v, derde of vierde lid, dat het identificatiedocument van de paardachtige waarbij de transponder is ingebracht, heeft afgegeven.    

### § 8 

####Overige bepalingen over de identificatie en registratie

### Artikel  39  

Het is verboden dieren die niet overeenkomstig deze regeling zijn geïdentificeerd of zijn geregistreerd, te houden, te verhandelen, te vervoeren, aan te voeren of af te voeren.  

### Artikel  39a  

1.  In afwijking van artikel 39 is het toegestaan een rund te houden dat niet overeenkomstig deze regeling is geïdentificeerd of geregistreerd, indien: 

a. de houder van het desbetreffende rund kennisgeving heeft gedaan aan de Minister van de aanwezigheid van dat rund op zijn bedrijf;  

b. bij het desbetreffende rund onder toezicht van een ambtenaar van de NVWA een driehoekige inkeping ter grootte van ongeveer 1 centimeter in beide oormerken van het rund is aangebracht;  

c. de houder van het desbetreffende rund toestaat dat door een ambtenaar van de NVWA een haarmonster en een foto van het rund wordt genomen, en  

d. voor zover het desbetreffende rund één of twee merken heeft verloren, de houder van het rund er zorg voor draagt dat het rund, overeenkomstig artikel 16 en met inachtneming van de bepalingen van paragraaf 3 en 3.1, wordt hermerkt en dat overeenkomstig onderdeel b een inkeping wordt aangebracht in het merk, onderscheidenlijk de merken.     
2.  De houder van het rund doet bij de kennisgeving, bedoeld in het eerste lid, onderdeel a, opgave van de in artikel 14, derde lid, onder C, punt 1, derde en vierde gedachtestreepje, van richtlijn 64/432/EEG, bedoelde gegevens.   
3.  De kennisgeving, bedoeld in het eerste lid, onderdeel a, geschiedt schriftelijk door middel van een door Dienst Regelingen van het Ministerie verstrekt formulier.   
4.  De kennisgeving, bedoeld in het eerste lid, onderdeel a, kan niet ongedaan worden gemaakt.   
5.  Paragraaf 3 en 3.1 zijn van overeenkomstige toepassing op de oormerken, bedoeld in het eerste lid, onderdeel b.   
6.   In afwijking van artikel 39 is het toegestaan een rund ten aanzien waarvan wordt voldaan aan het eerste lid rechtstreeks af te voeren en te vervoeren naar het slachthuis met het oog op afvoer naar een categorie 1-verwerkingsbedrijf of, onder voorwaarden, via het slachthuis naar categorie 2-verwerkingsbedrijven.  

### Artikel  40  

1.  In de situaties, bedoeld in artikel 1, eerste lid, artikel 3 en artikel 4, eerste en tweede lid, van verordening 494/98, verbiedt de minister het aanvoeren van runderen op het bedrijf, het afvoeren van runderen van dit bedrijf, en het vervoeren of verhandelen van runderen afkomstig van dit bedrijf.   
2.  In de situatie, bedoeld in artikel 2, tweede lid, van verordening 494/98, verbiedt de minister het afvoeren van runderen van het bedrijf, en het vervoeren of verhandelen van runderen afkomstig van dit bedrijf.   
3.  Bij de vaststelling van een situatie als bedoeld in het eerste lid worden runderen waarvan de houder heeft voldaan aan de vereisten bedoeld in artikel 39a, eerste lid, buiten beschouwing gelaten.  
4.  Het is verboden in strijd te handelen met een verbod als bedoeld in het eerste of tweede lid. 

### Artikel  41  

1.  In afwijking van de artikelen 39 en 40 kan de minister uit het oogpunt van de gezondheid en het welzijn van de dieren op het bedrijf toestemming geven voor het rechtstreekse vervoer naar het slachthuis, dat plaatsvindt onder toezicht van ambtenaren als bedoeld in [artikel 114, tweede lid, van de wet](../../../../../../../../wet/gezondheids-/en/welzijnswet/voor/dieren/BWBR0005662/README.md). 
2. Aan de toestemming, bedoeld in het eerste lid, kunnen voorwaarden worden verbonden.  
3.  De artikelen 39 en 40 gelden niet met betrekking tot de afvoer van kadavers van runderen van een bedrijf en bij vervoer van kadavers van runderen, mits de kadavers rechtstreeks worden vervoerd naar een categorie 1-verwerkingsbedijf of een categorie 2-verwerkingsbedrijf en de kadavers ten minste in één oor zijn gemerkt.   

### Artikel  42  

1. In zoverre in afwijking van de artikelen 39 en 40, tweede lid, behoeft bij rechtstreeks vervoer van runderen naar een slachthuis en bij aanvoer van runderen op een slachthuis niet te zijn voldaan aan artikel 13, eerste lid, onderdeel a, indien slechts één van de gegevens, bedoeld in artikel 14, derde lid, onder C, punt 1, derde, vierde en zevende gedachtestreepje, van richtlijn 64/42/432/EEG ontbreekt. 
2.   Onverminderd het eerste lid is ten aanzien van runderen geboren voor 1 januari 1998 tevens artikel 14, derde lid, onder C, punt 1, vijfde gedachtestreepje, van richtlijn 64/42/432/EEG van toepassing. 

### Artikel  43  

1.  Degene die ingevolge deze regeling gegevens moet melden, bijhouden of vermelden op daartoe bestemde bescheiden, doet dit volledig, juist en naar waarheid.   
2.  Het bijhouden of vermelden van de in het eerste lid bedoelde gegevens geschiedt, voor zover niet uitdrukkelijk anders is bepaald, onverwijld nadat de gegevens bekend zijn bij degene die zij ingevolge deze regeling moet bijhouden of vermelden.   
3.  De gegevens, bedoeld in het eerste lid, worden, voor zover niet uitdrukkelijk anders is bepaald, gedurende drie jaar bewaard.   

### §  8a  

####Tarieven

### §  8a.1  

####Runderen

### Artikel  43a  

1.  Ter zake van het voorhanden of het in voorraad hebben van runderen is de houder van een of meer runderen jaarlijks een bedrag verschuldigd dat bestaat uit: 

a. een vast bedrag per aan de houder toegekend UBN van € 33,50, en  

b. een bedrag afhankelijk van de aantallen runderen die op het bedrijf van de houder zijn geboren, zijn aangevoerd vanuit Nederland, of zijn aangevoerd uit het buitenland.     
2.  Het verschuldigde bedrag, bedoeld in het eerste lid, onderdeel b, bedraagt: 

a. € 1,31 per rund dat is geboren,  

b. € 0,05 per rund dat is aangevoerd vanuit Nederland, en  

c. € 0,64 per rund dat is aangevoerd uit het buitenland,   op het bedrijf van de houder, bedoeld in het eerste lid.   
3.  In afwijking van het tweede lid, onderdeel c, is het verschuldigde bedrag per rund dat vanuit het buitenland rechtstreeks wordt aangevoerd op een slachthuis € 0,05.  

### Artikel  43b  

De aantallen runderen die op het bedrijf van een houder zijn geboren, dan wel aangevoerd vanuit Nederland of uit het buitenland, zoals bedoeld in artikel 43a, eerste lid, onderdeel b, zijn de aantallen in een kalenderjaar op het bedrijf van de houder geboren of aangevoerde runderen zoals geregistreerd onder het aan de houder toegekende UBN in het I&R-systeem Rund, bedoeld in artikel 14, onderdeel a. 

### Artikel  43c  

1.  Voor het op aanvraag verlenen van een goedkeuring als bedoeld in artikel 12a, onderdeel a, in samenhang met artikel 12b, eerste lid, van een model van een oormerk voor runderen, alsmede de wijzigingen daarvan, is de leverancier van het oormerk een vergoeding verschuldigd aan de minister van € 483,75.   
2.  Voor de registratie van een leverancier als bedoeld in artikel 12a, onderdeel b, in samenhang met artikel 12c, eerste lid, is de leverancier van het oormerk een vergoeding verschuldigd aan de minister van € 220,00.  

### Artikel  43e  

1.  Voor het verwerken van een kennisgeving als bedoeld in artikel 21, tweede lid, is de houder door wie of namens wie de kennisgeving is verricht een vergoeding van € 1,08 per kennisgeving per rund verschuldigd.   
2.  Voor het in artikel 22, derde lid, bedoelde invoeren van ontbrekende of juiste gegevens is de houder namens wie de kennisgeving is verricht de volgende vergoedingen per kennisgeving per rund verschuldigd: 

a. ingeval aanvullend onderzoek nodig is: € 27,91;  

b. ingeval geen aanvullend onderzoek nodig is: € 16,84.    

### Artikel  43f  

1.  Voor het verwerken van een verzoek tot herstel als bedoeld in artikel 23, tweede lid is de houder die het verzoek tot herstel doet een vergoeding verschuldigd van € 1,08 per gegeven.   
2.  Voor het verwerken van een schriftelijke kennisgeving als bedoeld in artikel 23, tweede lid, is de houder door wie of namens wie de kennisgeving is verricht een vergoeding van € 10,00 per kennisgeving per rund verschuldigd.   
3.  Voor het verwerken van een verzoek tot registratie, na het verstrijken van een termijn van 80 werkdagen als bedoeld in artikel 22, tweede lid, van een geboortemelding van een kalf waarvan de moeder niet meer leeft en waardoor geen afstammingsonderzoek meer mogelijk is, is de houder die het verzoek doet een vergoeding van € 103,– per rund verschuldigd. 

### Artikel  43g  

Ter zake van het afleggen van een bedrijfsbezoek ten behoeve van het hermerken van runderen, is de houder van die runderen een bedrag verschuldigd van € 44,06 vermeerderd met een bedrag dat overeenkomt met € 54,53 vermenigvuldigd met het aantal uren dat met de afhandeling van het verzoek is gemoeid. 

### §  8a.2  

####Varkens

### Artikel  43h  

1.  Ter zake van het voorhanden of het in voorraad hebben van varkens is de houder van een of meer varkens jaarlijks een bedrag verschuldigd dat bestaat uit: 

a. een vast bedrag per aan de houder toegekend UBN, zoals opgenomen in het tweede en derde lid, en  

b. een bedrag van € 0,20 per door of namens de houder verrichte melding als bedoeld in artikel 32, eerste en tweede lid.     
2.  Het vaste bedrag, bedoeld in het eerste lid, onderdeel a, bedraagt indien de houder van de varkens geen handelaar in varkens, of eigenaar of exploitant van een slachthuis of een verzamelcentrum voor varkens is: 

a. € 33,50 indien het door de houder op het desbetreffende UBN aantal gehouden varkens minder dan 20 bedraagt, of  

b. € 99,00 indien het door de houder op het desbetreffende UBN aantal gehouden varkens 20 of meer dan 20 bedraagt.     
3.  Het vaste bedrag, bedoeld in het eerste lid, onderdeel a, bedraagt € 99,00 indien de houder van de varkens een handelaar in varkens, of eigenaar of exploitant van een slachthuis of een verzamelcentrum voor varkens is.   
4.  Het aantal gehouden varkens, bedoeld in tweede lid, onderdelen a en b, is het gemiddeld aantal in het desbetreffende kalenderjaar door de houder gehouden varkens. Het gemiddeld aantal gehouden varkens wordt door de houder bepaald door het aantal door de houder op de eerste dag elk kwartaal gehouden varkens op te tellen en vervolgens te delen door vier.   
5.  Een houder komt in aanmerking voor het tarief, bedoeld in het tweede lid, onderdeel a, indien het door de houder bepaalde gemiddeld aantal gehouden varkens op verzoek van ambtenaren van de NVWA met schriftelijke stukken kan worden gestaafd.   
6.  Voor het op aanvraag verlenen van een goedkeuring als bedoeld in artikel 12k, onderdeel a, in samenhang met artikel 12l, eerste lid, aan een model van een merk of slachtmerk voor varkens, alsmede de wijzigingen daarvan, is de leverancier van het oormerk een vergoeding verschuldigd aan de minister van € 483,75.   
7.  Voor de registratie van een leverancier als bedoeld in artikel 12k, onderdeel b, in samenhang met artikel 12l, eerste lid, is de leverancier van het oormerk een vergoeding verschuldigd aan de minister van € 220,00. 

### §  8a.3  

####Schapen en geiten

### Artikel  43i  

1.  Ter zake van het voorhanden of het in voorraad hebben van een of meer schapen of geiten is de houder van schapen of geiten jaarlijks een bedrag van € 33,50 per aan de houder toegekend UBN verschuldigd.   
2.  In aanvulling op het eerste lid is de houder per aan de houder toegekend UBN, waar op 1 november van het voorgaande jaar meer dan 100 schapen of geiten worden gehouden, jaarlijks een bedrag van € 540 verschuldigd.  

### Artikel  43j  

1.  Voor het op aanvraag verlenen van een goedkeuring als bedoeld in artikel 12f, eerste lid, onderdeel a, in samenhang met artikel 12g, eerste lid, van een model van een merk voor schapen en geiten, alsmede de wijzigingen daarvan, is de leverancier van het oormerk een vergoeding aan de Minister verschuldigd van € 483,75.   
2.  Voor de registratie van een leverancier als bedoeld in artikel 12f, eerste lid, onderdeel c, in samenhang met artikel 12h, eerste lid, is de leverancier van het oormerk een vergoeding verschuldigd aan de Minister van € 220,00.  

### §  8a.3a  

####Honden

### Artikel  43ja  

1.  De beheerder van een aangewezen databank, bedoeld in [artikel 10 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), is de minister jaarlijks een bedrag verschuldigd van € 2000,–.   
2.  Voor het verwerken van de gegevens bedoeld in [artikel 7, derde en vierde lid van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), is de beheerder van een aangewezen databank, bedoeld in [artikel 10 van het besluit](../../../../../../../../AMvB/besluit/identificatie/en/registratie/van/dieren/BWBR0009019/README.md), een vergoeding verschuldigd aan de minister van € 0,85.  

### §  8a.3b  

####Paardachtigen

### Artikel  43.jb  

Voor het op aanvraag afgeven van een identificatiedocument als bedoeld in artikel 5, eerste lid, van Verordening (EG) nr. 504/2008, een duplicaat identificatiedocument als bedoeld in artikel 16, eerste lid, van Verordening (EG) nr. 504/2008 of een vervangend identificatiedocument als bedoeld in artikel 17 van Verordening (EG) nr. 504/2008, is de aanvrager een vergoeding verschuldigd van ten hoogste de werkelijke kosten verbonden aan de uitgifte van het document. 

### §  8a.4  

####Overige bepalingen tarieven

### Artikel  43k  

1.  Indien een houder dieren van meerdere diersoorten houdt en aan die houder is één UBN toegekend, is de houder voor elke diersoort die hij houdt in voorkomend geval het vaste bedrag verschuldigd, bedoeld in artikel 43a, eerste lid, en 43g, tweede lid, en het bedrag, bedoeld in artikel 43i.   
2.  Voor het op aanvraag in papieren versie verstrekken van de overzichten, bedoeld in artikel 1, onderdelen oo en pp, is de aanvrager de volgende vergoedingen verschuldigd: 

a. een vast bedrag van € 2,63 voor een stallijst;  

b. een vast bedrag van € 3,96 voor een afschrift bedrijfsregister.   

### Artikel  43l  

1.  De hoogte van het totaal verschuldigde bedrag wordt vastgesteld door de minister.   
2.  Bij de vaststelling, bedoeld in het eerste lid, kan de minister de ingevolge deze regeling verschuldigde bedragen verrekenen met de werkelijk bij de uitvoering van de in deze regeling bedoelde handelingen gemaakte kosten, indien de gemaakte kosten lager uitvallen dan de verschuldigde bedragen.   
3.  De ingevolge deze regeling verschuldigde bedragen zijn verschuldigd aan de minister.  

### §  8b  

####Medebewind

Vervallen per 01-01-2014 

### § 9 

####Overgangs- en slotbepalingen 

### Artikel  44  

1.  Indien een houder van dieren op het tijdstip van inwerkingtreding van deze regeling overeenkomstig artikel 2 van de Regeling identificatie en registratie van dieren 2002 is geregistreerd, geldt deze registratie als een registratie overeenkomstig artikel 2 van deze regeling.   
2.  Indien een UBN op het tijdstip van inwerkingtreding van deze regeling is toegekend, geldt dit UBN als UBN dat is toegekend overeenkomstig artikel 3 van deze regeling.   
3.  Ontheffingen van het bij of krachtens artikel 3 van de Verordening identificatie en registratie varkens 1998 bepaalde die zijn verleend aan een houder van fokvarkens en op grond waarvan het die houder is toegestaan fokvarkens te merken met een tatoeage, gelden tot 1 januari 2004 als een ontheffing van artikel 8 van deze regeling.   
4.  In afwijking van de artikelen 29, eerste en derde lid, en 34, eerste en vierde lid, hoeven varkens, schapen en geiten die vóór 1 februari 2003 vanuit een derde land worden ingevoerd waarbij het bestemmingsadres een slachthuis is, niet te worden gemerkt overeenkomstig deze regeling mits de dieren op dit slachthuis binnen 30 dagen na aanvoer worden geslacht.   
5.  De houder neemt de schapen en geiten die ingevolge artikel 34, eerste lid, alsnog worden gemerkt uiterlijk 1 mei 2003 op in het bedrijfsregister, bedoeld in artikel 36, en vermeldt daarbij het oormerknummer van het aangebrachte merk en, voor zover bekend, de geboortedatum van het desbetreffende schaap of de desbetreffende geit.   
6.  Tot 1 februari 2003 kan de houder van schapen of geiten gebruik maken van het bedrijfsregister, respectievelijk het vervoersdocument dat overeenkomt met het model dat is opgenomen in Bijlage II, onderdeel B, respectievelijk Bijlage III, van de Regeling identificatie en registratie van dieren 2002.   

### Artikel  44a  

1. Van de toegelaten oormerken voor runderen, bedoeld in bijlage I, onderdeel B, onder 1, bij de Regeling identificatie en registratie van dieren zoals die luidde onmiddellijk voor inwerkingtreding van de regeling van de Minister van Landbouw, Natuur en Voedselkwaliteit, van 27 november 2006, houdende wijziging van de Regeling identificatie en registratie van dieren in verband met modernisering van voorschriften I&R runderen (TRCJZ/2006/3606), worden de modellen geacht te zijn goedgekeurd op grond van artikel 12a, onderdeel a.
2. De leveranciers van voor runderen toegelaten oormerken, bedoeld in bijlage I, onderdeel B, onder 1, van de Regeling identificatie en registratie van dieren zoals die luidde onmiddellijk voor inwerkingtreding van de regeling van de Minister van Landbouw, Natuur en Voedselkwaliteit, van 27 november 2006, houdende wijziging van de Regeling identificatie en registratie van dieren in verband met modernisering van voorschriften I&R runderen (TRCJZ/2006/3606), worden geacht te zijn geregistreerd op grond van artikel 12a, onderdeel b. 
3. In afwijking van artikel 23, tweede lid, geschiedt het verzoek tot herstel van een kennisgeving die vóór 1 december 2006 is gedaan, schriftelijk in papieren versie aan het ministerie.

### Artikel  44b  

1. Van de toegelaten oormerken voor schapen en geiten, bedoeld in bijlage I, onderdeel D, onder 1, 2 en 3, bij de Regeling identificatie en registratie van dieren zoals die luidde onmiddellijk voor inwerkingtreding van de regeling van de Minister van Landbouw, Natuur en Voedselkwaliteit, van 27 november 2006, houdende wijziging van de Regeling identificatie en registratie van dieren in verband met modernisering van voorschriften I&R runderen (TRCJZ/2006/3606), wordt het model goedgekeurd op grond van artikel 12f, eerste lid, onderdeel a.
2. Leveranciers van voor schapen en geiten toegelaten oormerken, bedoeld in bijlage I, onderdeel D, onder 1, 2 en 3, bij de Regeling identificatie en registratie van dieren zoals die luidde onmiddellijk voor inwerkingtreding van de regeling van 27 november 2006, TRCJZ/2006/3606 worden geacht te zijn geregistreerd door Dienst Regelingen van het Ministerie op grond van artikel 12f, eerste lid, onderdeel c.
3. Merken die zijn gebruikt in de Pilot Elektronische identificatie en registratie voor schapen en geiten, als bedoeld in de beschikking van de Minister van Landbouw, Natuur en Voedselkwaliteit van 27 april 2006 houdende een ontheffing op de Regeling Identificatie en Registratie van dieren en het Ingrepenbesluit, VD/06/920, worden geacht te zijn goedgekeurd op grond van artikel 12f, eerste lid, onderdeel a.
4. Leveranciers van merken die zijn gebruikt in de Pilot Elektronische identificatie en registratie voor schapen en geiten, als bedoeld in de beschikking van de Minister van Landbouw, Natuur en Voedselkwaliteit van 27 april 2006 houdende een ontheffing op de Regeling Identificatie en Registratie van dieren en het Ingrepenbesluit, VD/06/920, worden geacht te zijn geregistreerd op grond van artikel 12f, tweede lid, onderdeel b.

###Artikel 44c 

1. Vervallen..
2. Vervallen..
3. Vervallen..
4. Vervallen..
5. Artikel 36, vierde lid, van de Regeling identificatie en registratie van dieren, zoals die luidde onmiddellijk voor inwerkingtreding van dit artikel, blijft van toepassing voor houders die ingevolge artikel 36, eerste lid, van de Regeling identificatie en registratie van dieren, zoals die luidde onmiddellijk voor inwerkingtreding van dit artikel, gegevens hebben aangetekend in het register, bedoeld in artikel 5, eerste lid, van verordening 21/2004.
6. Een houder mag schapen en geiten die geboren zijn voor 1 januari 2010, na deze datum identificeren overeenkomstig artikel 12e, eerste lid, onderdelen a, f, en g en tweede lid, van de Regeling identificatie en registratie van dieren, zoals die luidde onmiddellijk voor inwerkingtreding van dit artikel.
7. Schapen en geiten die geïdentificeerd zijn overeenkomstig artikel 12e in samenhang met de artikelen 34 tot en met 34b van de Regeling identificatie en registratie van dieren, zoals die luidde onmiddellijk voor inwerkingtreding van dit artikel, worden geacht te zijn geïdentificeerd overeenkomstig artikel 12e in samenhang met de artikelen 35 tot en met 38.
8. Vervallen..
9. Vervallen..
10. Vervallen.. 
11. Vervallen.. 
12.  Vervallen..   
13.  In afwijking van het eerste, tweede en derde lid, stelt de houder van schapen of geiten op een bedrijf waar op grond van [artikel 22, eerste lid, onderdeel d, van de Gezondheids- en welzijnswet](../../../../../../../../wet/gezondheids-/en/welzijnswet/voor/dieren/BWBR0005662/README.md) voor dieren vanaf 1 juli 2010 een besmetting met Q-koorts is geconstateerd, de minister binnen twee weken na voornoemde constatering ten aanzien van alle door hem gehouden schapen en geiten in kennis van de gegevens, bedoeld in deel B, onderdeel 2, onder a, b en d, van de bijlage bij verordening 21/2004. 

### Artikel  44ca  

1.  Besluiten, niet inhoudende een algemeen verbindend voorschrift, genomen bij of krachtens de [Verordening identificatie en registratie van paardachtigen (PVV) 2009](../../../../../../../../pbo/verordening/identificatie/en/registratie/van/paardachtigen/(pvv)/2009/BWBR0026239/README.md), die golden onmiddellijk voorafgaand aan het tijdstip van inwerkingtreding van dit artikel, worden met ingang van 1 januari 2014 geacht te zijn genomen op grond van deze regeling, onder dezelfde voorschriften, beperkingen en voorwaarden.   
2.  Meldingen, gedaan ter voldoening aan verplichtingen bij of krachtens de [Verordening identificatie en registratie van paardachtigen (PVV) 2009](../../../../../../../../pbo/verordening/identificatie/en/registratie/van/paardachtigen/(pvv)/2009/BWBR0026239/README.md), worden geacht te zijn gedaan op grond van deze regeling.   
3.  De op het tijdstip van inwerkingtreding van dit artikel aanhangige aanvragen, worden met ingang van 1 januari 2014 overeenkomstig deze regeling behandeld door de daartoe bevoegde autoriteit met inachtneming van de termijn die op dat tijdstip is verstreken sinds het tijdstip van indiening van de aanvraag.  

### Artikel  44d  

Deze regeling berust mede op [artikel 13 van de Landbouwwet](../../../../../../../../wet/landbouwwet/BWBR0002252/README.md), de [artikelen 94](../../../../../../../../wet/gezondheids-/en/welzijnswet/voor/dieren/BWBR0005662/README.md), [108](../../../../../../../../wet/gezondheids-/en/welzijnswet/voor/dieren/BWBR0005662/README.md) en [108a van de Gezondheids- en welzijnswet voor dieren](../../../../../../../../wet/gezondheids-/en/welzijnswet/voor/dieren/BWBR0005662/README.md) en [artikel 2 van het Besluit verdachte dieren](../../../../../../../../AMvB/besluit/verdachte/dieren/BWBR0006829/README.md). 

### Artikel  45  

1.  De Regeling identificatie en registratie van dieren 2002 wordt ingetrokken.   
2.  In afwijking van het eerste lid blijft de regeling, bedoeld in het eerste lid, van toepassing voor zover dat voor de strafrechtelijke handhaving van de daarin opgenomen bepalingen noodzakelijk is.   

### Artikel  45a  

1.  De [Regeling tarieven I&R](../../../../../../../../ministeriele-regeling/regeling/tarieven/i&r/BWBR0014539/README.md) wordt ingetrokken.   
2.  De [Regeling medebewind vergoeding en tuchtrechtelijke maatregelen identificatie en registratie eenhoevige dieren](../../../../../../../../ministeriele-regeling/regeling/medebewind/vergoeding/en/tuchtrechtelijke/maatregelen/etc/BWBR0016030/README.md) wordt ingetrokken.   
3.  In afwijking van het eerste lid blijft de regeling, bedoeld in het eerste lid, van toepassing ten aanzien van de bevoegdheid van de minister om de hoogte van de totaal verschuldigde bedragen overeenkomstig die regeling vast te stellen.  

### Artikel  46  

Deze regeling treedt in werking met ingang van 1 januari 2003, met uitzondering van artikel 34, eerste lid, dat op 1 mei 2003 in werking treedt.  

###Artikel 47 

Deze regeling wordt aangehaald als: Regeling identificatie en registratie van dieren.
Deze regeling zal met de toelichting in de Staatscourant worden geplaatst.   

De 
Staatssecretaris van Landbouw, Natuurbeheer en Visserij, 
B.J.Odink     

###Bijlage II 

####Onderzoeken als bedoeld in artikel 26 

1. Een onderzoek van hersenweefsel met één van de testen als bedoeld in bijlage X, hoofdstuk C, punt 4, van verordening (EG) nr. 999/2001 van het Europees Parlement en de Raad van de Europese Unie van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën (PbEG L 147). 2. Een onderzoek naar stoffen waarvan de toediening bij of krachtens een wettelijk voorschrift is verboden. 3. Een onderzoek naar stoffen waarvan de aanwezigheid een bij of krachtens wettelijk voorschrift vastgestelde hoeveelheid overschrijdt. 4. Een onderzoek naar de aanwezigheid van residuen van bacteriegroeiremmende stoffen met behulp van de Nieuwe Nederlandse Niertest (NNNT).

###Bijlage III 

###Onderdeel A  

![55373](http://wetten.overheid.nl/Illustration/55373)

### Bijlage IV 

####, behorende bij artikel 38r 

| Naam natuurterrein  | Adres  |
|:---|:---|
| Asseltse plassen  | Horsterweg/Buggenumseweg, Asselt  |
| Ballastplaat  | Strandweg, Lauwersoog  |
| Beuningse uiterwaarden  | Dijk Beuningen  |
| Bochtjesplaat  | Bochtjesplaat, Oostmahorn  |
| Boerenpad  | Strandweg, Zoutkamp  |
| De Horst  | Voortsestraat 18  6051 JP Maasbracht  |
| De Kom  | Laan van Rhemen van Rhemenshuizen 24A  2242 PT Wassenaar  |
| De Rug  | Maaseikerweg 42, Roosteren  |
| Diezemonding  | Engelsedijk, Den Bosch  |
| Duingebied Dunea  | Meijndelseweg, Wassenaar  |
| Duingebied Dunea  | Haagweg, Monster  |
| Erlecomse waard  | Duffeltdijk 18  6578 JH Leuth  |
| Ezumakeeg  | Ezumakeeg, Anjum  |
| Geuzenbos  | Europaweg/Brielse  Maasdam  Oostvoorne  |
| Geuzenbos Amsterdam uiterwaarden  | Wethouder van Essenweg, Amsterdam  |
| Grafelijkheidsduinen  | Graflijkheidsweg 0  1783 AT Den Helder  |
| Groenlanden/Bison baai  | Langstraat 10  6576 JP Ooij  |
| Hoek v/d Bant  | Mr Gerbrandyweg, Anjum  |
| Horsterwold Stille Kern  | Groenewoudseweg 7  3896 LS Zeewolde  |
| Klompenwaard  | Waaldijk 1  6686 MV Doornenburg  |
| Landtong Rozenburg  | Noordzeeweg 0  3181 ML Rozenburg  |
| Leeuwense Waard  | Waalbandijk Boven-Leeuwen  |
| Lentevreugd  | Duinweg 81  2204 AT Noordwijk  |
| Lippenhuisterheide  | Van Harinxmaweg 1  9244 CJ Beesterzwaag  |
| Loevestein  | Loevestein 1  5307 TG Pederoijen  |
| Loowaard  | Loowaard 1  6924 SG Loo  |
| Maasvallei  | Meerdere subterreinen in gemeenten Maasgouw, Echt-Susteren, Sittard-Geleen en Stein  |
| Meerlebroek  | Kruising Prinsendijk/Muiterdijk, Beesel  |
| Meinderswijk  | Meginhardweg, Arnhem  |
| Millingerwaard  | Waaierboerhoeveweg 5  Millingen  |
| Nationaal park Zuid-Kennemerland  | Duin en kruidbengerweg 66a  2071 LE Santpoort  |
| Oude Waal/Stadswaard  | Oude Waal, Vlietberg 1  6576 JB Ooij  |
| Pampusplaat/Schildhoek  | Strandweg, Zoutkamp  |
| Passewaaij  | Ophemertse dijk 40  4007 PB Tiel  |
| Schipperswaard  | Prins Willemsweg 1  4054 ME Echteld  |
| Spaarnwoude  | Duinlustweg 24  2051 AB Overveen  |
| Vijfhoek  | Overdiemerweg 41  1111 PP Diemen  |
| Weurtse buitenlanden  | Dijk Weurt  |
| Zomerhuisplaat  | De Rijsdammen, Kollumerpomp  |
| Zoutkamperplaat  | Kwelderweg, Warfstermolen  |
| Zwaagstergaarden  | Van Harinxmaweg 1  9244 CJ Beesterzwaag  |

### Bijlage  V 

####, behorende bij artikel 38u 

Voorwaarden transponder 

1. het nummer van de transponder begint met 528;  

2. de transponder is bedoeld voor de identificatie van landbouwhuisdieren en beïnvloedt het welzijn en de gezondheid van paardachtigen niet negatief;  

3. de transponder heeft een omhulsel van bioglas of kunststof;  

4. de transponder is afleesbaar tot een afstand van 12 centimeter met een uitleesapparaat;  

5. de transponder gaat vergezeld van minimaal zes stickers met nummer en barcode;  

6. de transponder is individueel en steriel verpakt;  

7. de barcode op de sticker is met een uitleesapparaat afleesbaar;  

8. de transponder heeft een defectrisico van maximaal 0.5/10.000;  

9. er zijn garantieafspraken over vervanging bij defect;  

10. de levensduur garantie van de transponder bedraagt minimaal 25 jaar;  

11. voor de identificatie wordt een nog niet eerder gebruikte transponder gebruikt.   Voorwaarden uitleesapparaat 

1. het uitleesapparaat voldoet aan artikel 2, tweede lid, onderdeel b, onder ii, van Verordening (EG) nr. 504/2008;  

2. het uitleesapparaat heeft een CE-markering;  

3. het uitleesapparaat kan ook transponders uitlezen die niet voldoen aan artikel 2, tweede lid, van Verordening (EG) nr. 504/2008;  

4. het uitleesapparaat geeft een geluidssignaal bij het vinden van een transponder;  

5. de levensduur garantie van het uitleesapparaat bedraagt ten minste 5 jaar;  

6. verbinding tussen het uitleesapparaat en een computer is mogelijk;  

7. er zijn geheugenfuncties in het uitleesapparaat beschikbaar;  

8. voor het uitleesapparaat is er een reparatieservice in Nederland beschikbaar;  

9. er zijn garantieafspraken over vervanging bij defect;  

10. de beschikbaarheid van componenten van het uitleesapparaat is gegarandeerd.  

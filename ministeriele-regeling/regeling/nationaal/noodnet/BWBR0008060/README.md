<meta http-equiv='Content-Type' content='text/html; charset=utf-8' />

##Regeling Nationaal Noodnet

De Minister van Binnenlandse Zaken,  
Gelet op [artikel 45 van de Politiewet 1993](../../../../../wet/politiewet/1993/BWBR0006299/README.md),
Besluit:    

### Artikel  1  

In deze regeling wordt verstaan onder:    *regio:*   een regio als bedoeld in [artikel 1 van de Politiewet 1993](../../../../../wet/politiewet/1993/BWBR0006299/README.md);     *Nationaal Noodnet:*   het telecommunicatienetwerk dat door PTT-Telecom B.V. is ontwikkeld als noodcommunicatievoorziening.     

### Artikel  2  

1.  Elke regio heeft ten minste twee aansluitingen op het Nationaal Noodnet.   
2.  De jaarlijkse abonnementskosten voor twee aansluitingen op het Nationaal Noodnet worden door de Minister van Binnenlandse Zaken vergoed.   

### Artikel  3  

Met ingang van 1 januari 1997 worden de gelden voor de jaarlijkse abonnementskosten van twee aansluitingen per regio toegevoegd aan en opgenomen in de algemene bijdrage, bedoeld in [artikel 2 van het Besluit financiën regionale politiekorpsen](../../../../../AMvB/besluit/financiën/regionale/politiekorpsen/BWBR0006562/README.md).  

### Artikel  4  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst.  

### Artikel  5  

Deze regeling wordt aangehaald als: Regeling Nationaal Noodnet.  
Deze regeling zal met de toelichting in de Staatscourant en het Algemeen Politieblad worden geplaatst.   

’s-Gravenhage 
21 mei 1996    

De 
Minister van Binnenlandse Zaken, 
H. F.Dijkstal    

<meta http-equiv='Content-Type' content='text/html; charset=utf-8' />

##Regeling gegevens Wet ambulancevervoer

De staatssecretaris van Welzijn, Volksgezondheid en Cultuur,  
Gelet op de [artikelen 2](../../../../../../AMvB/besluit/informatievoorziening/artikel/19/wet/ambulancevervoer/BWBR0003715/README.md), [4](../../../../../../AMvB/besluit/informatievoorziening/artikel/19/wet/ambulancevervoer/BWBR0003715/README.md), [5](../../../../../../AMvB/besluit/informatievoorziening/artikel/19/wet/ambulancevervoer/BWBR0003715/README.md) en [8 van het Besluit informatievoorziening artikel 19 Wet ambulancevervoer](../../../../../../AMvB/besluit/informatievoorziening/artikel/19/wet/ambulancevervoer/BWBR0003715/README.md) (Stb. 1984, 501);
Besluit:    

### Artikel  1  

In deze regeling wordt verstaan onder:   De minister:  de Minister van Volksgezondheid, Welzijn en Sport.     

### Artikel  2  

De gegevens die de vervoerders en de centrale posten ambulancevervoer jaarlijks aan de Minister moeten verstrekken, zijn vermeld in de bijlage.  

### Artikel  3  

1.  De vervoerders dienen de gegevens in bij de centrale posten ambulancevervoer.   
2.  De centrale posten dienen de gegevens in de in de bijlage aangegeven vorm in bij een door de Minister aan te wijzen facilitair bedrijf.   

### Artikel  4  

De Minister stelt jaarlijks de gegevens ter beschikking van gedeputeerde staten.  

### Artikel  4a  

De Minister stelt ambulancevervoerders op aanvraag gegevens ter beschikking in de vorm waarin zij die gegevens vragen.  

### Artikel  5  

Het verwerken en ter beschikking stellen van de gegevens genoemd in de artikelen 3 en 4, eerste lid, van deze regeling wordt gefinancierd via de tarieven dan wel via het Algemeen Fonds Bijzondere Ziektekosten (AFBZ).  

### Artikel  6  

Deze regeling wordt geplaatst in de Nederlandse Staatscourant en treedt in werking met ingang van 1 januari 1987. Zij kan worden aangehaald als ‘Regeling gegevens Wet ambulancevervoer’.  

Rijswijk 
5 september 1986    

De 
staatssecretaris voornoemd, 
D. J. D.Dees    

<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 2 december 2005, nr. WJZ 5714868, houdende regels voor gegevensverstrekking over overheidsopdrachten en opdrachten in de speciale sectoren

De Minister van Economische Zaken,  
Gelet op artikel 67 van Richtlijn 2004/17/EG van het Europees Parlement en de Raad van 31 maart 2004 houdende coördinatie van de procedures voor het plaatsen van opdrachten in de sectoren water- en energievoorziening, vervoer en postdiensten (PbEG L 134), de artikelen 75 en 76 van Richtlijn 2004/18/EG van het Europees Parlement en de Raad van 31 maart 2004 betreffende de coördinatie van de procedures voor het plaatsen van overheidsopdrachten voor werken, leveringen en diensten (PbEG L 134), en [artikel 3, tweede lid, van de Raamwet EEG-voorschriften aanbestedingen](../../../../../../../../wet/raamwet/eeg-voorschriften/aanbestedingen/BWBR0005937/README.md);
Besluit:    

### Artikel  1  

In deze regeling wordt verstaan onder richtlijn nr. 2004/18/EG: richtlijn nr. 2004/18/EG van het Europees Parlement en de Raad van de Europese Unie van 31 maart 2004 betreffende de coördinatie van de procedures voor het plaatsen van overheidsopdrachten voor werken, leveringen en diensten (PbEG L 134).  

### Artikel  2  

Voor het verstrekken van de gegevens, bedoeld in [artikel 77, zevende lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), wordt gebruik gemaakt van de volgende formulieren: 

a. voor het verstrekken van de gegevens inzake overheidsopdrachten voor werken, genoemd in [artikel 77, tweede tot en met vierde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor centrale overheidsinstanties als bedoeld in bijlage IV van richtlijn nr. 2004/18/EG, het formulier opgenomen in bijlage 1;  

b. voor het verstrekken van de gegevens inzake overheidsopdrachten voor werken, genoemd in [artikel 77, vijfde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor aanbestedende diensten die niet in bijlage IV van richtlijn nr. 2004/18/EG zijn opgenomen, het formulier opgenomen in bijlage 2;  

c. voor het verstrekken van de gegevens inzake overheidsopdrachten voor leveringen, genoemd in [artikel 77, tweede tot en met vierde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor centrale overheidsinstanties als bedoeld in bijlage IV van richtlijn nr. 2004/18/EG, het formulier opgenomen in bijlage 3;  

d. voor het verstrekken van de gegevens inzake overheidsopdrachten voor leveringen, genoemd in [artikel 77, vijfde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor aanbestedende diensten die niet in bijlage IV van richtlijn nr. 2004/18/EG zijn opgenomen, het formulier opgenomen in bijlage 4;  

e. voor het verstrekken van de gegevens inzake overheidsopdrachten voor diensten, genoemd in [artikel 77, tweede tot en met vierde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor centrale overheidsinstanties als bedoeld in bijlage IV van richtlijn nr. 2004/18/EG, het formulier opgenomen in bijlage 5;  

f. voor het verstrekken van de gegevens inzake overheidsopdrachten voor diensten, genoemd in [artikel 77, vijfde lid, van het Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md), voor aanbestedende diensten die niet in bijlage IV van richtlijn nr. 2004/18/EG zijn opgenomen, het formulier opgenomen in bijlage 6.    

### Artikel  3  

Voor het verstrekken van de gegevens, bedoeld in [artikel 70, eerste lid, van het Besluit aanbestedingen speciale sectoren](../../../../../../../../AMvB/besluit/aanbestedingen/speciale/sectoren/BWBR0018608/README.md), wordt gebruik gemaakt van het formulier dat is opgenomen in bijlage 7 bij deze regeling.  

### Artikel  4  

Uiterlijk 1 augustus van het jaar waarin de gegevens, bedoeld in de artikelen 1 en 2, overeenkomstig het [Besluit aanbestedingsregels voor overheidsopdrachten](../../../../../../../../AMvB/besluit/aanbestedingsregels/voor/overheidsopdrachten/BWBR0018607/README.md) respectievelijk het [Besluit aanbestedingen speciale sectoren](../../../../../../../../AMvB/besluit/aanbestedingen/speciale/sectoren/BWBR0018608/README.md) dienen te worden verstrek, zenden de aanbestedende diensten de formulieren over het daaraan voorafgaande jaar toe aan de Centrale dienst voor in- en uitvoer van het Ministerie van Financiën te Groningen.  

### Artikel  5  

De [Regeling gegevensverstrekking overheidsaanbestedingen en aanbestedingen nutssector](../../../../../../../../ministeriele-regeling/regeling/gegevensverstrekking/overheidsaanbestedingen/en/aanbestedingen/etc/BWBR0007405/README.md) wordt ingetrokken.  

### Artikel  6  

Deze regeling treedt in werking met ingang van 1 januari 2006.  

### Artikel  7  

Deze regeling wordt aangehaald als: Regeling gegevensverstrekking overheidsopdrachten en speciale sectoren.  
Deze regeling zal met de toelichting in de Staatscourant worden geplaatst.   

Den Haag 
2 december 2005   

De 
Minister van Economische Zaken, 
L.J.Brinkhorst  

### Bijlage  1  

![195007](http://wetten.overheid.nl/Illustration/195007)

### Bijlage  2  

![195008](http://wetten.overheid.nl/Illustration/195008)

### Bijlage  3  

![195009](http://wetten.overheid.nl/Illustration/195009)

### Bijlage  4  

![195010](http://wetten.overheid.nl/Illustration/195010)

### Bijlage  5  

![195011](http://wetten.overheid.nl/Illustration/195011)

### Bijlage  6  

![195012](http://wetten.overheid.nl/Illustration/195012)

### Bijlage  7  

![195014](http://wetten.overheid.nl/Illustration/195014)
![195014](http://wetten.overheid.nl/Illustration/195014)


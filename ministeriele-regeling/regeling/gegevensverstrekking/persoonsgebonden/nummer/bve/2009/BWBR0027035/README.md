<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 15 december 2009, nr. BVE/Stelsel/97923, houdende de gegevensverstrekking in verband met het gebruik van het persoonsgebonden nummer in het Beroepsonderwijs en de Volwassenen Educatie (BVE) 2009 (Regeling gegevensverstrekking persoonsgebonden nummer BVE 2009)

De Staatssecretaris van Onderwijs, Cultuur en Wetenschap,  
Handelende in overeenstemming met de Minister van Landbouw, Natuur en Voedselkwaliteit,

Gelet op artikel 2.3.6a, derde lid, en artikel 2.5.5a, derde lid, van de Wet educatie en beroepsonderwijs,
Besluit:    

### Artikel  1  

####Begripsbepalingen

In deze regeling wordt verstaan onder: 

a. *wet:*Wet educatie en beroepsonderwijs;  

b. *inschrijvingsgegevens:* de gegevens van een bij de instelling ingeschreven deelnemer, als genoemd in artikel 2.3.6a, tweede lid, en in artikel 2.5.5a, tweede lid, van de wet;  

c. *instelling:* een instelling als bedoeld in artikel 1.1.1, onderdeel b, een instituut als bedoeld in artikel 12.3.8, een hogeschool als bedoeld in artikel 12.3.9, een instelling als bedoeld in artikel 1.4.1 en een instelling als bedoeld in artikel 1.4a.1 van de wet;  

d. *eerste teldatum:* de datum van 1 oktober van enig jaar;  

e. *tweede teldatum:* de datum van 1 februari van het jaar volgende op de eerste teldatum;  

f. *Minister:* Minister van Onderwijs, Cultuur en Wetenschap, en, voor zover het betreft het onderwijs op het gebied van landbouw, natuurlijke omgeving en voedsel, de Minister van Economische Zaken, Landbouw en Innovatie.    

### Artikel  1a  

####Reikwijdte

Deze regeling berust op de artikelen 1.4.1, zevende lid, 1.4a.1, negende lid, 2.3.6a, derde lid, en 2.5.5a, tweede lid, onderdeel h, en derde lid, van de Wet educatie en beroepsonderwijs.  

### Artikel  2  

####Specificatie van inschrijvingsgegevens

De instelling verstrekt de inschrijvingsgegevens overeenkomstig de nadere specificatie zoals opgenomen in de bijlage bij deze regeling.  

### Artikel  3  

####Wijze van verstrekking

1.  Het bevoegd gezag verstrekt de inschrijvingsgegevens van een bij de instelling ingeschreven deelnemer tezamen met het persoonsgebonden nummer op elektronische wijze aan de Minister.   
2.  Indien het bevoegd gezag door de Minister niet in staat wordt geacht de inschrijvingsgegevens langs elektronische weg te verstrekken, bepaalt de Minister in overleg met het bevoegd gezag op welke wijze de verstrekking kan plaatsvinden.   

### Artikel  4  

####Tijdstip van verstrekking

Het bevoegd gezag verstrekt nieuwe inschrijvingsgegevens en mutaties in de bestaande inschrijvingsgegevens zo spoedig mogelijk, doch uiterlijk binnen zeven dagen nadat de inschrijvingsgegevens zijn ontvangen of de mutatie is ontstaan, aan de Minister.  

### Artikel  5  

####Terugmelding inschrijvingsgegevens

De Minister meldt binnen twee weken na verstrekking van de inschrijvingsgegevens door het bevoegd gezag, inschrijvingsgegevens, getoetst op juistheid en volledigheid als bedoeld in de artikelen 2.3.6b en 2.5.5b van de wet, aan het bevoegd gezag terug.  

### Artikel  6  

####Volledigheidsverklaring

1.  Het bevoegd gezag verklaart aan de Minister dat de geregistreerde gegevens in het basisregister onderwijs met betrekking tot het beroepsonderwijs en het voortgezet algemeen volwassenenonderwijs betrekking hebbende op de eerste teldatum overeenkomstig de gestelde wettelijke eisen zo volledig en juist mogelijk zijn.   
2.  Het bevoegd gezag draagt er zorg voor dat alle op de eerste teldatum betrekking hebbende inschrijvingsgegevens tezamen met de verklaring, bedoeld in het eerste lid, uiterlijk op 15 oktober volgend op de eerste teldatum aan de Minister zijn gemeld.   

### Artikel  7  

####Mutatiestop

1.  Vanaf 1 juni volgend op de tweede teldatum kunnen geen wijzigingen in de gegevens, bedoeld in artikel 2.2.7, van het Uitvoeringsbesluit WEB, worden aangeleverd, anders dan voorzien van een verklaring van een accountant omtrent de juistheid van die gegevens.   
2.  Het bevoegd gezag van een instelling kan ervoor kiezen tussen 1 maart en 1 juni geen wijzigingen van gegevens aan te leveren die betrekking hebben op die teldatum, anders dan voorzien van een verklaring van een accountant omtrent de juistheid van die gegevens.   

### Artikel  8  

####Deelnamegegevens instelling

1.  Ten behoeve van de wijze van verstrekking van de inschrijvingsgegevens levert het bevoegd gezag met gebruikmaking van een door de Minister vastgesteld deelnameformulier de volgende deelnamegegevens betreffende de instelling: 

a. het BRIN-nummer, de naam en het adres van de instelling alsmede de naam, functie en contactgegevens van de persoon die bevoegd is om namens het bevoegd gezag de elektronische aanlevering te verrichten;  

b. indien de instelling gegevens wil laten verstrekken door verschillende aanleverpunten, per aanleverpunt een uniek nummer en de naam, functie en contactgegevens van de persoon die bevoegd is om namens het bevoegd gezag de elektronische aanlevering te verrichten;  

c. de naam en het versienummer van het gebruikte administratiepakket.     
2.  Het bevoegd gezag zendt het deelnameformulier binnen twee weken na ontvangst van het deelnameformulier terug aan de Minister.   
3.  Het bevoegd gezag geeft wijzigingen in de gegevens, bedoeld in het eerste lid, binnen een week nadat de wijziging heeft plaats gevonden door aan de Minister op het daartoe door de Minister vastgestelde formulier.   

### Artikel  9  

####Intrekking regeling

De Regeling gegevensverstrekking met persoonsgebonden nummer BVE wordt ingetrokken.  

### Artikel  10  

####Inwerkingtreding

1.  Deze regeling treedt in werking met ingang van de dag na dagtekening van de Staatscourant waarin zij wordt geplaatst, met uitzondering van het in onderdeel C ‘Specificatie Inschrijvings- en examengegevens Beroepsonderwijs’ van de bijlage bij deze regeling genoemde gegeven 'Reden uitstroom'.   
2.  Het in onderdeel C ‘Specificatie inschrijvings- en examengegevens Beroepsonderwijs’ van de bijlage bij deze regeling genoemde gegeven 'Reden uitstroom' treedt in werking met ingang van 1 augustus 2010.   

### Artikel  11  

####Citeertitel

Deze regeling wordt aangehaald als: Regeling gegevensverstrekking persoonsgebonden nummer BVE 2009.  
Deze regeling zal met de bijlage en de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
J.M. vanBijsterveldt-Vliegenthart  

### Bijlage  

####behorende bij artikel

####Nadere specificaties van de gegevens, bedoeld in de artikelen 2.3.6a, tweede lid, en 2.5.5a, tweede lid, van de WEB

De bijlage bestaat uit de volgende onderdelen: 

A. De specificatie van de instellingsgegevens (de gegevens bedoeld in artikel 2.3.6a, tweede lid, onder h, en artikel 2.5.5a, tweede lid, onder j, van de WEB). Deze specificatie geldt zowel voor deelnemers aan beroepsopleidingen als deelnemers educatie.  

B. De specificatie van de persoonsgegevens (de gegevens bedoeld in artikel 2.3.6a, tweede lid, onder a, en 2.5.5a, tweede lid, onder a, van de WEB). Deze specificatie geldt eveneens zowel voor deelnemers beroepsonderwijs als deelnemers educatie.  

C. De specificatie van de inschrijvings- en examengegevens van deelnemers aan opleidingen beroepsonderwijs (de gegevens bedoeld in artikel 2.5.5a, tweede lid, onder b tot en met i en l tot en met o, van de WEB).  

D. De specificatie van de inschrijvings- en resultaatgegevens van deelnemers aan opleidingen educatie, niet zijnde voortgezet algemeen volwassenenonderwijs (de gegevens bedoeld in artikel 2.3.6a, tweede lid, onder b tot en met g en i tot en met l, van de WEB).  

E. De specificatie van de inschrijvings- en examengegevens van deelnemers aan opleidingen voortgezet algemeen volwassenenonderwijs beroepsonderwijs (de gegevens bedoeld in artikel 2.3.6a, tweede lid, onder b tot en met g en i tot en met l, van de WEB)   In de bijlage met gegevens worden onder andere de volgende Formaten gehanteerd: 

* In geval van een boolean (dat is een gegeven dat slechts twee waarden aan kan nemen) kunnen uitsluitend de waarden ‘J’ (ja) en ‘N’ (nee) (hoofdletters) worden gehanteerd.  

* In geval van een datum dient het masker EEJJMMDD (eeuw-jaar-maand-dag) te worden gehanteerd voor uitsluitend bestaanbare data, tenzij anders vermeld.   

### A  

####Specificatie instellingsgegevens

| Gegeven  | Definitie  | Formaat  | Lengte  |
|---|---|---|---|
| BRIN-nummer  | De code waaronder een onderwijsinstelling is geregistreerd in de Basisregistratie Instellingen.  | Alfanumeriek  | 4  |
| Aanleverpuntnummer  | Het door de onderwijsinstelling toegekende volgnummer waaronder de aanleverende vestiging van de onderwijsinstelling geregistreerd in BRON.  | Numeriek  | 2  |
| Locatie  | Het vestigingsnummer uit het Nederlands Handelsregister van het gebouw of complex van gebouwen waar de deelnemer voor het grootste deel van zijn tijd zijn opleiding, met uitzondering van de beroepspraktijkvorming, volgt.  | Numeriek  | 12  |

####Toelichting bij de gegevens

*BRIN-nummer*  Als referentietabel dient de door DUO gehanteerde codering in de Basisregistratie Instellingen (BRIN) te worden gehanteerd.  *Aanleverpuntnummer*  De instelling dient per aanleverend onderdeel een volgnummer te hanteren die zij aan DUO kenbaar maakt middels het deelnameformulier. Dit aanleverpuntnummer hoeft niet overeen te komen met het vestigingsvolgnummer in BRIN voor de betreffende vestiging. Met behulp van dit volgnummer kan worden nagegaan welk onderdeel gegevens heeft verstrekt en kan bij de verwerking van de terugmelding door DUO worden bepaald naar welk onderdeel de gegevens teruggezonden dienen te worden.  *Locatie*  Het Nederlands Handelsregister (hierna: NHR) is een register beheerd door de Kamer van Koophandel waarin alle Nederlandse organisaties een code hebben gekregen c.q. kunnen krijgen, als uniek nummer van de betreffende organisatie. In het NHR worden of zijn tevens de locaties van deze organisaties met een NHR-nummer geregistreerd. De NHR-code en het NHR-vestigingsnummer zijn opgenomen in het NHR en te raadplegen op de website www.kvk.nl/ondernemen/producten-handelsregister/. De NHR-code wordt vermeld ingeval de deelnemer op de hoofdlocatie van de instelling voor het grootste deel van de tijd fysiek zijn opleiding volgt. Het NHR-vestigingsnummer wordt vermeld wanneer de deelnemer voor het grootste deel van de tijd fysiek zijn opleiding volgt op een tot de instelling behorende nevenlocatie. Het beroepspraktijkvormende deel van de opleiding telt niet mee voor de bepaling van het grootste deel van de tijd van de opleiding van de deelnemer.  

### B  

####Specificatie Persoonsgegevens

| Gegeven  | Definitie  | Formaat  | Lengte  |
|---|---|---|---|
| Persoonsgebonden nummer  | Het persoonsgebonden nummer als bedoeld in artikel 1.1.1, onder z, van de wet  | Alfanumeriek  | 9  |
| Geslacht  | De aanduiding of de deelnemer een man, vrouw is, dan wel het geslacht onbekend is  | Alfanumeriek  | 1  |
| Geboortedatum  | De datum waarop de deelnemer geboren is  | Datum  | 8  |
| Postcode van de woonplaats  | Het numerieke gedeelte van de postcode van het woonadres van de deelnemer  | Alfanumeriek  | 4  |
| Land  | De aanduiding van het land van het woonadres van de deelnemer.  | Alfanumeriek  | 4  |

####Toelichting bij gegevens

*Persoonsgebonden nummer:*  Dit is of het Burger Servicenummer of het door de DUO alternatief toegekende onderwijsnummer.  *Geslacht*   

| --- | --- | --- |
|---|---|---|
| Mogelijke waarden:  | M  | Mannelijk  |
| --- | V  | Vrouwelijk  |
| --- | O  | Onbekend  |

*Postcode van de woonplaats:*  TPG postcodetabel.  *Land:*  Als referentietabel dient de landentabel zoals gehanteerd door de basisregistratie personen te worden gehanteerd. De tabel zal door de DUO beschikbaar worden gesteld via www.ocwduo.nl onder ‘zakelijk’.  

### C  

####Specificatie inschrijvings- en examengegevens beroepsonderwijs

In deze bijlage wordt tevens in de kolom *Mutatiestop* aangegeven welke gegevens onder de – in artikel 7 van deze regeling vermelde – mutatiestop vallen.  

| Gegeven  | Definitie  | Formaat  | Lengte  | Mutatiestop  |
|---|---|---|---|---|
| Inschrijvingsvolgnummer  | Een door het aanleverpunt aan de inschrijving toegekend volgnummer ten behoeve van registratie in BRON.  | Alfanumeriek  | 3  | --- |
| Gevolgde opleiding  | De Crebo-code van de kwalificatie, het kwalificatiedossier of het opleidingsdomein waarvoor de deelnemer is ingeschreven.  | Alfanumeriek  | 5  | M  |
| Leerweg  | De aanduiding van de leerweg waarlangs de deelnemer de opleiding volgt.  | Alfanumeriek  | 3  | M  |
| Intensiteit  | Indicatie waarmee de instelling aangeeft of de deelnemer diens opleiding in voltijds- of deeltijdonderwijs volgt, dan wel examendeelnemer is.  | Alfanumeriek  | 2  | M  |
| Datum inschrijving  | De datum waarop de onderwijsovereenkomst dan wel de examenovereenkomst van de deelnemer van kracht wordt of werd.  | Datum  | 8  | M  |
| Geplande datum uitschrijving  | De laatste datum waarop de inschrijving actief zal zijn of gepland was actief te zijn.  | Datum  | 8  | --- |
| Werkelijke datum uitschrijving  | De laatste datum waarop de inschrijving daadwerkelijk actief was.  | Datum  | 8  | M  |
| Hoogste vooropleiding  | De code van de hoogst genoten vooropleiding door de deelnemer bij aanvang van de inschrijving.  | Alfanumeriek  | 2  | --- |
| Niveau  | Het niveau van de gevolgde opleiding bij een inschrijving voor een opleidingsdomein of kwalificatiedossier.  | Alfanumeriek  | 1  | --- |
| Indicatie gehandicapt  | De indicatie die aangeeft of de deelnemer extra ondersteuning nodig heeft verband houdende met zijn functiebeperking, blijkens een aanwezige verklaring van een deskundige.  | Boolean  | 1  | --- |
| BPV-volgnummer  | Een door het aanleverpunt aan de praktijkovereenkomst toegekend volgnummer, ten behoeve van registratie in BRON.  | Numeriek  | 2  | --- |
| Afsluitdatum beroepspraktijkvorming (BPV)  | De datum waarop de praktijkovereenkomst is afgesloten.  | Datum  | 8  | M  |
| Datum begin BPV  | De datum waarop de beroepspraktijkvorming aanvangt.  | Datum  | 8  | M  |
| Geplande datum einde BPV  | De datum waarop de beroepspraktijkvorming zal worden beëindigd of beoogd was te eindigen.  | Datum  | 8  | --- |
| Werkelijke datum einde BPV  | De datum waarop de beroepspraktijkvorming daadwerkelijk werd beëindigd.  | Datum  | 8  | --- |
| Leerbedrijf  | De code van het leerbedrijf, waar de deelnemer de beroepspraktijkvorming zal volgen, volgt of heeft gevolgd. De aanduiding bestaat uit BRIN + postcode + huisnummer + volgnummer.  | Alfanumeriek  | 17  | --- |
| Omvang BPV  | Het totaal aantal uren van de beroepspraktijkvorming.  | Numeriek  | 4  | --- |
| Behaalde kwalificatie  | De Crebo-code van de kwalificatie waarvan de deelnemer het examen met goed gevolg heeft afgesloten.  | Alfanumeriek  | 5  | M  |
| Behaalde deelkwalificatie AOC  | De Crebo-code van de deelkwalificatie die de deelnemer heeft behaald binnen een AOC.  | Alfanumeriek  | 5  | --- |
| Datum kwalificatie behaald  | De datum waarop de deelnemer het examen van de kwalificatie met goed gevolg heeft afgesloten, zoals vastgesteld door de examencommissie.  | Datum  | 8  | M  |
| Indicatie bekostiging inschrijving  | De indicatie waarmee de instelling aangeeft of de inschrijving voor bekostiging in aanmerking komt.  | Alfanumeriek  | 1  | M  |
| Datum ingang indicatie bekostiging inschrijving  | De datum vanaf wanneer de indicatie bekostiging inschrijving geldt.  | Datum  | 8  | M  |
| Indicatie bekostiging diploma  | De indicatie waarmee de instelling aangeeft of een behaald diploma voor bekostiging in aanmerking komt.  | Alfanumeriek  | 1  | M  |
| Reden uitstroom  | De code van de reden van uitstroom van de deelnemer.  | Alfanumeriek  | 2  | M  |
| Waardering instellingsexamen Nederlands  | De waardering voor het instellingsexamen van het generieke examenonderdeel Nederlandse taal  | Numeriek  | 2  | M  |
| Waardering centraal examen Nederlands  | De waardering voor het centraal examen van het generieke examenonderdeel  Nederlandse taal  | Numeriek  | 2  | M  |
| Eindwaardering Nederlands  | De eindwaardering van het generieke examenonderdeel Nederlandse taal  | Numeriek  | 2  | M  |
| Eindwaardering rekenen  | De eindwaardering van het generieke examenonderdeel rekenen  | Numeriek  | 2  | M  |
| Eindwaardering Engels mbo-4  | De eindwaardering van het generieke examenonderdeel Engels, voor zover het een mbo-4 opleiding betreft  | Numeriek  | 2  | M  |

####Toelichting bij de gegevens

De in deze bijlage genoemde gegevens die de instelling aan de Dienst Uitvoering Onderwijs (hierna: DUO) moet verstrekken, dienen overeen te komen met de in de onderwijsovereenkomst (met inbegrip van de wijzigingen van die onderwijsovereenkomst) of – in geval van een student die is ingeschreven als examendeelnemer – de in de examenovereenkomst vermelde gegevens. Bovenstaande is niet meer – zoals voorheen – bij gegevens in de kolom Definitie aangegeven. De definities van de volgende gegevens zijn daarop aangepast: 

– gevolgde opleiding;  

– leerweg;  

– intensiteit;  

– datum inschrijving; en  

– geplande datum uitschrijving.   De in deze bijlage genoemde gegevens betreffende de beroepspraktijkvorming (BPV) die de instelling aan DUO moet verstrekken, dienen overeen te komen met de in praktijkovereenkomst vermelde gegevens.  

####Gevolgde opleiding

De verstrekking van de Crebo-code van de kwalificatie, het kwalificatiedossier of het opleidingsdomein waarvoor de deelnemer is ingeschreven. De code is aangegeven in het door DUO beheerde Centraal register beroepsonderwijs (hierna: Crebo) op de internetsite van DUO. Vanaf 1 augustus 2012 is inschrijving in eindtermgerichte opleidingen in het eerste leerjaar niet meer mogelijk (en vanaf 1 augustus 2013 niet meer in het tweede leerjaar enzovoort).  

####Leerweg

In geval van inschrijvingen voor een eindtermgerichte opleiding zijn mogelijke waarden en de bijbehorende betekenis:  

| --- | --- |
|---|---|
| BBL  | Beroepsbegeleidende leerweg  |
| BOL  | Beroepsopleidende leerweg  |
| CBL  | Combinatie beroepsbegeleidende leerweg  |
| COL  | Combinatie beroepsopleidende leerweg  |

In geval van inschrijving voor een kwalificatie of kwalificatiedossier behorende tot de nieuwe beroepsgerichte kwalificatiestructuur zijn de mogelijke waarden en de bijbehorende betekenis:  

| --- | --- |
|---|---|
| BBL  | Beroepsbegeleidende leerweg  |
| BOL  | Beroepsopleidende leerweg  |

In geval van inschrijving voor een opleidingsdomein is de mogelijke waarde en de bijbehorende betekenis:  

| --- | --- |
|---|---|
| BOL  | Beroepsopleidende leerweg  |

####Intensiteit

Mogelijke waarden en de bijbehorende betekenis zijn:  

| --- | --- |
|---|---|
| DT  | Deeltijd  |
| VT  | Voltijd  |
| EX  | Examendeelnemer  |

####Werkelijke datum uitschrijving

Indien een diploma wordt behaald, dient de ‘Werkelijke datum uitschrijving’ gelijk te zijn aan de ‘Datum kwalificatie behaald’.  

####Hoogste vooropleiding

Mogelijke waarden en de bijbehorende betekenis zijn: 

01 Geen of niet voltooid basisonderwijs (ook functioneel analfabeet)  

02 Voltooid basisonderwijs (geen analfabeet)  

03 Basisvorming (algemene leerjaren AVO/VBO/VMBO)  

04 VMBO exclusief theoretische leerweg (VBO)  

05 Theoretische leerweg VMBO (MAVO)  

06 HAVO  

07 VWO  

08 MBO niveau 1-2  

09 MBO niveau 3-4  

10 Propedeuse HBO  

11 HBO  

12 Colloquium doctum  

13 Beschikking toelating WO  

14 Propedeuse WO  

15 Bachelor WO  

16 Master WO    

####Niveau

De verstrekking van dit gegeven is verplicht bij een inschrijving voor een opleidingsdomein of een kwalificatiedossier. Bij een inschrijving voor een kwalificatie hoeft de instelling het niveau niet te verstrekken, omdat DUO dit gegeven zelf afleidt uit de kwalificatie (code). In geval van inschrijving voor een kwalificatiedossier zijn mogelijke waarden en de bijbehorende betekenis:  

| --- | --- |
|---|---|
| 1  | mbo niveau 1 (assistentopleiding)  |
| 2  | mbo niveau 2 (basisberoepsopleiding)  |
| 3  | mbo niveau 3 (vakopleiding)  |
| 4  | mbo niveau 4 (middenkaderopleiding, specialistenopleiding)  |

In geval van inschrijving voor een opleidingsdomein zijn mogelijke waarden en de bijbehorende betekenis:  

| --- | --- |
|---|---|
| 2  | mbo niveau 2 (basisberoepsopleiding)  |
| 3  | mbo niveau 3 (vakopleiding)  |
| 4  | mbo niveau 4 (middenkaderopleiding, specialistenopleiding)  |

####Afsluitdatum beroepspraktijkvorming (BPV)

De aangegeven mutatiestop bij dit gegeven van de BPV geldt alléén voor BBL- en CBL-deelnemers.  

####Leerbedrijf

De code van het leerbedrijf is aangegeven in het register code leerbedrijven mbo dat is te raadplegen op de site www.stagemarkt.nl. Uitsluitend leerbedrijven met een gunstige beoordeling van het desbetreffende kenniscentrum beroepsonderwijs bedrijfsleven zijn bevoegd tot het verzorgen van de beroepspraktijkvorming. Op het moment dat een leerbedrijf gunstig wordt beoordeeld, oftewel wordt erkend als leerbedrijf in de zin van de Wet educatie beroepsonderwijs, wordt eenmalig de zogenoemde code leerbedrijf toegekend aan het leerbedrijf. Vervolgens verandert deze code niet, dus ook niet bij verhuizing. Ingeval van een ‘binnenlands’ leerbedrijf bestaat de code leerbedrijf uit 17 karakters: het BRIN-nummer van het kenniscentrum beroepsonderwijs bedrijfsleven (vier karakters) + postcode (zes karakters) + huisnummer + volgnummer (tezamen zeven karakters, waarvan het huisnummer niet nul mag zijn en minimaal twee karakters dient te beslaan). Ingeval van een ‘buitenlands’ leerbedrijf bestaat de code leerbedrijf uit maximaal 17 karakters: het BRIN-nummer van het kenniscentrum beroepsonderwijs bedrijfsleven (vier karakters) + de hoofdletter B (een karakter, betreft indicatie dat het een buitenlands leerbedrijf is) + een volgnummer (maximaal 12 cijfers, en in geen geval mag het nul zijn oftewel de laagste waarde is 1).  

####Behaalde kwalificatie

Vermelding van de Crebo-code van de kwalificatie zoals opgenomen in Crebo dat op de internetsite van DUO staat. De kwalificatie dient voor te komen in Crebo. De behaalde kwalificatie kan betrekking hebben op een kwalificatiedossier gerichte opleiding of op een eindtermgerichte opleiding. De ‘Behaalde kwalificatie’ betreft een examengegeven.  

####Behaalde deelkwalificatie AOC

Vermelding van de Crebo-code van de deelkwalificatie zoals opgenomen in Crebo dat op de internetsite van DUO staat. De deelkwalificatie dient voor te komen in Crebo. Dit gegeven hoeft alleen te worden verstrekt voor eindtermgerichte opleidingen die vallen onder verantwoordelijkheid van het ministerie van Economische Zaken, Landbouw en Innovatie (ELI), het zogenaamde ‘groen onderwijs’. De Behaalde deelkwalificatie AOC heeft uitsluitend betrekking op een eindtermgerichte opleiding.  

####Datum kwalificatie behaald

De aanduiding van de datum waarop het diploma is behaald, zoals vermeld op het diploma.  

####Indicatie bekostiging inschrijving

Mogelijke waarden en de bijbehorende betekenis zijn:  

| --- | --- |
|---|---|
| J  | Ja  |
| N  | Nee  |

De Indicatie bekostiging inschrijving is een zogenoemd periode-gegeven. Dat betekent dat het voor een bepaalde periode geldt en dat voor een andere periode een andere waarde kan gelden. Bij dit gegeven hoort dus een datum vanaf wanneer het geldig is, de Datum ingang indicatie bekostiging inschrijving. Door een nieuwe waarde met een nieuwe datum op te geven, wordt de oude waarde automatisch beëindigd. De oude gegevens blijven echter wel beschikbaar. Hiermee is de indicator gekoppeld aan bepaalde teldata: 1 oktober en 1 februari. Als de waarde J is en de datum op of voor 1/10 valt (en de indicator niet gewijzigd wordt) telt de inschrijving mee op beide teldata. Als de indicator op 1/10 N is en tussen 2/10 en 1/2 (inclusief de grenzen) op J gezet wordt, telt de inschrijving alleen op de tweede datum mee. Als dat na 1/2 gebeurt, telt deze in het geheel niet mee.  

####Indicatie bekostiging diploma

Mogelijke waarden en de bijbehorende betekenis zijn:  

| --- | --- |
|---|---|
| J  | Ja  |
| N  | Nee  |

####Reden uitstroom

Mogelijke waarden en de bijbehorende betekenis zijn:  

| --- | --- |
|---|---|
| J  | Ja  |
| N  | Nee  |

####Reden uitstroom

Mogelijke waarden en de bijbehorende betekenis zijn: 

01 Persoonsgebonden, geen invloed  

02 Persoonsgebonden, geen invloed op oorzaak, wel opvang  

03 Instellingsgebonden factoren  

04 Studie- en beroepskeuze gebonden factoren  

05 Arbeidsmarkt- en (externe) omgevingsfactoren  

06 Zonder diploma, maar wel succesvol  

07 Onbekend  

08 Geen uitval    

### D  

####Specificatie Inschrijvings- en resultaatgegevens Educatie, niet zijnde voortgezet algemeen volwassenenonderwijs

| Gegeven  | Definitie  | Formaat  | Lengte  |
|---|---|---|---|
| Inschrijvingsvolgnummer  | Een door het aanleverpunt aan de inschrijving toegekend volgnummer ten behoeve van registratie in BRON.  | Alfanumeriek  | 3  |
| Gevolgde opleiding  | De aanduiding van de opleiding waarvoor de deelnemer zich heeft ingeschreven, zoals vastgelegd in de onderwijsovereenkomst.  | Alfanumeriek  | 5  |
| Datum inschrijving  | De datum waarop de onderwijsovereenkomst dan wel de examenovereenkomst van de deelnemer van kracht wordt of werd, zoals vermeld in de onderwijsovereenkomst dan wel de examenovereenkomst.  | Datum  | 8  |
| Geplande datum uitschrijving  | De laatste datum waarop de inschrijving actief zal zijn of gepland was actief te zijn, zoals vermeld in de onderwijsovereenkomst dan wel de examenovereenkomst.  | Datum  | 8  |
| Werkelijke datum uitschrijving  | De laatste datum waarop de inschrijving daadwerkelijk actief was.  | Datum  | 8  |
| Hoogste vooropleiding  | De aanduiding van de hoogst genoten opleiding door de deelnemer bij aanvang van de opleiding in relatie tot de te volgen opleiding.  | Alfanumeriek  | 2  |
| Behaalde opleiding  | De aanduiding van de opleiding die de deelnemer met succes heeft voltooid, zoals blijkt uit een bewijsstuk  | Alfanumeriek  | 5  |
| Datum opleiding voltooid  | De datum waarop de deelnemer de opleiding met succes heeft voltooid.  | Datum  | 8  |
| Vak  | De identificatie van het educatievak, zoals vastgelegd in de onderwijsovereenkomst.  | Alfanumeriek  | 3  |
| Vakvolgnummer  | Een door de instelling aan het vak toegekend volgnummer, ten behoeve van registratie in BRON.  | Numeriek  | 2  |
| Datum vak voltooid  | De datum waarop de deelnemer het vak met goed gevolg heeft voltooid, zoals blijkt uit een bewijsstuk.  | Datum  | 8  |
| NT2-vaardigheid  | De aanduiding van de vaardigheid behorend bij het vak NT2, waar de deelnemer zich voor heeft ingeschreven, zoals vermeld in de onderwijsovereenkomst  | Alfanumeriek  | 2  |
| Startniveau  | De aanduiding van het niveau van de deelnemer voor de NT2- vaardigheid bij het begin van de inschrijving  | Alfanumeriek  | 1  |
| Behaald niveau  | De aanduiding van het door de deelnemer bereikte niveau voor de NT2-vaardigheid bij het beeindigen van de inschrijving.  | Alfanumeriek  | 1  |
| Contacturen per week  | Het gemiddelde aantal klokuren onderwijs per week waaruit het onderwijsprogramma bestaat dat het bevoegd gezag voor de deelnemer in instellingstijd heeft ingericht  | Numeriek  | 2  |

####Toelichting bij gegevens

*Gevolgde opleiding:*  De code die de opleiding aangeeft volgens de opleidingentabel Educatie, welke beschikbaar zal worden gesteld door de DUO. Deze tabel staat in het Programma van Eisen op de internetsite www.ocwduo.nl. Hij wordt jaarlijks gepubliceerd in de ‘Regeling elementcodetabel voortgezet onderwijs (vo), opleidingentabel volwasseneneducatie en vakcodetabel vo en volwasseneneducatie schooljaar *j1-j2* ", waarin *j1-j2* staat voor het komende schooljaar. Deze regeling zal verder worden aangeduid met de naam *Regeling codes*.  *Hoogste vooropleiding:*  Als referentietabel dient de departementale vooropleidingentabel te worden gehanteerd. Deze tabel staat in het Programma van Eisen op voornoemde internetsite.  *Behaalde opleiding:*  De code die de behaalde opleiding aangeeft volgens een tabel, welke beschikbaar zal worden gesteld door de DUO. (Dezelfde tabel als voor gevolgde opleiding.)  *Vak*  De vakcode volgens een vakkentabel die beschikbaar wordt gesteld door de DUO. Deze tabel staat in het Programma van Eisen op voornoemde internetsite. Hij wordt bovendien jaarlijks gepubliceerd in voornoemde *Regeling codes*.  *Datum vak voltooid:*  Dit gegeven dient alleen te worden verstrekt indien er sprake is van het behalen van een certificaat dat aangeeft dat het vak is voltooid conform een landelijk vastgestelde norm.  *NT2-vaardigheid*  Deze code geeft de vaardigheid aan die onderdeel is het vak NT-2. Mogelijke waarden en de bijbehorende betekenis zijn  

| --- | --- |
|---|---|
| 01  | spreken  |
| 02  | luisteren  |
| 03  | lezen  |
| 04  | schrijven  |
| 05  | gesprekken  |

*Behaald en startniveau:*  De aanduiding van het door de deelnemer bereikte niveau voor de NT2 – vaardigheid bij respectievelijk het beëindigen van de inschrijving en de inschrijving. Deze kan de waarden 0–6 aannemen.  

### E  

####Specificatie Inschrijvings- en examengegevens voortgezet algemeen volwassenenonderwijs

| Gegeven  | Definitie  | Formaat  | Lengte  |
|---|---|---|---|
| Inschrijvingsvolgnummer  | Een door het aanleverpunt aan de inschrijving toegekend volgnummer ten behoeve van registratie in BRON.  | Alfanumeriek  | 3  |
| Gevolgde opleiding  | De aanduiding van de opleiding waarvoor de deelnemer zich heeft ingeschreven, zoals vastgelegd in de onderwijsovereenkomst.  | Alfanumeriek, Referentietabel  | 5  |
| Datum inschrijving  | De datum waarop de onderwijsovereenkomst dan wel de examenovereenkomst van de deelnemer van kracht wordt of werd, zoals vermeld in de onderwijsovereenkomst dan wel de examenovereenkomst.  | Datum  | 8  |
| Geplande datum uitschrijving  | De laatste datum waarop de inschrijving actief zal zijn of gepland was actief te zijn, zoals vermeld in de onderwijsovereenkomst dan wel de examenovereenkomst.  | Datum  | 8  |
| Werkelijke datum uitschrijving  | De laatste datum waarop de inschrijving daadwerkelijk actief was.  | Datum  | 8  |
| Hoogste vooropleiding  | De aanduiding van de hoogst genoten opleiding door de deelnemer bij aanvang van de opleiding in relatie tot de te volgen opleiding.  | Alfanumeriek, Referentietabel  | 2  |
| Examen  | De aanduiding van het VAVO-examen dat de deelnemer beoogt af te leggen of afgelegd heeft.  | Alfanumeriek, Referentietabel  | 4  |
| Examenjaar  | Het kalenderjaar waarin werd of wordt beoogd de uitslag van het examen vast te stellen..  | Numeriek  | 4  |
| Datum uitslag examen  | De datum waarop de uitslag van het examen is vastgesteld dan wel is geconstateerd dat een uitslag niet is vast te stellen.  | Datum  | 8  |
| Uitslag examen  | De aanduiding waarmee wordt aangegeven met welk gevolg het examen is afgerond dan wel om welke reden geen uitslag is vast te stellen.  | Alfanumeriek, Waardelijst  | 1  |
| Titel/thema werkstuk  | De titel van het profielwerkstuk of het thema van het sectorwerkstuk.  | Alfanumeriek  | 150  |
| Beoordeling werkstuk  | De aanduiding van de beoordeling die de deelnemer voor het werkstuk heeft gekregen.  | Alfanumeriek  | 1  |
| Toepassing beoordeling werkstuk  | De aanduiding die aangeeft of de beoordeling van het werkstuk heeft plaatsgevonden in het examenjaar dan wel de reden waarom dit niet het geval is.  | Alfanumeriek  | 1  |
| Cijfer werkstuk  | De kwantitatieve beoordeling die de deelnemer voor het werkstuk heeft gekregen.   *Toelichting: veld is functioneel verplicht.*   | Alfanumeriek  | 3  |
| Examenvak  | De aanduiding van het vak waarin examen is of zal worden afgelegd.  | Alfanumeriek  | 3  |
| Indicatie diplomavak  | De indicatie die aangeeft of het cijfer op de cijferlijst of de beoordeling voor het schoolexamen voor het betreffende vak is meegenomen bij de vaststelling van de uitslag van het examen.  | Alfanumeriek  | 1  |
| Toepassing resultaat examenvak  | De aanduiding die aangeeft of het resultaat voor het betreffende vak is behaald in het examenjaar dan wel de reden waarom dit niet het geval is.  | Alfanumeriek  | 1  |
| Indicatie werkstuk  | De indicatie die aangeeft of het bij het betreffende examen behorende werkstuk betrekking heeft op het betreffende examenvak.  | Alfanumeriek  | 1  |
| Hoger niveau  | De aanduiding van het niveau waarop voor het betreffende vak examen is of zal worden gedaan.   *Toelichting: veld is functioneel verplicht.*   | Alfanumeriek  | 3  |
| Beoordeling schoolexamen  | De aanduiding van de beoordeling die de deelnemer heeft gekregen voor het schoolexamen voor het betreffende examenvak.  | Alfanumeriek  | 1  |
| Cijfer schoolexamen  | Het cijfer zoals vastgesteld voor het examenvak op basis van de resulaten voor het vak tijdens het schoolexamen.  | Numeriek  | 3  |
| Cijfer CE-1  | Het cijfer zoals vastgesteld voor het examenvak op basis van de resultaten voor het vak tijdens het eerste tijdvak van het Centraal Examen.  | Numeriek  | 3  |
| Cijfer CE-2  | Het cijfer zoals vastgesteld voor het examenvak op basis van de resultaten voor het vak tijdens het tweede tijdvak van het Centraal Examen.  | Numeriek  | 3  |
| Cijfer CE-3  | Het cijfer zoals vastgesteld voor het examenvak op basis van de resultaten voor het vak tijdens het derde tijdvak van het Centraal Examen.  | Numeriek  | 3  |
| 1 <sup>e</sup> eindcijfer  | Het eindcijfer zoals vastgesteld voor het examenvak op basis van het cijfer voor het schoolexamen en het cijfer voor het Centraal Examen tijdens het eerste tijdvak.  | Numeriek  | 2  |
| 2 <sup>e</sup> eindcijfer  | Het eindcijfer zoals vastgesteld voor het examenvak op basis van het cijfer voor het schoolexamen en het cijfer voor het Centraal Examen tijdens het tweede tijdvak.  | Numeriek  | 2  |
| 3 <sup>e</sup> eindcijfer  | Het eindcijfer zoals vastgesteld voor het examenvak op basis van het cijfer voor het schoolexamen en het cijfer voor het Centraal Examen tijdens het derde tijdvak.  | Numeriek  | 2  |
| Cijfer cijferlijst  | Het cijfer voor het examenvak zoals vermeld op de cijferlijst.  | Numeriek  | 2  |
| Indicatie verwezen naar volgend tijdvak  | De indicatie die aangeeft of de deelnemer voor het betreffende examenvak nogmaals een examen gaat afleggen tijdens het volgende tijdvak.  | Alfanumeriek  | 1  |
| Indicatie certificaat behaald  | De indicatie die aangeeft of de deelnemer voor het betreffende examenvak een certificaat heeft behaald tijdens het betreffende examenjaar van het betreffende examen.  | Alfanumeriek  | 1  |
| Indicatie combinatiecijfer  | De indicatie die aangeeeft of het cijfer voor het vak meetelt voor het combinatievijfer   *Toelichting: J of N.*   | Alfanumeriek  | 1  |
| Vakcode hoger niveau  |  *De aanduiding van het vak op het hogere niveau dat het oorspronkelijke examenvak vervangt*   | Numeriek  | 4  |
| Contacturen per week  | Het gemiddelde aantal klokuren onderwijs per week waaruit het onderwijsprogramma bestaat dat het bevoegd gezag voor de deelnemer in instellingstijd heeft ingericht, artikel 2.3.6a.  | Numeriek  | 2  |

####Toelichting bij gegevens

*Gevolgde opleiding*: De code die de opleiding aangeeft volgens de opleidingentabel Educatie, welke beschikbaar zal worden gesteld door de DUO. Deze tabel staat in het Programma van Eisen op voornoemde internetsite. Hij wordt bovendien jaarlijks gepubliceerd in voornoemde *Regeling codes*.  *Hoogste vooropleiding:*  Als referentietabel dient de departementale vooropleidingentabel te worden gehanteerd. Deze tabel staat in het Programma van Eisen op voornoemde internetsite.  *Examen:*  Als referentietabel dient een tabel zoals verstrekt door de DUO. Deze tabel staat in het Programma van Eisen op voornoemde internetsite. Hij wordt bovendien jaarlijks gepubliceerd in voornoemde *Regeling codes*.  *Uitslag examen:*  Mogelijke waarden en de bijbehorende betekenis zijn:  

| --- | --- |
|---|---|
| G  | Geslaagd  |
| A  | Afgewezen  |
| T  | Kandidaat heeft zich teruggetrokken  |
| D  | Kandidaat doet geen geheel examen, maar heeft certificaten behaald  |

*Examenvak:*  Als referentietabel dient een tabel zoals verstrekt door de DUO. Deze tabel staat in het Programma van Eisen op voornoemde internetsite. Hij wordt bovendien jaarlijks gepubliceerd in voornoemde *Regeling codes*.  *Indicatie diplomavak*  Mogelijke waarden:  

| --- | --- |
|---|---|
| J  | Ja  |
| N  | Nee  |

*Beoordeling schoolexamen:*  Mogelijke waarden en de bijbehorende betekenis zijn:  

| --- | --- |
|---|---|
| G  | Goed  |
| V  | Voldoende  |
| O  | Onvoldoende  |

*Toepassing resultaat examenvak*   

| --- | --- | --- |
|---|---|---|
| Mogelijke waarden:  | D  | Dispensatie  |
| --- | V  | Vrijstelling  |
| --- | G  | Geëxamineerd in jaar melding  |
| --- | I  | Inruil certificaat voor diploma  |

*Indicatie werkstuk*   

| --- | --- | --- |
|---|---|---|
| Mogelijke waarden:  | J  | Ja  |
| --- | N  | Nee  |

*Programma*   

| --- | --- | --- |
|---|---|---|
| Mogelijke waarden:  | C  | C-niveau  |
| --- | D  | D-niveau  |

*Het VO kent een waarde voor Programma die uit drie posities bestaat.*   *Beoordeling schoolexamen*   

| --- | --- | --- |
|---|---|---|
| Mogelijke waarden:  | G  | Goed  |
| --- | V  | Voldoende  |
| --- | O  | Onvoldoende  |

*Indicatie verwezen naar volgend tijdvak*   

| --- | --- | --- |
|---|---|---|
| Mogelijke waarden:  | J  | Ja  |
| --- | N  | Nee  |

*Indicatie certificaat behaald*   

| --- | --- | --- |
|---|---|---|
| Mogelijke waarden:  | J  | Ja  |
| --- | N  | Nee  |


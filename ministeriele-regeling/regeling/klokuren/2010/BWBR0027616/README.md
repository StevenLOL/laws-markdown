<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 23 april 2010 IVV/LZW/2010/6303, tot vaststelling van de Regeling klokuren 2010

De Minister van Sociale Zaken en Werkgelegenheid,  
Gelet op [artikel 1:4, derde lid, van de Wet werk en arbeidsondersteuning jonggehandicapten](../../../../../wet/wet/werk/en/arbeidsondersteuning/jonggehandicapten/BWBR0008657/README.md), [artikel 41a van de Algemene Kinderbijslagwet](../../../../../wet/algemene/kinderbijslagwet/BWBR0002368/README.md) en [artikel 26a van de Algemene nabestaandenwet](../../../../../wet/algemene/nabestaandenwet/BWBR0007795/README.md);
Besluit:    

### Artikel  1  

In deze regeling wordt verstaan onder *Wet Wajong:*[Wet werk en arbeidsondersteuning jonggehandicapten](../../../../../wet/wet/werk/en/arbeidsondersteuning/jonggehandicapten/BWBR0008657/README.md).  

### Artikel  2  

De persoon, bedoeld in [artikelÂ 1:4, eerste lid, onderdeel e, van de Wet Wajong](../../../../../wet/wet/werk/en/arbeidsondersteuning/jonggehandicapten/BWBR0008657/README.md) wordt, indien deze persoon lessen of stages volgt van gemiddeld minder dan 213 klokuren per kwartaal, toch aangemerkt als studerende indien deze: 

a. een opleiding aan een instelling voor hoger onderwijs als bedoeld in de [artikelen 1.8](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) of [6.9 van de Wet op het hoger onderwijs en wetenschappelijk onderzoek](../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), dan wel een daarmee gelijkwaardige opleiding in of buiten Nederland volgt met een studiebelasting van ten minste 1680 uur per jaar;  

b. een andere studie of opleiding volgt dan genoemd onder a, met een studiebelasting van ten minste 1600 uur per jaar; of  

c. in het examenjaar van een meerjarige studie of opleiding ten minste gemiddeld 162 klokuren per kwartaal lessen of stages volgt.    

### Artikel  3  

De [Regeling klokuren 1998](../../../../../ministeriele-regeling/regeling/klokuren/1998/BWBR0009919/README.md) wordt ingetrokken.  

### Artikel  4  

1.  [Artikel 2, eerste lid, van de Regeling klokuren 1998](../../../../../ministeriele-regeling/regeling/klokuren/1998/BWBR0009919/README.md), zoals dat luidde op de dag voorafgaande aan de datum van inwerkingtreding van deze regeling, blijft van toepassing op het kind, bedoeld in [artikel 41a van de Algemene Kinderbijslagwet](../../../../../wet/algemene/kinderbijslagwet/BWBR0002368/README.md), alsmede op het kind, bedoeld in [artikel 26a van de Algemene nabestaandenwet](../../../../../wet/algemene/nabestaandenwet/BWBR0007795/README.md).   
2.  Dit artikel vervalt met ingang van 1 oktober 2014.   

### Artikel  5  

Deze regeling treedt in werking met ingang van de eerste dag na de datum van uitgifte van de Staatscourant waarin de regeling wordt geplaatst en werkt terug tot en met 1 april 2010.  

### Artikel  6  

Deze regeling wordt aangehaald als: Regeling klokuren 2010.  
Deze regeling zal met toelichting in de Staatscourant worden geplaatst.   

Den Haag 
23 april 2010   

De 
Minister van Sociale Zaken en Werkgelegenheid, 
J.P.H.Donner   

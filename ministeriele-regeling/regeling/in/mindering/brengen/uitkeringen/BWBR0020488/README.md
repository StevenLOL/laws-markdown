<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 1 november 2006, nr. PO/B&B/06-26267, houdende vaststelling van de wijze waarop inkomsten in mindering worden gebracht op de bedragen voor personeelskosten (Regeling in mindering brengen uitkeringen)

De Minister van Onderwijs, Cultuur en Wetenschap,  
Gelet op de [artikelen 137, vijfde lid, van de Wet op het primair onderwijs](../../../../../../../wet/wbo/BWBR0003420/README.md) en [131, vierde lid, van de Wet op de expertisecentra](../../../../../../../wet/isovso/BWBR0003549/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a. WPO: de [Wet op het primair onderwijs](../../../../../../../wet/wbo/BWBR0003420/README.md);  

b. WEC: de [Wet op de expertisecentra](../../../../../../../wet/isovso/BWBR0003549/README.md);  

c. bevoegd gezag: het bevoegd gezag van een school, bedoeld in [artikel 1 van de WPO](../../../../../../../wet/wbo/BWBR0003420/README.md) of [artikel 1 van de WEC](../../../../../../../wet/isovso/BWBR0003549/README.md), alsmede het bestuur van een centrale dienst als bedoeld in [artikel 68 van de WPO](../../../../../../../wet/wbo/BWBR0003420/README.md) of het bestuur van een Regionaal expertisecentrum als bedoeld in [artikel 28b van de WEC](../../../../../../../wet/isovso/BWBR0003549/README.md), voor zover beide laatstgenoemde besturen bekostiging ontvangen als bedoeld in [artikel 137 van de WPO](../../../../../../../wet/wbo/BWBR0003420/README.md) respectievelijk [artikel 131 van de WEC](../../../../../../../wet/isovso/BWBR0003549/README.md);  

d. vervangingsfonds: de rechtspersoon, bedoeld in [artikel 183 van de WPO](../../../../../../../wet/wbo/BWBR0003420/README.md) respectievelijk [169 van de WEC](../../../../../../../wet/isovso/BWBR0003549/README.md) waarbij het bevoegd gezag verplicht is aangesloten;  

e. personeel: het personeel van het bevoegd gezag waarvoor het bevoegd gezag is aangesloten bij het vervangingsfonds;  

f. ontvangen uitkering: een uitkering of toelage verstrekt op grond van de [Ziektewet](../../../../../../../wet/ziektewet/BWBR0001888/README.md), de [Wet op de arbeidsongeschiktheidsverzekering](../../../../../../../wet/wet/op/de/arbeidsongeschiktheidsverzekering/BWBR0002524/README.md), de [Wet werk en inkomen naar arbeidsvermogen](../../../../../../../wet/wet/werk/en/inkomen/naar/arbeidsvermogen/BWBR0019057/README.md) of de [Wet arbeid en zorg](../../../../../../../wet/wet/arbeid/en/zorg/BWBR0013008/README.md) aan een lid van het personeel;  

g. CASO-systeem: het systeem voor geautomatiseerde verwerking van de salarisadministratie van scholen.    

### Artikel  2  

####Wijze van verrekening

1.  Het bevoegd gezag meldt maandelijks de ontvangen uitkeringen met gebruikmaking van: 

a. de daartoe ontwikkelde applicatie, indien het is aangesloten bij het CASO-systeem;  

b. het daartoe bij de de Dienst Uitvoering Onderwijs aan te vragen formulier, indien het niet is aangesloten bij het CASO-systeem.     
2.  In de maanden maart, juni, september en december worden de bedragen die in de drie voorafgaande maanden op grond van het eerste lid zijn gemeld, verrekend met de maandelijkse uitbetaling van de bekostiging, bedoeld in [artikel 137 van de WPO](../../../../../../../wet/wbo/BWBR0003420/README.md) respectievelijk [artikel 131 van de WEC](../../../../../../../wet/isovso/BWBR0003549/README.md).   

### Artikel  3  

####Jaarlijkse afrekening

1.  Het bevoegd gezag ontvangt jaarlijks uiterlijk in februari een overzicht van de bedragen die in het voorafgaande jaar op grond van artikel 2 in mindering zijn gebracht.   
2.  Uiterlijk 1 juli van elk jaar zendt het bevoegd gezag gelijktijdig met de jaarrekening, bedoeld in de [artikelen 171 WPO](../../../../../../../wet/wbo/BWBR0003420/README.md) respectievelijk [157 WEC](../../../../../../../wet/isovso/BWBR0003549/README.md), een door de accountant gewaarmerkte opgave van de ontvangen uitkeringen over de periode van 1 december voorafgaand aan het jaar waarop de jaarrekening betrekking heeft tot en met 30 november van het jaar waarop de jaarrekening betrekking heeft.   
3.  Indien het totale bedrag van de opgave, bedoeld in het tweede lid, afwijkt van het totaal van de op grond van artikel 2 in mindering gebrachte bedragen over de periode, bedoeld in het tweede lid, wordt het verschil alsnog verrekend met de bekostiging, bedoeld in [artikel 137 van de WPO](../../../../../../../wet/wbo/BWBR0003420/README.md) respectievelijk [131 van de WEC](../../../../../../../wet/isovso/BWBR0003549/README.md).   

### Artikel  4  

####verrekening en afrekening over de periode augustus tot en met november 2006

1.  Uitkeringen ontvangen in augustus, september en oktober 2006 worden uiterlijk gemeld in november 2006 en worden, samen met overige in november 2006 gemelde ontvangen uitkeringen, in december 2006 verrekend met de maandelijkse uitbetaling van de bekostiging, bedoeld in [artikel 137 van de WPO](../../../../../../../wet/wbo/BWBR0003420/README.md) respectievelijk [artikel 131 van de WEC](../../../../../../../wet/isovso/BWBR0003549/README.md).   
2.  Het bevoegd gezag ontvangt uiterlijk in februari 2007 een overzicht van de bedragen die op grond van het eerste lid in mindering zijn gebracht.   
3.  Uiterlijk 1 juli 2007 zendt het bevoegd gezag gelijktijdig met de jaarrekening, bedoeld in de [artikelen 171 WPO](../../../../../../../wet/wbo/BWBR0003420/README.md) respectievelijk [157 WEC](../../../../../../../wet/isovso/BWBR0003549/README.md), een door de accountant gewaarmerkte opgave van de ontvangen uitkeringen over de periode 1 augustus 2006 tot en met 30 november 2006.   
4.  Indien het totale bedrag van de opgave, bedoeld in het derde lid, afwijkt van het totaal van de op grond van het eerste lid in mindering gebrachte bedragen, wordt het verschil alsnog verrekend met de bekostiging, bedoeld in [artikel 137 van de WPO](../../../../../../../wet/wbo/BWBR0003420/README.md) respectievelijk [131 van de WEC](../../../../../../../wet/isovso/BWBR0003549/README.md).   

### Artikel  5  

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst, met dien verstande dat deze voor het eerst van toepassing is op de bekostiging voor het schooljaar 2006/2007.  

### Artikel  6  

####Citeertitel

Deze regeling wordt aangehaald als: Regeling in mindering brengen uitkeringen.  
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M.J.A. van derHoeven   

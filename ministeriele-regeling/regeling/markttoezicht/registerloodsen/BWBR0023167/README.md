<meta http-equiv='Content-Type' content='text/html; charset=utf-8' />

##Regeling van de minister van Verkeer en Waterstaat in verband met de invoering van markttoezicht op het aanbod van dienstverlening door registerloodsen en een herziening van de loodsgeldtariefstructuur (Regeling markttoezicht registerloodsen)

De Minister van Verkeer en Waterstaat,  
Gelet op de [artikelen 27b, vijfde lid](../../../../../wet/loodsenwet/BWBR0004365/README.md), [27c, vierde lid](../../../../../wet/loodsenwet/BWBR0004365/README.md), [27d, derde en vierde lid,](../../../../../wet/loodsenwet/BWBR0004365/README.md) en [27j, tweede lid, van de Loodsenwet](../../../../../wet/loodsenwet/BWBR0004365/README.md), [artikel 14a, tweede lid, van de Scheepvaartverkeerswet](../../../../../wet/scheepvaartverkeerswet/BWBR0004364/README.md) en [artikel VII, tweede lid, van de Wet markttoezicht registerloodsen](../../../../../wet/wet/markttoezicht/registerloodsen/BWBR0023140/README.md);
Besluit:    

### Artikel  1  

####Aanwijzing openbare lichamen

Voor de toepassing van [artikel 27b, vijfde lid](../../../../../wet/loodsenwet/BWBR0004365/README.md), [27c, vierde lid](../../../../../wet/loodsenwet/BWBR0004365/README.md), en [27j, tweede lid, van de Loodsenwet](../../../../../wet/loodsenwet/BWBR0004365/README.md) worden vertegenwoordigers van de volgende openbare lichamen, betrokken bij het bestuur van een of meer zeehavens aangewezen: 

a. Havenschap Delfzijl/Eemshaven (Groningen Seaports);  

b. de gemeente Harlingen;  

c. het Centraal Nautisch Beheer Noordzeekanaalgebied;  

d. de gemeente Amsterdam;  

e. de gemeente Den Helder;  

f. het Havenbedrijf Rotterdam NV namens de gemeente Rotterdam;  

g. de haven van Dordrecht;  

h. het Havenschap Moerdijk; en  

i. Zeeland Seaports.    

### Artikel  2  

####Aanwijzing representatieve organisaties

Voor de toepassing van [artikel 27b, vijfde lid](../../../../../wet/loodsenwet/BWBR0004365/README.md), [27c, vierde lid](../../../../../wet/loodsenwet/BWBR0004365/README.md), en [27j, tweede lid, van de Loodsenwet](../../../../../wet/loodsenwet/BWBR0004365/README.md), worden vertegenwoordigers van de volgende representatieve organisaties van ondernemers in het scheepvaart- en havenbedrijf aangewezen: 

a. Koninklijke Vereniging van Nederlandse reders (KNVR);  

b. Stichting bedrijfsbelangen Eemshaven;  

c. Vereniging samenwerkende bedrijven Eemsdelta;  

d. Ondernemersvereniging Regio Amsterdam (ORAM);  

e. Sector Cargadoors van ORAM;  

f. Corus;  

g. Deltalinqs;  

h. Vereniging van Rotterdamse cargadoors (VRC);  

i. Adviescommissie uit het bedrijfsleven Zeeland Seaports;  

j. Vereniging van Zeeuwse cargadoors (VZC).    

### Artikel  3  

####Regionale overlegcommissies

Voor de toepassing van [artikel 27c, vierde lid](../../../../../wet/loodsenwet/BWBR0004365/README.md), en [27d, vierde lid, van de Loodsenwet](../../../../../wet/loodsenwet/BWBR0004365/README.md) worden vier regionale overlegcommissies ingesteld die, naast het bestuur van de desbetreffende regionale loodsencorporatie bestaan uit: 

a. de vertegenwoordigers van de openbare lichamen, bedoeld in artikel 1, onderdelen a en b, en vertegenwoordigers van de organisaties, bedoeld in artikel 2, onderdelen a, b en c, in de regio Noord;  

b. de vertegenwoordigers van de openbare lichamen, bedoeld in artikel 1, onderdelen c, d en e, en vertegenwoordigers van de organisaties, bedoeld in artikel 2, onderdelen a, d, e en f, in de regio Amsterdam-IJmond;  

c. de vertegenwoordigers van de openbare lichamen, bedoeld in artikel 1, onderdelen f, g en h, en vertegenwoordigers van de organisaties, bedoeld in artikel 2, onderdelen a, g en h, in de regio Rotterdam-Rijnmond;  

d. de vertegenwoordigers van de openbare lichamen, bedoeld in artikel 1, onderdeel i, en vertegenwoordigers van de organisaties, bedoeld in artikel 2, onderdelen a, i en j, in de regio Scheldemonden.    

### Artikel  4  

####Correctiefactor

De correctiefactor, bedoeld in [artikel 27d, derde lid, van de Loodsenwet](../../../../../wet/loodsenwet/BWBR0004365/README.md), die bij de vaststelling van de loodsgeldtarieven in acht wordt genomen, bedraagt met betrekking tot de tarieven voor 2011 voor de havengebieden, bedoeld in [artikel 1.1 van het Besluit markttoezicht registerloodsen](../../../../../AMvB/besluit/markttoezicht/registerloodsen/BWBR0023123/README.md), 0%.  

### Artikel  5  

####Bestuursorganen belast met nautisch beheer

Voor de toepassing van [artikel 27j, tweede lid, van de Loodsenwet](../../../../../wet/loodsenwet/BWBR0004365/README.md), worden vertegenwoordigers van de volgende bestuursorganen belast met het nautisch beheer van een of meer zeehavens aangewezen: 

a. de hoofdingenieur-directeur van Rijkswaterstaat Noord-Nederland;  

b. de Souschef Faciliteren van de Koninklijke Marine te Den Helder;  

c. de directeur van het openbaar lichaam Centraal Nautisch Beheer Noordzeekanaalgebied;  

d. de hoofdingenieur-directeur van Rijkswaterstaat Zuid-Holland;  

e. de havenmeester van Rotterdam, werkzaam bij Havenbedrijf Rotterdam N.V.;  

f. de Rijkshavenmeester Westerschelde.    

### Artikel  6  

####Arbeidsvergoeding 2003

1.  Voor de berekening van de arbeidsvergoeding voor het jaar 2003 als bedoeld in [artikel VII van de Wet markttoezicht registerloodsen](../../../../../wet/wet/markttoezicht/registerloodsen/BWBR0023140/README.md), wordt uitgegaan van de volgende 9 scheepsklassen waarbij, uitgedrukt in meters, L staat voor lengte over alles, B staat voor maximale breedte en Tz staat voor maximale diepgang volgens zomerlastlijn:  

| Scheeps-  klasse  | Havens van Delfzijl, Eemshaven, Harlingen, Terschelling en Den Helder  | Overige havens  |--- |--- |--- |--- |--- |--- | L x B x Tz  van  | L x B x Tz  tot en met  | L x B x Tz  van  | L x B x Tz  tot en met  |
|:---|:---|:---|:---|:---|:---|:---|:---|:---|:---|:---|:---|:---|
| Klasse 1  | --- | 6.600  | --- | 9.000  |
| Klasse 2  | 6.601  | 10.500  | 9.001  | 15.000  |
| Klasse 3  | 10.501  | 16.800  | 15.001  | 25.000  |
| Klasse 4  | 16.801  | 26.800  | 25.001  | 42.000  |
| Klasse 5  | 26.801  | 43.000  | 42.001  | 70.000  |
| Klasse 6  | 43.001  | 69.000  | 70.001  | 117.000  |
| Klasse 7  | 69.001  | 110.700  | 117.001  | 195.000  |
| Klasse 8  | 110.701  | 177.600  | 195.001  | 325.000  |
| Klasse 9  | vanaf 177.601  | --- | vanaf 325.001  | --- |

2.  in verband met de toepassing van [artikel VII van de Wet markttoezicht registerloodsen](../../../../../wet/wet/markttoezicht/registerloodsen/BWBR0023140/README.md) wordt de hoogte van de arbeidsvergoeding voor het jaar 2003 met betrekking tot: 

a. directe loodsuren vastgesteld op gemiddeld € 91,14:  

b. reis- en wachturen vastgesteld op gemiddeld € 60,76 zijnde 66,7% van de vergoeding voor directe loodsuren;  

c. beschikbaarheidsuren vastgesteld op gemiddeld € 30,38 zijnde 33% van de vergoeding voor directe loodsuren;  

d. indirecte taakuren vastgesteld op de hoogte van de vergoeding voor directe loodsuren.     
3.  De in het tweede lid genoemde bedragen worden gedifferentieerd naar de in het eerste lid genoemde scheepsklassen waarbij een weging van 1:6 wordt toegepast liniair verdeeld over de genoemde scheepsklassen.   
4.  Uitgaande van de in het eerste lid vastgestelde klassen, de in het tweede en derde lid genoemde uitgangspunten voor de arbeidsvergoeding en het in 2003 gemaakte aantal uren per scheepsklasse en aantal per scheepsklasse beloodste schepen, bedroegen de toegerekende kosten in 2003:  

|--- | Kosten per direct loodsuur  | Kosten indirecte loodsuren per scheepsreis  |
|:---|:---|:---|
| Klasse 1  | € 40,40  | € 167,23  |
| Klasse 2  | € 65,70  | € 269,43  |
| Klasse 3  | € 90,80  | € 379,64  |
| Klasse 4  | € 115,85  | € 494,92  |
| Klasse 5  | € 140,66  | € 621,06  |
| Klasse 6  | € 165,61  | € 748,79  |
| Klasse 7  | € 191,99  | € 789,65  |
| Klasse 8  | € 218, 56  | € 849,09  |
| Klasse 9  | € 244,33  | € 930,65  |

### Artikel  7  

####Vergoeding afgifte verklaring van vrijstelling

Voor de afgifte van een verklaring van vrijstelling, bedoeld in [artikel 2, eerste lid, van het Besluit verklaringhouders Scheepvaartverkeerswet](../../../../../AMvB/besluit/verklaringhouders/scheepvaartverkeerswet/BWBR0007513/README.md), is aan de regionale autoriteit die de verklaring afgeeft een vergoeding verschuldigd van € 35,–.  

### Artikel  8  

####Aanpassen andere regelingen

[Paragraaf 4 van de Regeling EG-verklaring registerloods](../../../../../ministeriele-regeling/regeling/eg-verklaring/registerloods/BWBR0013240/README.md) vervalt.  

### Artikel  9  

####Intrekken regelingen

De volgende regelingen worden ingetrokken: 

a. [Regeling tarief verklaringen van vrijstelling Scheepvaartverkeerswet](../../../../../ministeriele-regeling/regeling/tarief/verklaringen/van/vrijstelling/scheepvaartverkeerswet/BWBR0007554/README.md);  

b. [Regeling tarief loodsenregister en Register loodsplicht kleine zeeschepen](../../../../../ministeriele-regeling/regeling/tarief/loodsenregister/en/register/loodsplicht/kleine/zeeschepen/BWBR0007557/README.md);  

c. [Regeling van de Minster van Verkeer en waterstaat van 14 september 1995, nr. J013.629/95](../../../../../ministeriele-regeling/aanwijzing/overleg-/partijen/loodsgeldtarief/BWBR0007552/README.md) (Stcrt. 188); en  

d. [Regeling loodsgeldtarieven](../../../../../ministeriele-regeling/regeling/loodsgeldtarieven/BWBR0007555/README.md).    

### Artikel  10  

####Inwerkingtreding

Deze regeling treedt in werking met ingang van 1 januari 2008.  

### Artikel  11  

####Citeertitel

Deze regeling wordt aangehaald als: Regeling markttoezicht registerloodsen.  
Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat, 
C.M.P.S.Eurlings   

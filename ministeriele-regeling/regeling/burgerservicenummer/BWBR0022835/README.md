<meta http-equiv='Content-Type' content='text/html; charset=utf-8' />

##Regeling van de Staatssecretaris van Binnenlandse Zaken en Koninkrijksrelaties van 2 november 2007, nr. 2007-0000442237, STAF/CZW/WVOB, houdende regels ter uitvoering van de Wet algemene bepalingen burgerservicenummer en het Besluit burgerservicenummer, en tot wijziging van de Regeling gemeentelijke basisadministratie persoonsgegevens

De Staatssecretaris van Binnenlandse Zaken en Koninkrijksrelaties;  
Gelet op de [artikelen 5, tweede lid](../../../../wet/wet/algemene/bepalingen/burgerservicenummer/BWBR0022428/README.md), en [9, derde lid, van de Wet algemene bepalingen burgerservicenummer](../../../../wet/wet/algemene/bepalingen/burgerservicenummer/BWBR0022428/README.md), [artikel 2 van het Besluit burgerservicenummer](../../../../AMvB/besluit/burgerservicenummer/BWBR0022829/README.md) en de [artikelen 7, derde lid](../../../../AMvB/besluit/gemeentelijke/basisadministratie/persoonsgegevens/BWBR0006933/README.md), en [60 van het Besluit gemeentelijke basisadministratie persoonsgegevens](../../../../AMvB/besluit/gemeentelijke/basisadministratie/persoonsgegevens/BWBR0006933/README.md);
Besluit:    

### Artikel  1  

De inlichtingen, bedoeld in [artikel 5, eerste lid, van de Wet algemene bepalingen burgerservicenummer](../../../../wet/wet/algemene/bepalingen/burgerservicenummer/BWBR0022428/README.md), worden door het college van burgemeester en wethouders verstrekt in de gevallen en op de wijze, beschreven in de systeembeschrijving, bedoeld in [artikel 2 van het Besluit burgerservicenummer](../../../../AMvB/besluit/burgerservicenummer/BWBR0022829/README.md). 

### Artikel  2  

De kennisgeving, bedoeld in [artikel 9, eerste en tweede lid, van de Wet algemene bepalingen burgerservicenummer](../../../../wet/wet/algemene/bepalingen/burgerservicenummer/BWBR0022428/README.md), geschiedt indien mogelijk door middel van of gezamenlijk met de toezending van een volledig overzicht van de persoonslijst als bedoeld in [artikel 2.54, eerste en tweede lid, van de Wet basisregistratie personen](../../../../wet/wet/basisregistratie/personen/BWBR0033715/README.md). 

### Artikel  3  

De systeembeschrijving, bedoeld in [artikel 2 van het Besluit burgerservicenummer](../../../../AMvB/besluit/burgerservicenummer/BWBR0022829/README.md), wordt gevormd door hoofdstuk 2, de onderdelen 3.1, 3.2.1 tot en met 3.2.6, 3.3.2, 3.3.3 en 3.3.4 van hoofdstuk 3, en hoofdstuk 5 van het Logisch ontwerp BSN, versie 1.3, dat als bijlage bij deze regeling is gevoegd, met dien verstande dat wordt verstaan onder: 

a.  *GBA:* de verzameling van gegevens over personen die als ingezetenen in de basisregistratie personen zijn ingeschreven en van wie de bijhouding plaatsvindt op grond van [afdeling 1 van hoofdstuk 2 van de Wet basisregistratie personen](../../../../wet/wet/basisregistratie/personen/BWBR0033715/README.md);  

b.  *GBA bij de gemeenten:* de gemeentelijke voorzieningen, bedoeld in [artikel 1.9 van de Wet basisregistratie personen](../../../../wet/wet/basisregistratie/personen/BWBR0033715/README.md);  

c.  *gemeente van inschrijving:* de bijhoudingsgemeente, bedoeld in [artikel 1.1, onderdeel h, van de Wet basisregistratie personen](../../../../wet/wet/basisregistratie/personen/BWBR0033715/README.md);  

d.  *RNI:* de verzameling van gegevens over personen die als niet-ingezetenen in de basisregistratie personen zijn ingeschreven en van wie de bijhouding plaatsvindt op grond van [afdeling 2 van hoofdstuk 2 van de Wet basisregistratie personen](../../../../wet/wet/basisregistratie/personen/BWBR0033715/README.md);  

e.  *RNI bij het agentschap BPR:* de centrale voorzieningen, bedoeld in [artikel 1.9 van de Wet basisregistratie personen](../../../../wet/wet/basisregistratie/personen/BWBR0033715/README.md);  

f.  *sofinummer:* het sociaal-fiscaalnummer, bedoeld in [artikel 1, onderdeel g, van de Wet algemene bepalingen burgerservicenummer](../../../../wet/wet/algemene/bepalingen/burgerservicenummer/BWBR0022428/README.md).   

### Artikel  4  

Wijzigt de Regeling gemeentelijke basisadministratie persoonsgegevens. 

### Artikel  5  

Deze regeling treedt in werking op het tijdstip waarop het [Besluit burgerservicenummer](../../../../AMvB/besluit/burgerservicenummer/BWBR0022829/README.md) in werking treedt. 

### Artikel  6  

Deze regeling wordt aangehaald als: Regeling burgerservicenummer. 
Deze regeling zal met de toelichting in de Staatscourant worden geplaatst.  

De 
Staatssecretaris van Binnenlandse Zaken en Koninkrijksrelaties, 
A.Th. B.  Bijleveld-Schouten    

### Bijlage 

####, bedoeld in artikel 3  van de Regeling Burgerservicenummer

Ligt ter inzage bij het agentschap Basisadministratie Persoonsgegevens en Reisdocumenten van het Ministerie van Binnenlandse Zaken en Koninkrijksrelaties, Turfmarkt 147, 2511 DP Den Haag en gepubliceerd op www.bprbzk.nl.

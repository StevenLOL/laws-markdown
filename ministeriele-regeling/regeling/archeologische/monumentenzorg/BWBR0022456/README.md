<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 20 augustus 2007, nr. WJZ-2007/32720 (8219), houdende onder meer aanwijzing van een scheepsarcheologisch depot (Regeling archeologische monumentenzorg)

De Minister van Onderwijs, Cultuur en Wetenschap,  
Gelet op [artikel 51, derde lid, van de Monumentenwet 1988](../../../../../wet/monumentenwet/1988/BWBR0004471/README.md), de [artikelen 2, eerste lid](../../../../../AMvB/besluit/archeologische/monumentenzorg/BWBR0022429/README.md), en [24, tweede lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md) en de [artikelen 2](../../../../../AMvB/bekostigingsbesluit/cultuuruitingen/BWBR0006759/README.md), [5a](../../../../../AMvB/bekostigingsbesluit/cultuuruitingen/BWBR0006759/README.md), [5b, eerste lid](../../../../../AMvB/bekostigingsbesluit/cultuuruitingen/BWBR0006759/README.md), [11, vijfde lid](../../../../../AMvB/bekostigingsbesluit/cultuuruitingen/BWBR0006759/README.md), [32, eerste lid](../../../../../AMvB/bekostigingsbesluit/cultuuruitingen/BWBR0006759/README.md), en [48 van het Bekostigingsbesluit cultuuruitingen](../../../../../AMvB/bekostigingsbesluit/cultuuruitingen/BWBR0006759/README.md);
Besluit:    

### Artikel  1  

####Aanwijzing scheepsarcheologisch depot

Als depot als bedoeld in [artikel 51, derde lid, van de Monumentenwet 1988](../../../../../wet/monumentenwet/1988/BWBR0004471/README.md) wordt aangewezen het Nationaal Scheepsarcheologisch Depot van de Rijksdienst voor het Cultureel Erfgoed te Lelystad en Zeewolde. 

### Artikel  2  

####Vaststelling bedrag

Het bedrag, bedoeld in [artikel 2, eerste lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md) wordt vastgesteld op € 0,50 voor de provincies en op € 2,50 voor de gemeenten. 

### Artikel  3  

####Uitkeringsplafond 2008 tot en met 2012

Het uitkeringsplafond, bedoeld in [artikel 4, eerste lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md), bedraagt voor het jaar 2008 € 2.000.000, voor het jaar 2009 € 2.500.000, voor het jaar 2010 € 1.876.000, voor het jaar 2011 € 2.875.000 en voor het jaar 2012 € 250.000. 

### Artikel  3a  

####Uitkeringsplafond 2013

Het uitkeringsplafond, bedoeld in [artikel 4, eerste lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md), bedraagt voor het jaar 2013 € 0.

### Artikel  3b  

####Uitkeringsplafond 2014 en 2015

Het uitkeringsplafond, bedoeld in [artikel 4, eerste lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md), bedraagt voor het jaar 2014, alsmede voor het jaar 2015, € 0. 

### Artikel  4  

####Aanwijzing versie KNA en onderdelen daarvan

1.  Als versie van de Kwaliteitsnorm Nederlandse Archeologie, bedoeld in [artikel 24, tweede lid, van het Besluit archeologische monumentenzorg](../../../../../AMvB/besluit/archeologische/monumentenzorg/BWBR0022429/README.md), wordt aangewezen: 

a. wat betreft het deel Landbodems versie 3.2, en  

b. wat betreft het deel Waterbodems versie 3.1.     
2.  Als onderdelen van de versie, bedoeld in het eerste lid, onderdeel a, worden aangewezen: 

a. het Protocol Inventariserend veldonderzoek,  

b. het Protocol Opgraven,  

c. het Protocol Archeologische begeleiding, en  

d. het Protocol Programma van eisen.     
3.  Als onderdelen van de versie, bedoeld in het eerste lid, onderdeel b, worden aangewezen: 

a. het Protocol Inventariserend veldonderzoek waterbodems,  

b. het Protocol Opgraven waterbodems,  

c. het Protocol Archeologische begeleiding waterbodems, en  

d. het Protocol Programma van eisen waterbodems.    

### Artikel  5  

####Intrekking regeling

De [Regeling specifieke uitkeringen excessieve opgravingskosten](../../../../../ministeriele-regeling/regeling/specifieke/uitkeringen/excessieve/opgravingskosten/BWBR0020309/README.md) wordt ingetrokken. 

### Artikel  5a  

####Overgangsbepaling

1.  Aanvragen om een specifieke uitkering als bedoeld in de [Regeling specifieke uitkeringen excessieve opgravingskosten](../../../../../ministeriele-regeling/regeling/specifieke/uitkeringen/excessieve/opgravingskosten/BWBR0020309/README.md) die voor 1 januari 2008 zijn ingediend, worden afgehandeld overeenkomstig die regeling, zoals die op 31 december 2007 luidde.   
2.  Op bezwaar en beroep tegen een besluit met betrekking tot een aanvraag als bedoeld in het eerste lid is de [Regeling specifieke uitkeringen excessieve opgravingskosten](../../../../../ministeriele-regeling/regeling/specifieke/uitkeringen/excessieve/opgravingskosten/BWBR0020309/README.md) van toepassing zoals die op 31 december 2007 luidde.  

### Artikel  6  

####Inwerkingtreding

1.  Deze regeling treedt met uitzondering van artikel 5 in werking met ingang van 1 september 2007.   
2.  Artikel 5 treedt in werking met ingang van 1 januari 2008.  

### Artikel  7  

####Citeertitel

Deze regeling wordt aangehaald als: Regeling archeologische monumentenzorg. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A. Plasterk     

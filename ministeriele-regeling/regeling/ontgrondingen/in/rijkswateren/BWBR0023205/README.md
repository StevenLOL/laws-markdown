<meta http-equiv='Content-Type' content='text/html; charset=utf-8' />

##Regeling van de Staatssecretaris van Verkeer en Waterstaat houdende aanwijzing van rijkswateren en begrenzing reikwijdte vrijstelling vergunningplicht ontgrondingen in rijkswateren (Regeling ontgrondingen in rijkswateren)

De Staatssecretaris van Verkeer en Waterstaat,  
Gelet op [artikel 8, eerste lid, van de Ontgrondingenwet](../../../../../../wet/ontgrondingenwet/BWBR0002505/README.md) en [artikel 2, eerste lid, onderdeel b, van het Besluit ontgrondingen in rijkswateren](../../../../../../AMvB/besluit/ontgrondingen/in/rijkswateren/BWBR0023362/README.md);
Besluit:    

### Artikel  1  

Als rijkswateren als bedoeld in [artikel 8, eerste lid, van de Ontgrondingenwet](../../../../../../wet/ontgrondingenwet/BWBR0002505/README.md) worden aangewezen: 

a. de wateren, genoemd in [bijlage II, onderdeel 1, bij het Waterbesluit](../../../../../../AMvB/waterbesluit/BWBR0026872/README.md), waarbij tot de Noordzee wordt gerekend de territoriale wateren en de Nederlandse exclusieve economische zone van de Noordzee;  

b. de volgende wateren: 

1°. gekanaliseerde Dieze  

2°. Kanaal Henriëttewaard-Engelen  

3°. Kanaal Sluis-Brugge  

4°. Kanaal Wessem-Nederweert  

5°. Markkanaal  

6°. Noordervaart  

7°. Oostelijke Rijkswaterleiding  

8°. Oude Maasje  

9°. Schelde-Rijnkanaal  

10°. Veerse Meer  

11°. Voedingskanaal (Limburg)  

12°. Wantij  

13°. Westelijke Rijkswaterleiding  

14°. Wilhelminakanaal  

15°. Zuiderkanaal  

16°. Zuid-Willemsvaart    

c. de met de onder a en b genoemde wateren in open verbinding staande havens onder nautisch beheer van het Rijk en zijwateren onder waterstaatkundig beheer van het Rijk.    

### Artikel  2  

Voor de toepassing van [artikel 2, eerste lid, onderdeel b, van het Besluit ontgrondingen in rijkswateren](../../../../../../AMvB/besluit/ontgrondingen/in/rijkswateren/BWBR0023362/README.md) gelden de volgende maximale hoeveelheden vaste stoffen en maximaal aantal reizen: 

a. Noordzee: 40.000 m <sup>3</sup> per ontgronding in maximaal 10 reizen;  

b. Eems, Dollard, IJsselmeer, Markermeer (met inbegrip van Oostvaardersdiep), Ketelmeer, Keteldiep, Haringvliet, Hollandsch Diep, Grevelingenmeer, Krammer, Volkerak, Zoommeer, Oosterschelde, en Westerschelde: 5000 m <sup>3</sup> in maximaal 5 reizen;  

c. overige rijkswateren: 2500 m <sup>3</sup> per ontgronding in maximaal 5 reizen.    

### Artikel  3  

Deze regeling treedt in werking op het tijdstip waarop het [Besluit ontgrondingen in rijkswateren](../../../../../../AMvB/besluit/ontgrondingen/in/rijkswateren/BWBR0023362/README.md) in werking treedt.  

### Artikel  4  

Deze regeling wordt aangehaald als: Regeling ontgrondingen in rijkswateren.  
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa   

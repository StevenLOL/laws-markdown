<meta http-equiv='Content-Type' content='text/html; charset=utf-8' />

##Regeling van de Minister van Verkeer en Waterstaat inzake de vervaardiging van prototypen van luchtvaartuigen door niet erkende bedrijven

De Minister van Verkeer en Waterstaat,  
Gelet op [artikel 87, tweede lid, van de Regeling Toezicht Luchtvaart](../../../../../AMvB/regeling/toezicht/luchtvaart/BWBR0002309/README.md);
Besluit:    

### Artikel  1  

In deze regeling wordt verstaan onder:    *prototype van een luchtvaartuig:*   een luchtvaartuig ten aanzien waarvan, voorafgaande aan de afgifte van een bewijs van luchtwaardigheid, een onderzoek naar de luchtwaardigheid wordt verricht.     

### Artikel  2  

Bedrijven die voor het vervaardigen van luchtvaartuigen niet zijn erkend als bedoeld in [artikel 93 van de Regeling Toezicht Luchtvaart](../../../../../AMvB/regeling/toezicht/luchtvaart/BWBR0002309/README.md), dienen ter verkrijging van een bewijs van luchtwaardigheid voor een prototype van een luchtvaartuig te voldoen aan de eisen van [artikel 2 van de Regeling verplichtingen vliegtuigbouw](../../../../../ministeriele-regeling/regeling/verplichtingen/vliegtuigbouw/BWBR0008275/README.md).  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  4  

Deze regeling wordt aangehaald als: Regeling vervaardiging prototypen.  
Deze regeling zal met de toelichting in de Staatscourant worden geplaatst.   

De 
Minister van Verkeer en Waterstaat, 
T.Netelenbos    

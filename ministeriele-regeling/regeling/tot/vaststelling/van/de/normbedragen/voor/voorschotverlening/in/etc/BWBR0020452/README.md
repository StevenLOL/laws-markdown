<meta http-equiv='Content-Type' content='text/html; charset=utf-8' />

##Regeling van de Minister van Justitie van 23 oktober 2006, nr. 5448573/06/DIRR, Directie Instrumentatie Rechtspleging en Rechtshandhaving, Afdeling Financiële Advisering en Control, tot vaststelling van de normbedragen voor voorschotverlening in 2007 op grond van het Besluit vergoedingen rechtsbijstand 2000

De Minister van Justitie,  
Gelet op de [artikelen 3, tweede lid](../../../../../../../../../../../../AMvB/besluit/vergoedingen/rechtsbijstand/2000/BWBR0011018/README.md), en [35, tweede en vierde lid van het Besluit vergoedingen rechtsbijstand 2000](../../../../../../../../../../../../AMvB/besluit/vergoedingen/rechtsbijstand/2000/BWBR0011018/README.md);
Besluit:    

### Artikel  1  

1.  Het normbedrag dat geldt voor de bepaling van de hoogte van het voorschot dat in elk kwartaal wordt verstrekt aan door de raad ingeschreven advocaten wordt vastgesteld op € 688,–.   
2.  Het kwartaalvoorschot bedraagt niet meer dan € 42.500,–.   
3.  Het kwartaalvoorschot wordt op nihil gesteld, indien minder dan tien toevoegingen zijn afgegeven in de referentieperiode, bedoeld in [artikel 35, tweede lid, van het Besluit vergoedingen rechtsbijstand 2000](../../../../../../../../../../../../AMvB/besluit/vergoedingen/rechtsbijstand/2000/BWBR0011018/README.md).   

### Artikel  2  

Deze regeling treedt in werking op 1 januari 2007  

### Artikel  3  

Deze regeling wordt aangehaald als: Regeling tot vaststelling van de normbedragen voor voorschotverlening in 2007 op grond van het Besluit vergoedingen rechtsbijstand 2000.  
Deze regeling zal met de toelichting in de Staatscourant worden geplaatst.   

Den Haag 
23 oktober 2006   

De 
Minister voornoemd,namens deze: de 
directeur Instrumentatie Rechtspleging en Rechtshandhaving, 
J.J.Stam   

<meta http-equiv='Content-Type' content='text/html; charset=utf-8' />

##Regeling van de Minister van Volkshuisvesting, Ruimtelijke Ordening en Milieubeheer, houdende nadere voorschriften omtrent de toepassing van NEN 5897 en omtrent het voorhanden hebben van een asbestbevattende weg

De Minister van Volkshuisvesting, Ruimtelijke Ordening en Milieubeheer;  
Gelet op [artikel 2, tweede en vierde lid, van het Besluit asbestwegen Wms](../../../../../../../AMvB/besluit/asbestwegen/wms/BWBR0011619/README.md);
Besluit:    

### Artikel  1  

In deze regeling wordt verstaan onder Besluit: het [Besluit asbestwegen milieubeheer](../../../../../../../AMvB/besluit/asbestwegen/wms/BWBR0011619/README.md).  

### Artikel  2  

Voor de toepassing van NEN 5897 als bedoeld in [artikel 2, tweede lid, van het Besluit](../../../../../../../AMvB/besluit/asbestwegen/wms/BWBR0011619/README.md), wordt uitgegaan van het ontwerp van NEN 5897, uitgave april 1999.  

### Artikel  3  

Een asbestbevattende weg mag voorhanden worden gehouden indien de weg behoort tot de verkeersklasse 1 of 2a, bedoeld in C.R.O.W.-publicatie 81, uitgave januari 1994, en: 

a. de eigenaar heeft aangetoond dat het asbest voor 1 juli 1993 is aangebracht, en  

b. die weg een duurzame afscherming van het asbest heeft, welke afscherming bestaat uit: 

1 <sup>e</sup>. asfalt, klinkers of beton, welke afscherming in een goede staat verkeert, of  

2 <sup>e</sup>. een laag zand, grond, puingranulaat of materiaal dat een vergelijkbare afscherming biedt, waarvan de dikte ten minste 0,2 m is.      

### Artikel  3a  

Deze regeling berust op [artikel 2, tweede en vierde lid, van het Besluit asbestwegen milieubeheer](../../../../../../../AMvB/besluit/asbestwegen/wms/BWBR0011619/README.md).  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst of, indien op die datum het [Besluit asbestwegen milieubeheer](../../../../../../../AMvB/besluit/asbestwegen/wms/BWBR0011619/README.md) nog niet in werking is getreden, met ingang van de dag waarop dat besluit in werking treedt.  

### Artikel  5  

Deze regeling wordt aangehaald als: Regeling nadere voorschriften asbestwegen milieubeheer.  
Deze regeling zal met de toelichting in de Staatscourant worden geplaatst.   

's-Gravenhage 
22 september 2000    

De 
Minister van Volkshuisvesting, Ruimtelijke Ordening en Milieubeheer, 
J.P.Pronk    

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 9 april 2009, nr. MEVA/BO-2911171, houdende aanwijzing van apparatuur, geneesmiddelen en middelen behorende tot het deskundigheidsgebied van de verloskundige (Regeling nadere uitwerking deskundigheidsgebied verloskundige 2008)

De Minister van Volksgezondheid, Welzijn en Sport,  
Gelet op artikel 5, tweede lid, onderdeel b, en derde lid, onderdelen b, c en o, van het Besluit opleidingseisen en deskundigheidsgebied verloskundige 2008;
Besluit:    

### Artikel  1  
Materieel uitgewerkt per 01-09-2014 

In deze regeling wordt verstaan onder ‘besluit’: het Besluit opleidingseisen en deskundigheidsgebied verloskundige 2008. 

### Artikel  2  
Materieel uitgewerkt per 01-09-2014 

Als apparatuur, bedoeld in artikel 5, tweede lid, onderdeel b, van het besluit worden aangewezen het speculum en de vaginale transducer. 

### Artikel  3  
Materieel uitgewerkt per 01-09-2014 

Als geneesmiddelen, bedoeld in artikel 5, derde lid, onderdeel b, van het besluit worden aangewezen: ijzerpreparaten, oxytocine, moederkoornalkaloïden en hiervan afgeleide verbindingen, anti-D-rhesus immunoglobuline, hepatitus B immunoglobuline, hepatitus B vaccin, vitamine K alsmede medicinale zuurstof. 

### Artikel  4  
Materieel uitgewerkt per 01-09-2014 

Als middelen, bedoeld in artikel 5, derde lid, onderdeel c, van het besluit worden aangewezen lokale anesthetica, voor zover zij geen epinefrine bevatten. 

### Artikel  5  
Materieel uitgewerkt per 01-09-2014 

Als geneesmiddelen, bedoeld in artikel 5, derde lid, onderdeel o, van het besluit worden aangewezen: plasma of plasmavervangende middelen, oxytocine alsmede moederkoornalkaloïden en hiervan afgeleide verbindingen. 

### Artikel  6  
Materieel uitgewerkt per 01-09-2014 

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 september 2008. 

### Artikel  7  
Materieel uitgewerkt per 01-09-2014 

Deze regeling wordt aangehaald als: Regeling nadere uitwerking deskundigheidsgebied verloskundige 2008. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A. Klink     

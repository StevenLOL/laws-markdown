<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 9 april 2009, nr. MEVA/BO-2911171, houdende aanwijzing van apparatuur, geneesmiddelen en middelen behorende tot het deskundigheidsgebied van de verloskundige (Regeling nadere uitwerking deskundigheidsgebied verloskundige 2008)

De Minister van Volksgezondheid, Welzijn en Sport,  
Gelet op [artikel 5, tweede lid, onderdeel b, en derde lid, onderdelen b, c en o, van het Besluit opleidingseisen en deskundigheidsgebied verloskundige 2008](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md);
Besluit:    

### Artikel  1  

In deze regeling wordt verstaan onder ‘besluit’: het [Besluit opleidingseisen en deskundigheidsgebied verloskundige 2008](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md). 

### Artikel  2  

Als apparatuur, bedoeld in [artikel 5, tweede lid, onderdeel b, van het besluit](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md) worden aangewezen het speculum en de vaginale transducer. 

### Artikel  3  

Als geneesmiddelen, bedoeld in [artikel 5, derde lid, onderdeel b, van het besluit](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md) worden aangewezen: ijzerpreparaten, oxytocine, moederkoornalkaloïden en hiervan afgeleide verbindingen, anti-D-rhesus immunoglobuline, hepatitus B immunoglobuline, hepatitus B vaccin, vitamine K alsmede medicinale zuurstof. 

### Artikel  4  

Als middelen, bedoeld in [artikel 5, derde lid, onderdeel c, van het besluit](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md) worden aangewezen lokale anesthetica, voor zover zij geen epinefrine bevatten. 

### Artikel  5  

Als geneesmiddelen, bedoeld in [artikel 5, derde lid, onderdeel o, van het besluit](../../../../../../../../AMvB/besluit/opleidingseisen/en/deskundigheidsgebied/verloskundige/2008/BWBR0024254/README.md) worden aangewezen: plasma of plasmavervangende middelen, oxytocine alsmede moederkoornalkaloïden en hiervan afgeleide verbindingen. 

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 september 2008. 

### Artikel  7  

Deze regeling wordt aangehaald als: Regeling nadere uitwerking deskundigheidsgebied verloskundige 2008. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A. Klink     

<meta http-equiv='Content-Type' content='text/html; charset=utf-8' />

##Regeling nadere uitwerking deskundigheidsgebied optometrist 

De Minister van Volksgezondheid, Welzijn en Sport,  
Gelet op [artikel 5, eerste lid, onder a, van het Besluit opleidingseisen en deskundigheidsgebied optometrist](../../../../../../../AMvB/besluit/opleidingseisen/en/deskundigheidsgebied/optometrist/BWBR0011461/README.md);
Besluit:     

###Artikel  1  

1.  Als farmaca als bedoeld in [artikel 5, eerste lid, onder a, van het Besluit opleidingseisen en deskundigheidsgebied optometrist](../../../../../../../AMvB/besluit/opleidingseisen/en/deskundigheidsgebied/optometrist/BWBR0011461/README.md) worden aangewezen: mydriatica, cycloplegica, lokale anesthetica en kleurstoffen.   
2.  De aanwijzing van het mydriaticum fenylefrine betreft alleen de oplossing van 2,5%.   

###Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

###Artikel  3  

Deze regeling wordt aangehaald als: Regeling nadere uitwerking deskundigheidsgebied optometrist. 
Deze regeling zal met de toelichting in de Staatscourant worden geplaatst.   

De 
Minister van Volksgezondheid, Welzijn en Sport,
E. Borst-Eilers      

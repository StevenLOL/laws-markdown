<meta http-equiv='Content-Type' content='text/html; charset=utf-8' />

##Regeling inkomen kinderbijslag 1997 

De Staatssecretaris van Sociale Zaken en Werkgelegenheid,  
Gelet op [artikel 9, tweede lid, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md);
Besluit:     

###Artikel  1  

####Inkomen van het kind

1.  Onder inkomen van het kind, bedoeld in [artikel 7, vierde lid, onderdeel a, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md) wordt verstaan alle inkomsten uit arbeid na aftrek van eventueel verschuldigde loonbelasting, premies volksverzekeringen en werknemersver-zekeringen die in een kwartaal betaald of verrekend zijn, ter beschikking zijn gesteld, rentedragend zijn geworden of vorderbaar en tevens inbaar zijn geworden, die dat kind toekomen of ter beschikking worden gesteld.   
2.  Voor de toepassing van het eerste lid wordt tevens als inkomen van het kind aangemerkt, inkomen uit arbeid van dat kind in natura.   
3.  Inkomsten in natura als bedoeld in het tweede lid, worden gewaardeerd overeenkomstig de normen, bedoeld in [artikel 13 van de Wet op de loonbelasting 1964](../../../../../../wet/wet/op/de/loonbelasting/1964/BWBR0002471/README.md).   

###Artikel  2  

####Verwervingskosten

De kosten van verwerving, inning of behoud van inkomen die het kind maakt worden, voorzover redelijk, op het inkomen bedoeld in artikel 1 in mindering gebracht.  

###Artikel  3  

####Inkomen uit vakantiewerk

Netto-inkomen tot een totaalbedrag van € 1300,– dat het kind tijdens de zomervakantie uit arbeid verwerft voorzover deze arbeid niet voor een langere periode ook buiten de zomervakantie wordt verricht en mits deze arbeid geen deel uitmaakt van de studie of beroepsopleiding die dat kind volgt wordt niet als inkomen als bedoeld in artikel 1 aangemerkt.  

###Artikel  4  

####Grondslag

Deze regeling berust op de [artikelen 7, tiende lid](../../../../../../wet/algemene/kinderbijslagwet/BWBR0002368/README.md), en [41 van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md). 

###Artikel  5  

####Inwerkingtreding

Dit besluit treedt in werking met ingang van 1 oktober 1997.  

###Artikel  6  

####Citeertitel

Deze regeling wordt aangehaald als: Regeling inkomen kinderbijslag 1997. 

’s-Gravenhage 
10 juni 1997    

De 
Staatssecretaris voornoemd, 
F.H.G. de Grave      

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 18 mei 2010, nr. MC/U-3003266, houdende houdende voorschriften met betrekking tot melding van privéklinieken en particuliere verpleeg- en verzorgingshuizen (Regeling melding privéklinieken en particuliere verpleeg- en verzorgingshuizen)

De Minister van Volksgezondheid, Welzijn en Sport,  
Gelet op [artikel 4b, tweede lid, van de Kwaliteitswet zorginstellingen](../../../../../../../../../../wet/kwaliteitswet/zorginstellingen/BWBR0007850/README.md);
Besluit:    

### Artikel  1  

De zorgaanbieder, bedoeld in [artikel 4b, tweede lid, van de Kwaliteitswet zorginstellingen](../../../../../../../../../../wet/kwaliteitswet/zorginstellingen/BWBR0007850/README.md), meldt zich voor de in dat lid bedoelde inschrijving in het register bij het agentschap Centraal Informatiepunt Beroepen Gezondheidszorg, bedoeld in [artikel 1 van het Instellingsbesluit agentschap Centraal Informatiepunt Beroepen Gezondheidszorg](../../../../../../../../../../ministeriele-regeling/instellingsbesluit/agentschap/centraal/informatiepunt/beroepen/etc/BWBR0014461/README.md). 

### Artikel  2  

1.  De zorgaanbieder meldt zich bij het agentschap door verstrekking van de volgende gegevens: 

a. zijn naam, eventuele rechtsvorm en adres, zijn vestigingsplaats of woonplaats;  

b. van elke locatie waar zorg wordt verleend: 

– indien de zorgaanbieder voor die locatie een handelsnaam bezigt, die handelsnaam;  

– het bezoekadres;  

– het correspondentieadres;  

– de aard van de aangeboden zorg;    

c. het nummer waaronder de zorgaanbieder is ingeschreven bij de Kamer van Koophandel.     
2.  De zorgverlener doet opgave van de gegevens door gebruik van de website: www.zorgregister.nl.  

### Artikel  3  

Deze regeling treedt in werking met ingang van de dag na de dagtekening van de Staatscourant waarin zij wordt geplaatst. 

### Artikel  4  

Deze regeling wordt aangehaald als: Regeling melding privéklinieken en particuliere verpleeg- en verzorgingshuizen. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport,
A. Klink     

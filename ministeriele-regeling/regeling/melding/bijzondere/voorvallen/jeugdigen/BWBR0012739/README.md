<meta http-equiv='Content-Type' content='text/html; charset=utf-8' />

##Regeling melding bijzondere voorvallen jeugdigen

De Minister van Justitie,  
Gelet op [artikel 5, tweede lid van de Beginselenwet justitiële jeugdinrichtingen](../../../../../../../wet/beginselenwet/justitiële/jeugdinrichtingen/BWBR0011756/README.md);

Gezien het advies van de Raad voor Strafrechtstoepassing en Jeugdbescherming van 28 juni 2001, kenmerk 5105565/TH/mk;
Besluit:    

### Artikel 1  

In deze regeling wordt verstaan onder:   a. *bijzondere voorvallen:*   de voorvallen, genoemd in artikel 2, eerste en tweede lid, van deze regeling;    b. *ontvluchting:*   onttrekking van een jeugdige aan het op hem uitgeoefende toezicht vanuit een gesloten gebouw, vanaf een beveiligd terrein, tijdens transport of tijdens begeleid verblijf buiten de inrichting;    c. *DJI:*   Dienst Justitiële Inrichtingen van het ministerie van Veiligheid en Justitie;    d. *Sectordirectie Justitiële Jeugdinrichtingen:*   de sectordirecteur Justitiële Jeugdinrichtingen van de DJI of diens plaatsvervanger.     

### Artikel 2  

1.  Bijzondere voorvallen die onmiddellijk door de directeur van de inrichting telefonisch en schriftelijk per fax of elektronische post aan de Sectordirectie Justitiële Jeugdinrichtingen worden gemeld, zijn de volgende: 

a.  ontvluchting van een jeugdige;  

b.  ernstige geweldsincidenten in of buiten de inrichting;  

c.  ernstige ordeverstoring;  

d.  suïcide van een jeugdige;  

e.  onnatuurlijke dood van een jeugdige;  

f.  elk ander incident in of buiten de inrichting van ernstige, politiek gevoelige of publiciteitsgevoelige aard.     
2.  Bijzondere voorvallen die uiterlijk de eerstvolgende werkdag schriftelijk per fax of elektronische post aan de Sectordirectie Justitiële Jeugdinrichtingen worden gemeld zijn de volgende: 

a.  onttrekking aan, poging tot, of voorbereiding van onttrekking aan, het op hem uitgeoefende toezicht door een jeugdige uit een beperkt beveiligde inrichting of afdeling of vanaf een niet-beveiligd terrein;  

b.  niet terugkeren van onbegeleid verlof door een jeugdige;  

c.  geweld tegen andere jeugdigen of geweld tegen personeelsleden of medewerkers of andere in de inrichting aanwezige personen, dat lichamelijk letsel ten gevolg heeft;  

d.  politiecontact naar aanleiding van een delict van de jeugdige tijdens verlof, strafonderbreking, scholings- en trainingsprogramma of tijdens ongeoorloofde afwezigheid;  

e.  aantreffen van contrabande, zoals een vuurwapen, slag- of steekwapen, harddrugs, of softdrugs van meer dan 5 gram;  

f.  aantreffen van medicijnen, indien verdenking bestaat van ernstig misbruik;  

g.  strafbare of anderszins laakbare handelingen van personeelsleden of medewerkers jegens een of meer jeugdigen, waaronder seksueel misbruik, seksuele intimidatie of ongeoorloofde relaties;  

h.  gevallen van hongerstaking, natuurlijke dood, ernstige zelfverwonding of poging tot suïcide van een jeugdige;  

i.  ernstige besmettelijke ziekte van jeugdigen, personeelsleden, medewerkers of andere in de inrichting aanwezige personen;  

j.  ontslag op staande voet van een personeelslid of medewerker.     

### Artikel 3  

1.  Bij de melding bijzondere voorvallen wordt gebruik gemaakt van het formulier melding bijzonder voorval dat als bijlage 1 bij deze regeling is gevoegd.   
2.  De afloop van bijzonder voorvallen wordt schriftelijk gemeld met gebruikmaking van het formulier afhandeling bijzonder voorval dat als bijlage 2 bij deze regeling is gevoegd.  

### Artikel 4  

Deze regeling treedt in werking op 1 september 2001. 

### Artikel 5  

Deze regeling wordt aangehaald als: Regeling melding bijzondere voorvallen jeugdigen. 
Deze regeling zal met de toelichting in de Staatscourant worden geplaatst.   

De 
Minister van Justitie, 
A.H. Korthals     

### Bijlage 1  

####Formulier melding bijzonder voorval

![34911](http://wetten.overheid.nl/Illustration/34911)
![34912](http://wetten.overheid.nl/Illustration/34912)

### Bijlage 2  

####Formulier afhandeling bijzonder voorval

![34913](http://wetten.overheid.nl/Illustration/34913)

####Schema melding bijzonder voorval

![34914](http://wetten.overheid.nl/Illustration/34914)


<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 13 juni 2013, nr. JOZ/499515, houdende regels voor het verstrekken van aanvullende bekostiging ten behoeve van het stimuleren van de invoering van passend onderwijs (Regeling stimulering invoering passend onderwijs in het primair en voortgezet onderwijs en cluster 1 en 2, 2013–2014)

De Staatssecretaris van Onderwijs, Cultuur en Wetenschap,  
Gelet op [artikel 116, eerste lid, van de Wet op het primair onderwijs](../../../../../../../../../../../../wet/wbo/BWBR0003420/README.md), [artikel 113, eerste lid, van de Wet op de expertisecentra](../../../../../../../../../../../../wet/isovso/BWBR0003549/README.md) en [artikel 89, eerste lid, van de Wet op het voortgezet onderwijs](../../../../../../../../../../../../wet/wet/op/het/voortgezet/onderwijs/BWBR0002399/README.md);
Besluit:    

### Artikel  1  

####Begripsbepaling

In deze regeling wordt verstaan onder: 

*bevoegd gezag:* bevoegd gezag van een op grond van de [Wet op het primair onderwijs](../../../../../../../../../../../../wet/wbo/BWBR0003420/README.md), de [Wet op de expertisecentra](../../../../../../../../../../../../wet/isovso/BWBR0003549/README.md) of de [Wet op het voortgezet onderwijs](../../../../../../../../../../../../wet/wet/op/het/voortgezet/onderwijs/BWBR0002399/README.md) – bekostigde school;  

*Bron:* Basisregistratie onderwijsnummer;  

*contactschool:* school die door het samenwerkingsverband in oprichting (i.o.) in het kader van de [Regeling stimulering invoering passend onderwijs in het primair onderwijs, voortgezet onderwijs en cluster 1 en 2 2012–2013](../../../../../../../../../../../../ministeriele-regeling/regeling/stimulering/invoering/passend/onderwijs/in/het/primair/onderwijs/etc/BWBR0031927/README.md) is aangewezen als contactschool of school die door de bevoegde gezagsorganen die betrokken zijn bij de instelling cluster 2 i.o. is aangewezen als contactschool;  

*minister:* Minister van Onderwijs, Cultuur en Wetenschap;  

*samenwerkingsverband:* samenwerkingsverband passend onderwijs, als bedoeld in [artikel 18a, van de WPO](../../../../../../../../../../../../wet/wbo/BWBR0003420/README.md) en [artikel 17a, van de WVO](../../../../../../../../../../../../wet/wet/op/het/voortgezet/onderwijs/BWBR0002399/README.md), zoals die artikelen komen te luiden na inwerkingtreding van de [wet passend onderwijs](../../../../../../../../../../../../wet/wet/passend/onderwijs/BWBR0032176/README.md);  

*instelling cluster 2 i.o.:* instelling in oprichting als bedoeld in [artikel XXIII van de wet passend onderwijs](../../../../../../../../../../../../wet/wet/passend/onderwijs/BWBR0032176/README.md);  

*wet passend onderwijs:* [Wet van 11 oktober 2012 tot wijziging van enkele onderwijswetten in verband met een herziening van de organisatie en financiering van de ondersteuning van leerlingen in het basisonderwijs, speciaal en voortgezet speciaal onderwijs, voortgezet onderwijs en beroepsonderwijs](../../../../../../../../../../../../wet/wet/passend/onderwijs/BWBR0032176/README.md) (Staatsblad 2012, 533).   

### Artikel  2  

####Te bekostigen activiteiten

1.  De minister verstrekt aanvullende bekostiging in het schooljaar 2013–2014 ter voorbereiding op de invoering van de [wet passend onderwijs](../../../../../../../../../../../../wet/wet/passend/onderwijs/BWBR0032176/README.md).   
2.  Per samenwerkingsverband, per instelling cluster 1 en per instelling cluster 2 i.o. wordt op grond van deze regeling ten hoogste eenmaal aanvullende bekostiging verstrekt.  

### Artikel  3  

####Ambtshalve toekenning en uitkering van aanvullende bekostiging

1.  De aanvullende bekostiging wordt ambtshalve toegekend en uitbetaald in de maand november 2013.   
2.  De aanvullende bekostiging wordt uitbetaald aan het samenwerkingsverband, de instelling cluster 1, of de contactschool van de instelling cluster 2 i.o..   
3.  Indien een samenwerkingsverband op 1 november 2013 niet bij DUO in BRIN staat geregistreerd, wordt de aanvullende bekostiging uitbetaald aan de contactschool van dat samenwerkingsverband;  

### Artikel  4  

####Berekening aanvullende bekostiging

1.  De aanvullende bekostiging per samenwerkingsverband passend onderwijs in het primair onderwijs bestaat uit een bedrag van € 10 per bekostigde leerling op de betreffende vestiging(en) van een basisschool of van een speciale school voor basisonderwijs in het samenwerkingsverband. Het aantal leerlingen wordt vastgesteld op basis van de telgegevens van 1 oktober 2012, naar de stand in Bron op 1 juli 2013.   
2.  De aanvullende bekostiging per samenwerkingsverband passend onderwijs in het voortgezet onderwijs bestaat uit een bedrag van € 10 per bekostigde leerling op de betreffende vestiging(en) van een school voor voortgezet onderwijs in het samenwerkingsverband. Het aantal leerlingen wordt vastgesteld op basis van de telgegevens van 1 oktober 2012, naar de stand in Bron op 1 juli 2013.   
3.  De aanvullende bekostiging per instelling cluster 1 bestaat uit een bedrag van € 10 per bekostigde leerling van de instelling cluster 1. Het aantal leerlingen wordt vastgesteld op basis van de telgegevens van 1 oktober 2012, naar de stand in Bron op 1 juli 2013.   
4.  De aanvullende bekostiging per instelling cluster 2 i.o. bestaat uit een bedrag van € 10 per bekostigde leerling van een school die behoort tot de instelling cluster 2 i.o.. Het aantal leerlingen wordt vastgesteld op basis van de telgegevens van 1 oktober 2012, naar de stand in Bron op 1 juli 2013.  

### Artikel  5  

####Verantwoording

De verantwoording over deze aanvullende bekostiging vindt plaats conform [artikel 13, eerste lid, van de Regeling OCW-subsidies](../../../../../../../../../../../../ministeriele-regeling/regeling/ocw-subsidies/BWBR0028820/README.md). 

### Artikel  6  

####Informatieplicht

Het samenwerkingsverband, de instelling cluster 1 en de instelling cluster 2 i.o. werken mee aan een door of namens de minister ingestelde onderzoek. 

### Artikel  7  

####Inwerkingtreding

Deze regeling treedt in werking met ingang van 1 augustus 2013 en vervalt met ingang van 1 augustus 2014. 

### Artikel  8  

####Citeertitel

Deze regeling wordt aangehaald als: Regeling stimulering invoering passend onderwijs in het primair onderwijs, voortgezet onderwijs en cluster 1 en 2, 2013–2014. 
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker     

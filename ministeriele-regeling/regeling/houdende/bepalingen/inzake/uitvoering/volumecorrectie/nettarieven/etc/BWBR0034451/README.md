<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 13 december 2013, nr. WJZ/13201003, houdende bepalingen inzake de uitvoering van de volumecorrectie nettarieven voor de energie-intensieve industrie

De Minister van Economische Zaken;  
Gelet op [artikel 29, elfde lid, van de Elektriciteitswet 1998](../../../../../../../../../../wet/elektriciteitswet/1998/BWBR0009755/README.md);
Besluit:    

### Artikel  1  

Onder daluren, genoemd in [artikel 29, achtste lid, van de Elektriciteitswet 1998](../../../../../../../../../../wet/elektriciteitswet/1998/BWBR0009755/README.md) wordt verstaan de uren tussen 23.00 en 07.00 uur van elke dag van de week. 

### Artikel  2  

1.  Een afnemer maakt bij een verzoek als bedoeld in [artikel 29, negende lid, van de Elektriciteitswet 1998](../../../../../../../../../../wet/elektriciteitswet/1998/BWBR0009755/README.md) aannemelijk dat zijn productie-installatie geschikt is voor de productie van elektriciteit uit restproducten van een productieproces.   
2.  Een afnemer verstrekt bij een verzoek als bedoeld in [artikel 29, negende lid, van de Elektriciteitswet 1998](../../../../../../../../../../wet/elektriciteitswet/1998/BWBR0009755/README.md) en vervolgens elk jaar voor 1 september aan de netbeheerder: 

a. de gegevens omtrent de door deze afnemer verbruikte elektriciteit in de periode van een jaar, bedoeld in [artikel 29, tiende lid, van de Elektriciteitswet 1998](../../../../../../../../../../wet/elektriciteitswet/1998/BWBR0009755/README.md) en  

b. een assurancerapport van een accountant dat betrekking heeft op de in onderdeel a bedoelde gegevens.    

### Artikel  3  

Deze regeling treedt in werking met ingang van 1 januari 2014. 
Deze regeling zal met de toelichting in de Staatscourant worden geplaatst.   

's-Gravenhage 
13 december 2013   

De 
Minister van Economische Zaken, 
H.G.J. Kamp     

<meta http-equiv='Content-Type' content='text/html; charset=utf-8' />

##Regeling van de Staatssecretaris van Infrastructuur en Milieu, van 15 augustus 2013, nr. IENM/BSK-2013/162233, houdende vaststelling datum verplichting boordcomputer taxi

De Staatssecretaris van Infrastructuur en Milieu,  
Gelet op artikel IV, eerste lid, van het Besluit van 16 oktober 2009 houdende wijziging van het Besluit personenvervoer 2000, het Arbeidstijdenbesluit vervoer en het Reglement rijbewijzen in verband met de invoering van de boordcomputer taxi, de afschaffing van de vergunning voor collectief personenvervoer en een technische wijziging in verband met het elektronisch vervoerbewijs, artikel 22, eerste en derde lid, van de Wegenverkeerswet 1994 en artikel 83, achtste lid, van het Besluit personenvervoer 2000;
Besluit:    

### Artikel  1  

De periode, bedoeld in artikel IV, eerste lid, van het Besluit van 16 oktober 2009 houdende wijziging van het Besluit personenvervoer 2000, het Arbeidstijdenbesluit vervoer en het Reglement rijbewijzen in verband met de invoering van de boordcomputer taxi, de afschaffing van de vergunning voor collectief personenvervoer en een technische wijziging in verband met het elektronisch vervoerbewijs, eindigt met ingang van 1 juli 2014. 

### Artikel  2  

Wijzigt Regeling specificaties en typegoedkeuring boordcomputer taxi 

### Artikel  3  

Wijzigt Regeling gebruik boordcomputer en boordcomputerkaarten 

### Artikel  4  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.  

De 
Staatssecretaris van Infrastructuur en Milieu, 
W.J. Mansveld     

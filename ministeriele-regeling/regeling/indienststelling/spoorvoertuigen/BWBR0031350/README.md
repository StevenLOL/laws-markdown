<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 5 maart 2012, nr. IENM/BSK-2012/28591, houdende vaststelling van regels met betrekking tot de indienststelling van spoorvoertuigen op hoofdspoorweginfrastructuur (Regeling indienststelling spoorvoertuigen)

De Minister van Infrastructuur en Milieu,  
Gelet op richtlijn nr. 2008/57/EG van het Europees Parlement en de Raad van de Europese Unie van 17 juni 2008 betreffende de interoperabiliteit van het spoorwegsysteem in de Gemeenschap (PbEU L 191), richtlijn nr. 2008/110/EG van het Europees Parlement en de Raad van de Europese Unie van 16 december 2008 (PbEU L 345) tot wijziging van richtlijn nr. 2004/49/EG inzake de veiligheid op de communautaire spoorwegen, [artikel 36, derde lid, onderdelen b, c en e, en tiende lid](../../../../../wet/spoorwegwet/BWBR0015007/README.md), [artikel 37, vierde lid](../../../../../wet/spoorwegwet/BWBR0015007/README.md), [artikel 37a, vierde en vijfde lid](../../../../../wet/spoorwegwet/BWBR0015007/README.md), [artikel 38, vierde lid](../../../../../wet/spoorwegwet/BWBR0015007/README.md), [artikel 46, tweede en vijfde lid](../../../../../wet/spoorwegwet/BWBR0015007/README.md), en [artikel 91, eerste lid, van de Spoorwegwet](../../../../../wet/spoorwegwet/BWBR0015007/README.md) en [artikel 39b, eerste en tweede lid, van het Besluit spoorverkeer](../../../../../AMvB/besluit/spoorverkeer/BWBR0017624/README.md);
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: 

*ATB:* automatische treinbeïnvloeding;  

*ATBvv:* automatische treinbeïnvloeding verbeterde versie;  

*beschikking 2007/756/EG:* beschikking nr. 2007/756/EG van de Commissie van de Europese Gemeenschappen van 9 november 2007 tot vaststelling van de gemeenschappelijke specificatie van het nationaal voertuigregister als bedoeld in de artikelen 14, leden 4 en 5, van de Richtlijnen 96/48/EG en 2001/16/EG (PbEU L 305);  

*besluit 2010/713/EU:* besluit nr. 2010/713/EU van de Commissie van 9 november 2010 inzake de modules voor de procedure voor de beoordeling van de conformiteit, de geschiktheid voor gebruik en de EG-keuring die moet worden toegepast in het kader van de overeenkomstig richtlijn 2008/57/EG van het Europees Parlement en de Raad vastgestelde technische specificaties inzake interoperabiliteit (PbEU L 319);  

*bijzonder spoorvoertuig:* spoorvoertuig voorzien van een eigen voortbewegingsinrichting niet zijnde een locomotief of een treinstel;  

*CENELEC (CLC):* door het Europees Comité voor Elektrotechnische Standaardisatie uitgegeven norm;  

*DIN:* Deutsche Industrienorm;  

*EN:* Europese norm;  

*ERRI:* rapport van het European Rail Research Institute;  

*ISO:* door de Internationale Organisatie voor Standaardisatie uitgegeven norm;  

*lichte treinstellen:* treinstellen ontworpen om te voldoen aan de categorie C-III als bedoeld in EN 15227:2008;  

*locomotief:* tractievoertuig dat of combinatie van meer spoorvoertuigen die niet bedoeld is om reizigers of goederen te vervoeren en onder normale omstandigheden afgekoppeld en als zelfstandig spoorvoertuig gebruikt kan worden;  

*minister:* Minister van Infrastructuur en Milieu;  

*NEN-EN:* door de Stichting Nederlands Normalisatie-Instituut uitgegeven Europese norm;  

*onderhoudsvoertuigen:* railgebonden machines en andere voertuigen ten behoeve van constructie, onderhoud en inspectie van de railinfrastructuur;  

*rail-wegvoertuigen:* voertuigen die zowel op het spoor als op de weg kunnen rijden;  

*richtlijn 97/68/EG:* Richtlijn 97/68/EG van het Europees Parlement en de Raad van 16 december 1997 betreffende de onderlinge aanpassing van de wetgevingen van de lidstaten inzake maatregelen tegen de uitstoot van verontreinigende gassen en deeltjes door inwendige verbrandingsmotoren die worden gemonteerd in niet voor de weg bestemde mobiele machines (PbEG 1997, L 59);  

*richtlijn 2004/49:* richtlijn nr. 2004/49/EG van het Europees Parlement en de Raad van 29 april 2004 inzake de veiligheid op de communautaire spoorwegen en tot wijziging van Richtlijn 95/18/EG van de Raad betreffende de verlening van vergunningen aan spoorwegondernemingen, en van Richtlijn 2001/14/EG van de Raad inzake de toewijzing van spoorweginfrastructuurcapaciteit en de heffing van rechten voor het gebruik van spoorweginfrastructuur alsmede inzake veiligheidscertificering (PbEU L 164);  

*rijtuig:* spoorvoertuig zonder eigen aandrijving dat in een vaste of variabele treinsamenstelling wordt gebruikt voor het vervoer van reizigers;  

*stuurstandrijtuig:* spoorvoertuig zonder eigen aandrijving dat voorzien is van een bestuurderscabine;  

*trein:* een samenstel van één of meer spoorvoertuigen dat deelneemt aan het spoorverkeer;  

*treinstel:* vaste samenstelling van spoorvoertuigen die als trein kan rijden;  

*TSI CCS:* besluit nr. 2012/88/EU van de Commissie van 25 januari 2012 betreffende de technische specificatie inzake interoperabiliteit van de subsystemen besturing en seingeving van het trans-Europese spoorwegsysteem (PbEU L 51);  

*TSI CR Loc&Pas:* besluit nr. 2011/291/EU van de Commissie van 26 april 2011 betreffende een technische specificatie inzake interoperabiliteit van het subsysteem rollend materieel – ‘Locomotieven en reizigerstreinen’ van het conventionele trans-Europees spoorwegsysteem (PbEU L 139);  

*TSI CR WAG:* beschikking nr. 2006/861/EG van de Commissie van de Europese Gemeenschappen van 28 juli 2006 betreffende de technische specificaties inzake interoperabiliteit van het subsysteem rollend materieel – goederenwagens van het conventionele trans-Europese spoorwegsysteem (PbEU L 344);  

*TSI HS RST:* beschikking nr. 2008/232/EG van de Commissie van de Europese Gemeenschappen van 21 februari 2008 betreffende de technische specificatie inzake interoperabiliteit van het subsysteem rollend materieel van het trans-Europese hogesnelheidsspoorwegsysteem (PbEU L 232);  

*TSI PRM:* beschikking nr. 2008/164/EG van de Commissie van de Europese Gemeenschappen van 21 december 2007 betreffende de technische specificatie inzake interoperabiliteit ‘personen met beperkte mobiliteit’ voor het conventionele trans-Europese spoorwegsysteem en het trans-Europees hogesnelheidsspoorwegsysteem (PbEU L 64);  

*TSI SRT:* beschikking nr. 2008/163/EG van de Commissie van de Europese Gemeenschappen van 20 december 2007 betreffende de technische specificatie inzake interoperabiliteit met betrekking tot veiligheid in spoorwegtunnels voor het conventionele trans-Europese spoorwegsysteem en het trans-Europees hogesnelheidsspoorwegsysteem (PbEU L 64);  

*UIC:* voorschrift (Fiche) van de Internationale Spoorweg Unie;  

*vaste samenstelling:* samenstelling van rollend materieel die alleen in een werkplaats op andere wijze kan worden samengesteld;  

*verordening 201/2011/EU:*verordening nr. 201/2011 /EU van de Commissie van 1 maart 2011 betreffende het model voor de verklaring van overeenstemming met een goedgekeurd type spoorvoertuig (PbEU L 57).  

*verordening 352/2009:* verordening (EG) nr. 352/2009 van de Commissie van 24 april 2009 betreffende de vaststelling van een gemeenschappelijke veiligheidsmethode voor risico-evaluatie en -beoordeling als bedoeld in artikel 6, lid 3, onder a), van Richtlijn 2004/49/EG van het Europees Parlement en de Raad (PbEU L 108);  

*verordening 445/2011:* verordening (EU) nr. 445/2011 van de Commissie van 10 mei 2011 betreffende een systeem voor de certificering van met het onderhoud van goederenwagens belaste entiteiten en tot wijziging van Verordening (EG) nr. 653/2007 (PbEU L 122)  

*wagen:* spoorvoertuig zonder eigen voortbewegingsinrichting bestemd voor het vervoer van goederen;  

*wet:*[Spoorwegwet](../../../../../wet/spoorwegwet/BWBR0015007/README.md).    

### Artikel  2  

1.  De vermelding in deze regeling, voor zover daarbij niet anders is aangegeven, van een EG- of EU-richtlijn omvat mede elke in het kader van de Europese Gemeenschappen of Europese Unie tot stand gekomen richtlijn tot wijziging van die richtlijn. De totstandkoming van een dergelijke richtlijn wordt door Onze Minister bekendgemaakt in de Staatscourant.   
2.  De vermelding in deze regeling, voor zover daarbij niet anders is aangegeven, van een op een EG- of EU-richtlijn gebaseerde technische specificatie inzake interoperabiliteit omvat mede elke in het kader van de Europese Gemeenschappen of Europese Unie tot stand gekomen besluit tot wijziging van die technische specificatie inzake interoperabiliteit. De totstandkoming van een dergelijk besluit wordt door Onze Minister bekendgemaakt in de Staatscourant.   
3.  De vermelding in deze regeling, voor zover daarbij niet anders is aangegeven, van een CLC, DIN-, EN- of ISO norm, een ERRI-rapport of een UIC-voorschrift omvat mede elke wijziging van die norm, dat rapport, die richtlijn of dat voorschrift. De totstandkoming van een dergelijk besluit wordt door Onze Minister bekendgemaakt in de Staatscourant.   
4.  Een wijziging als bedoeld in het eerste of tweede lid treedt voor de toepassing van deze regeling in werking met ingang van de dag waarop aan de betrokken wijziging uiterlijk uitvoering moet zijn gegeven, tenzij Onze Minister een eerder tijdstip van inwerkingtreding bepaalt. Indien een dergelijke wijziging de lidstaten verplicht tot of de mogelijkheid biedt voor het afzonderlijk bepalen van de datum van toepassing van een of meer deelaspecten van die wijziging, wordt deze eveneens door Onze Minister bepaald.   
5.  De in het derde lid bedoelde bekendmaking in de Staatscourant vermeldt de datum van inwerkingtreding van de wijziging als bedoeld in dat lid.   

### §  2  

####Nationale voorschriften ter uitvoering van essentiële eisen

### Artikel  3  

1.  Het subsysteem boorduitrusting voor besturing en seingeving van een locomotief, treinstel of stuurstandrijtuig bevat: 

a. ATB-EG, dat voldoet aan de in bijlage 1 opgenomen eisen en is geïnstalleerd conform de voorschriften van de leverancier van het systeem;  

b. ATB-NG, dat is geïnstalleerd conform de voorschriften van de leverancier van het systeem;  

c. STM ATB, dat voldoet aan de in bijlage 1 en hoofdstuk 1 van bijlage 2 opgenomen eisen en is geïnstalleerd conform de voorschriften van de leverancier; of  

d. ERTMS, dat voldoet aan de in hoofdstuk 2 van bijlage 2 opgenomen eisen.     
2.  Een spoorvoertuig als bedoeld in het eerste lid dat in Nederland uitsluitend wordt gebruikt op een baanvak met een beveiligingssysteem dat voldoet aan de in Duitsland geldende bepalingen beschikt in afwijking van het eerste lid over een beveiligingssysteem dat voldoet aan de voor dat baanvak in Duitsland geldende bepalingen dat conform die bepalingen is geïnstalleerd.   
3.  Een spoorvoertuig als bedoeld in het eerste lid dat in Nederland uitsluitend wordt gebruikt op een baanvak met een beveiligingssysteem dat voldoet aan de in België geldende bepalingen beschikt in afwijking van het eerste lid over een beveiligingssysteem dat voldoet aan de voor dat baanvak in België geldende bepalingen dat conform die bepalingen is geïnstalleerd.   
4.  Indien in een spoorvoertuig de boorduitrusting voor ATB is voorzien van ATBvv dan dient deze te zijn geïnstalleerd conform de voorschriften van de leverancier van het systeem.   

### Artikel  4  

1.  Spoorvoertuigen waarvoor TSI CR WAG, TSI CR Loc&Pas, TSI CCS of TSI HS RST niet geldt, voldoen aan de in bijlage 3 opgenomen eisen.   
2.  Op spoorvoertuigen als bedoeld in het eerste lid zijn de nationale voorschriften van paragraaf 4 van deze regeling van toepassing.   

### Artikel  5  

1.  Onderhoudsvoertuigen in de vervoersmodus voldoen aan: de eisen in TSI CR Loc&Pas of aan NEN EN 14033-1 en NEN-EN 14033-3.   
2.  Op onderhoudsvoertuigen in de vervoersmodus zijn de nationale voorschriften van paragraaf 4 van deze regeling van toepassing.   
3.  Rail-wegvoertuigen voldoen aan de in bijlage 8 genoemde eisen.   

### §  3  

####Nationale voorschriften ter uitwerking van open punten in TSI’s

### Artikel  6  

De voorschriften ter uitwerking van in een technische specificatie inzake interoperabiliteit opgenomen open punten gelden voor het subsysteem of de subsystemen waarvoor die technische specificatie inzake interoperabiliteit geldt.  

### Artikel  7  

1.  De in dit artikel opgenomen voorschriften vormen de uitwerking van open punten in bijlage G van de TSI CCS, uitgewerkt in het document, genoemd in bijlage A, tabel A2 indexnummer 77, van de TSI CCS.   
2.  De effectieve waarde van de AC-component in de DC-lijnstroom bedraagt voor een spoorvoertuig niet meer dan 50 A voor frequenties vanaf 5 Hz.   
3.  De psofometrische stoorstroomcomponent in de DC-lijnstroom als bedoeld in NEN-EN 50121-3-1 bedraagt voor een trein minder dan 10 A.   
4.  De spoorvoertuigen voldoen ten aanzien van elektromagnetische compatibiliteit aan NEN-EN 50121-3-2.   
5.  De kortsluitwaarde van een wielstel van een locomotief en van een treinstel, gemeten van wielband tot wielband, met inbegrip van de overgangsweerstanden tussen de wielbanden en de koppen van de spoorstaven, bedraagt minder dan 0,20 Ω. Hieraan is in ieder geval voldaan, indien de detectiekwaliteit van het spoorvoertuig voldoet aan de in bijlage 5 opgenomen eisen.   
6.  Er geldt ten aanzien van de tractiestroom en de elektrische, magnetische en elektromagnetische velden dat: 

a. samenstellingen van spoorvoertuigen bij het rijden op met spoorstroomlopen uitgeruste spoorwegen geen stromen produceren die de werking van die spoorstroomlopen nadelig beïnvloeden en die voldoen aan bijlage 6;  

b. spoorvoertuigen bij het rijden op met assentellers uitgeruste spoorwegen voldoen aan de daaromtrent in bijlage 4 opgenomen eisen.     
7.  Indien op baanvakken uitgerust met 75 Hz spoorstroomlopen vanwege een defect of falen van de installaties van het voertuig de eisen zoals genoemd in het zesde lid, onderdeel a, kunnen worden overschreden, dient een stoorstroomdetector aanwezig te zijn die de overschrijding detecteert en passende actie neemt. Hieraan is in ieder geval voldaan, indien: 

a. de stoorstroomdetector voldoet aan EN 50155;  

b. de lijnstroom volgens de frequentiekarakteristiek meet ten minste: 

1° tot kantelpunt op 68 Hz ± 1 Hz: stijgend met 96 dB/oct ± 3 dB/oct;  

2° gebied 68 Hz tot 82 Hz: vlak ± 0.5 dB;  

3° na kantelpunt op 82 Hz ± 1 Hz: dalend met 120 dB/oct ± 3 dB/oct;    

c. de stoorstroomdetector een uitschakelcommando genereert, indien de effectieve waarde van de lijnstroom binnen het beschreven frequentiegebied een instelbare drempelwaarde te boven gaat;  

d. de stoorstroomdetector slechts een uitschakelcommando genereert nadat gedurende een bepaalde tijdsduur de drempelwaarde continu overschreden is;  

e. de stoorstroomdetector een uitschakelcommando genereert waarvan de minimale duur materieelafhankelijk is;  

f. de stoorstroomdetector in geval van een defect voorziet in blokkering of overbrugging van het uitschakelcommando; en  

g. de stoorstroomdetector een totale reactietijd heeft van ten hoogste 1000 ms.     
8.  Figuur 3 van het document, genoemd onder bijlage A, tabel A2, indexnummer 77, van de TSI CCS is van toepassing op alle spoorvoertuigen. Hieraan hoeft niet te worden voldaan indien compatibiliteit met de hoofdspoorweginfrastructuur is aangetoond conform bijlage 4 van deze regeling.   
9.  Het gebruik van magneetremmen en wervelstroomremmen voldoet aan artikel 15, vierde en vijfde lid.   

### Artikel  9  

1.  De in dit artikel opgenomen voorschriften vormen de uitwerking van open punten van TSI HS RST.   
2.  De sterkte van draaistellen voldoet aan EN 13749.   
3.  Het ontwerp, de fabricage en goedkeuring van wielstellen voldoet aan EN 13103, EN 13104, EN 13260, EN 13261, EN 13262, EN 13979-1 en UIC 510-5.   
4.  De inrichtingen bevestigd aan een voertuigbak voldoen aan EN 12663.   
5.  De inrichtingen bevestigd aan draaistelframes en aspotten voldoen aan EN 13749.   
6.  De vermoeiingssterkte van een voertuigbak voldoet aan EN 12663.   
7.  De vermoeiingssterkte van een wielstel voldoet aan EN 13103, EN 13104, EN 13979-1 en UIC 510-5.   
8.  De sterkte van de voertuigbakken voldoet aan categorie P-II van EN 12663.   
9.  De bestuurdersstoelen voldoen aan hoofdstuk 5 van UIC 651.   
10.  De kleursoort van frontruiten voldoet aan EN 15152, waarbij de eisen voor alle kleuren van toepassing zijn.   
11.  De beperking van de quasistatische geleidingskracht Y <sub>qst</sub> voldoet aan artikel 14, zesde lid.   
12.  Er geldt voor de remkarakteristieken dat: 

a. de karakteristieken van de pneumatische rem met inbegrip van automatische stop bij koppelingsbreuk voldoen aan UIC 540 tot en met UIC 547, waarbij voor UIC 544-1 de 3e editie van 1-1-66 herdruk 1-7-85 inclusief 9 wijzigingsbladen van 1-1-85 geldt, UIC 640 en UIC 648;  

b. een elektrodynamische rem alleen meegenomen mag worden in de remprestatie van de veiligheidsrem, indien aantoonbaar is dat ze *fail-safe* en altijd beschikbaar is, wat in ieder geval betekent dat ze niet wegvalt als de bovenleidingspanning wegvalt; en;  

c. de verminderde wrijvingscoëfficiënt van remschoen en remschijf ten gevolge van vocht voldoet aan onderdeel 2.1.2.3 van UIC 541-3.     
13.  Er geldt voor de stroomafnemers dat: 

a. voor het opzetten het stroomafnemersysteem over een back-upsysteem beschikt;  

b. het commando voor het opzetten ter plaatse van de bediende cabine gegeven kan worden;  

c. het commando voor het neerlaten ter plaatse van de cabines kan worden gegeven en dat commando altijd, ongeacht de bedrijfstoestand en bedieningslocatie, leidt tot het neerlaten van de opstaande stroom afnemer of stroomafnemers;  

d. het spoorvoertuig een voorziening heeft die ervoor zorgt dat alle hoogspanningsverbruikers worden afgeschakeld, voordat de stroomafnemer wordt neergelaten. Bij het aanspreken van de automatische inrichting die de stroomafnemer neerlaat bij schade aan het sleepstuk, hoeft deze voorziening niet te werken;  

e. ze in geaarde toestand van de hoogspanningsinstallatie niet opgezet kunnen worden en kortsluitvast zijn geaard.     
14.  De interfaces met het subsysteem seingeving en besturing voldoen aan de artikelen 6 en 7.   
15.  De bevestiging van apparatuur en componenten in het spoorvoertuig voldoet aan EN 12663.   
16.  De voorzieningen ter voorkoming van brand voldoen aan EN 45545.   
17.  Dieselmotoren van hogesnelheidsvoertuigen voldoen aan artikel 4.2.8.3 van TSI CR Loc&Pas.   

### Artikel  10  

1.  De in dit artikel opgenomen voorschriften vormen de uitwerking van open punten van TSI CR Loc&Pas.   
2.  Indien een spoorvoertuig is voorzien van een wervelstroomrem, voldoet deze aan artikel 15, vijfde lid.   
3.  Het sleepstuk van een stroomafnemer is vervaardigd van koolstof of gemetalliseerde koolstof als bedoeld in EN 50367.   
4.  De 25 kV AC stroomafnemer van spoorvoertuigen die geschikt zijn voor een hogere snelheid dan 160 km/u die defect raakt, daalt automatisch neer tot dakligging en is binnen 1 seconde gedaald tot 20 cm onder de rijdraad.   
5.  Spoorvoertuigen die sneller kunnen rijden dan 40 km/u, zijn voorzien van een systeem voor automatische ritregistratie dat voldoet aan de volgende eisen: 

a. het oplossend vermogen van de registratie is voldoende groot om een zuivere analyse te kunnen maken van de te onderzoeken gebeurtenis;  

b. de registratie start uiterlijk bij het in beweging zetten van het voertuig;  

c. de opslagcapaciteit van de automatische ritregistratie bepaalt de inzetmogelijkheden van het spoorvoertuig na een gebeurtenis waarvoor de registratie wordt uitgelezen;  

d. na het tot stilstand komen van een spoorvoertuig worden nog 30 seconden gegevens geregistreerd;  

e. de automatische ritregistratie kan zonder verlies van informatie bijzondere omstandigheden doorstaan; en  

f. door de automatische ritregistratie worden minimaal de in bijlage 7 genoemde gegevens geregistreerd.     

### Artikel  11  

1.  De in dit artikel opgenomen voorschriften vormen de uitwerking van open punten van TSI CR WAG.   
2.  De zone bij spoorvoertuigen die zichtbaar is voor de apparatuur voor aslager-conditiebewaking in de hoofdspoorweginfrastructuur voldoet aan de paragrafen 5.1 en 5.2 van EN 15437-1.   
3.  De remcomponenten voldoen aan UIC 540, 541-04, 541-05, 541-07, 541-08, 541-1, 541-2, 541-3, 541-4, 541-5, 542, 543, 545, 547 en de derde editie van 1 januari 1966, herdruk van 1 juli 1985, inclusief 9 wijzigingsbladen, van 544-1.   

### §  4  

####Nationale voorschriften ten behoeve van de verenigbaarheid met niet-TSI-conforme infrastructuur

### Artikel  12  

1.  De artikelen 13 tot en met 18 gelden voor het gebruik van zowel hoofdspoorweginfrastructuur 1500V DC, 3000V DC en 25KV AC als hoofdspoorweginfrastructuur zonder elektrische tractie met een spoorvoertuig.   
2.  De artikelen 19 en 20 gelden voor spoorvoertuigen die voorzien zijn van een systeem van energievoorziening dat geschikt is voor 1500 V DC en gebruik maken van hoofdspoorweginfrastructuur 1500 V DC.   
3.  De artikelen 21 en 22 gelden voor spoorvoertuigen die voorzien zijn van een systeem van energievoorziening dat geschikt is voor 25kV AC en gebruik maken van hoofdspoorweginfrastructuur 25kV AC.   
4.  De artikelen 23 en 24 gelden voor het gebruik van de daarin genoemde grensbaanvakken.   

### Artikel  13  

1.  Spoorvoertuigen voldoen aan EN 15273 bij gebruikmaking van het kinematisch referentieprofiel G2.   
2.  Er kan, na toetsing van routespecifieke infracompatibiliteit, een kinematisch referentieprofiel ruimer dan G2 doch binnen het kinematisch referentieprofiel NL-1, NL-2 of GC als beschreven in EN 15273-2, worden toegestaan.   
3.  De onderzijde van spoorvoertuigen voldoet aan het referentieprofiel GIC1, dan wel GIC2 als beschreven in EN 15273. De zone voor de Crocodile als beschreven in EN 15273 is alleen van toepassing op spoorvoertuigen die gebruik maken van grensbaanvakken met België als bedoeld in artikel 23.   

### Artikel  14  

1.  Behoudens onderhoudsvoertuigen die voldoen aan EN 14033-1, voldoet de verhouding aslast – wieldiameter van een wielstel aan UIC 510-2.   
2.  Aan voertuigen met een wieldiameter kleiner dan 730 mm kunnen beperkingen opgelegd worden ten aanzien van de te berijden kruisingen.   
3.  Een horizontale boog met een radius van 190 m en groter kan door een spoorvoertuig in S-bogen zonder ingesloten rechtstand worden doorlopen.   
4.  Een verticale boog met een radius van 2000 m en groter kan door een spoorvoertuig worden doorlopen.   
5.  Een verticale topboog van 250 m en groter en een verticale dalboog van 300 m en groter kan door een spoorvoertuig dat wordt geheuveld, worden doorlopen.   
6.  De loopkarakteristieken van een spoorvoertuig voldoen aan hoofdstuk 5 van EN 14363. In overleg met de beheerder kan een overschrijding in quasistatische geleidingskracht Y <sub>qst</sub> zoals bedoeld in hoofdstuk 5.3.2.3 van EN 14363:2005 worden toegestaan, indien die niet veiligheidskritisch is.   

### Artikel  15  

1.  Treinstellen die in verband met de constructie, massa en beremming gevoelig zijn voor blokkeren of waarbij onder slechte adhesiecondities ontoelaatbare remwegverlengingen optreden, zijn voorzien van een antiblokkeerinstallatie en van een adhesie-onafhankelijke rem of van adhesieverbeterende maatregelen die het blokkeren van de wielen goed bestrijden.   
2.  Aan het eerste lid wordt in ieder geval voldaan, indien: 

a. bij treinstellen bestaande uit één eenheid twee draaistellen voorzien zijn van een paar magneetremmen;  

b. bij treinstellen bestaande uit twee eenheden minimaal twee draaistellen voorzien zijn van een paar magneetremmen;  

c. bij treinstellen bestaande uit drie of meer eenheden minimaal een paar magneetremmen per twee eenheden is aangebracht.     
3.  Indien een treinstel in overeenstemming met het tweede lid voorzien is van twee of meer magneetremparen, zijn die magneetremparen zodanig over het treinstel verdeeld, dat in ieder geval de eerste en de laatste eenheid van het treinstel is voorzien van een paar magneetremmen.   
4.  Indien een spoorvoertuig is voorzien van een magneetreminrichting, werkt deze alleen in geval van noodremmingen of als parkeer- of halterem.   
5.  Indien een spoorvoertuig is voorzien van een wervelstroomreminrichting, is deze uitschakelbaar.   
6.  Rempercentage en remgewicht worden bepaald volgens UIC 544-1, derde editie, herdruk van 1 juli 1985.   

### Artikel  16  

1.  Indien spoorvoertuigen voorzien zijn van wielflenssmeerinstallaties voldoen de positie van de spuitmond en de hoeveelheid en de locatie waar het smeermiddel op het wiel wordt aangebracht aan EN 15427.   
2.  Wielflenssmering mag de werking van de treindetectie en de lengte van de remweg niet ongewenst beïnvloeden.   

### Artikel  17  

1.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van laagfrequente spoorstroomlopen 75Hz, indien: 

a. de afstand tussen twee opeenvolgende assen voldoet aan paragraaf 3.1.2 van,het document, genoemd in bijlage A, tabel A2, indexnummer 77, van de TSI CCS;  

b. de weerstand tussen twee wielen van een as voldoet aan paragraaf 3.1.9 van het document, genoemd in bijlage A, tabel A2, indexnummer 77, van de TSI CCS;  

c. de AC-component in DC-lijnstroom zonder externe 50 Hz injectie voldoet aan artikel 7, tweede lid;  

d. de psofometrische component in DC-lijnstroom inclusief externe 50 Hz injectie voldoet aan artikel 7, derde lid;  

e. bij zelfstandig rijdende spoorvoertuigen de kortsluitwaarde van een as, gemeten van wielband tot wielband, met inbegrip van de overgangsweerstanden tussen de wielbanden en de koppen van de spoorstaven, voldoet aan artikel 7, vijfde lid;  

f. de AC stoorstroomcomponent in de DC-lijnstroom zonder externe 50 Hz injectie voldoet aan bijlage 6, tabel 1 en 2a;  

g. de impedantie tussen stroomafnemer en wielen van rollend materieel bij een frequentie van 75 ± 3 Hz op treinniveau tenminste 0,40 Ω bedraagt en niet capacitief zijn;  

h. de impedantie tussen stroomafnemer en wielen bij een frequentie van 50 Hz tenminste 0,2 Ω bedraagt en niet capacitief is. De waarde begrenst de maximale 50Hz stroom op treinniveau;  

i. de AC-component in DC-lijnstroom voldoet met externe 50 Hz injectie aan artikel 7, tweede lid. Hierbij mag de 50 Hz-component van de AC-stroom worden genegeerd;  

j. de AC-stoorstroomcomponent in de DC-lijnstroom voldoet met externe 50 Hz injectie aan bijlage 6 tabel 2b. De eisen onder d, h, i en j zijn van toepassing op spoorvoertuigen die rijden op trajecten met 1500V DC, die parallel lopen met sporen onder 25 kV AC. Het infrastructuurregister vermeldt welke sporen als parallelloop worden aangemerkt.     
2.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van toonfrequente spoorstroomlopen indien: 

a. de afstand tussen twee opeenvolgende assen voldoet aan paragraaf 3.1.2 van het document, genoemd in bijlage A, tabel A2, indexnummer 77, van de TSI CCS;  

b. de weerstand tussen twee wielen van een as voldoet aan paragraaf 3.1.9 van het document, genoemd in bijlage A, tabel A2, indexnummer 77, van de TSI CCS;  

c. bij zelfstandig rijdende spoorvoertuigen de kortsluitwaarde van een wielstel, gemeten van wielband tot wielband, met inbegrip van de overgangsweerstanden tussen de wielbanden en de koppen van de spoorstaven voldoet aan artikel 7, zesde lid; en  

d. de AC-stoorstroomcomponent in de DC-lijnstroom voldoet zonder externe 50 Hz injectie aan de norm CLC/TS 50238-2, Annex A tabel A.6 en A.7, genoemd in bijlage 6.     
3.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van prikspanningsspoorstroomlopen indien: 

a. de afstand tussen twee opeenvolgende assen voldoet aan paragraaf 3.1.2 van het document, genoemd in bijlage A, tabel A2, indexnummer 77, van de TSI CCS; en  

b. de weerstand tussen twee wielen van een as voldoet aan paragraaf 3.1.9 van het document, genoemd in bijlage A, tabel A2, indexnummer 77, van de TSI CCS.     
4.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van assentellers indien: 

a. de wielen van staal zijn voorzien van een flens die voldoet aan paragraaf 3.1.3.3 van het document, genoemd in bijlage A, tabel A2, indexnummer 77, van de TSI CCS;  

b. de wielen tenminste een diameter hebben van 300mm conform paragraaf 3.1.3.2 van het document, genoemd in bijlage A, tabel A2, indexnummer 77, van de TSI CCS;  

c. de aanwezigheid van voldoende metaalvrije ruimte rond de wielen voldoet aan bijlage 4;  

d. elektronische velden veroorzaakt door het spoorvoertuig voldoen aan bijlage 4.     
5.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van pedalen, indien: 

a. de flenshoogte van de wielen voldoet aan paragraaf 3.1.3.4 van het document, genoemd in bijlage A, tabel A2, indexnummer 77, van de TSI CCS;  

b. de druk van een as voldoet aan paragraaf 3.1.7.1 van het document, genoemd in bijlage A, tabel A2, indexnummer 77, van de TSI CCS.     
6.  Spoorvoertuigen zijn met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van detectielussen, indien het frame en de wielstellen van het spoorvoertuig van magnetiseerbaar materiaal zijn.   

### Artikel  18  

1.  Het retourstroomsysteem is zoveel mogelijk elektrisch van het voertuig en het veiligheidsaardingscircuit gescheiden en mag bij borstelhouders samenkomen.   
2.  Veiligheidsaardingscircuits zijn redundant uitgevoerd.   
3.  Indien in een treinsamenstelling de voertuigen onderling met litzes zijn verbonden, is elk voertuig voorzien van minimaal één veiligheidsaardingsborstelhouder.   
4.  Indien de voertuigen onderling niet met litzes zijn verbonden, zijn de voertuigen voorzien van minimaal twee veiligheidsaardingsborstelhouders en minimaal één veiligheidsaardingsborstelhouder per draaistel.   
5.  Er wordt bij de dimensionering van het veiligheidsaardingscircuit rekening gehouden met: 

a. het afschakelgedrag van het onderstation bij een kortsluiting;  

b. de redundantie van het systeem; en  

c. de maximale weerstand tussen metalen delen van het spoorvoertuig en spoorstaven.     
6.  Schade aan de wielaslagers als gevolg van zwerfstroom- of stroomdoorgang wordt voorkomen.   
7.  De retourstroom van de hoofdverbruiker dient over een zo kort mogelijke afstand naar de spoorstaven gevoerd te worden;   
8.  Indien de retourstroomborstelhouders op de aspotten zijn gemonteerd worden de borstelhouders van zowel het veiligheidsaardings- als retourstroomcircuit gelijk verdeeld over de linker- en rechterzijde van het materieel.   
9.  Het aantal benodigde borstelhouders voor retourstroom- en veiligheidsaardingscircuit wordt over een maximaal aantal assen verdeeld.   
10.  De koolborstels en tegenloopschijf van retourstroom- en veiligheidsborstelhouders zijn eenvoudig inspecteerbaar.   
11.  De elektrische weerstand tussen wielas en wielbandoppervlak is zo laag mogelijk, waarbij het aanbrengen van litzes om de elektrische weerstand te verlagen is verboden.   
12.  In afwijking van het elfde lid mogen bij wielen waarin isolatie is aangebracht tussen het binnenwiel en de wielband litzes worden aangebracht, waarbij het wiel en het wielbandoppervlak niet zijn bewerkt door lassen of boren, tenzij kan worden aangetoond dat dit geen consequenties heeft voor de mechanische sterkte en bedrijfszekerheid van dit wiel.   
13.  Andere onderdelen van de spoorvoertuigen die voor een bepaalde duur met rails in aanraking kunnen komen dan de onderdelen genoemd in de leden 1 tot en met 12, moeten van het draaistel en het voertuig geïsoleerd zijn.   

### Artikel  19  

De stroomafname van treinen wordt conform onderstaande afbeelding automatisch beperkt in overeenstemming met artikel 7.2 van NEN-EN 50388, waarbij: 

a. U <sub>1</sub> = 1000V;  

b. U <sub>2</sub> = 1350V;  

c. I <sub>max (trein)</sub> = 4000A; en  

d. de onderspanningsinrichting is afgesteld op 950V.     ![249945](http://wetten.overheid.nl/Illustration/249945)

### Artikel  20  

De op spoorvoertuigen geïnstalleerde stroomafnemers voldoen aan de volgende eisen: 

a. de opdruk van de rijdraad bedraagt ten hoogste 100 mm bij een voertuigsnelheid tot en met 140 km/u;  

b. de opdruk van de rijdraad bedraagt ten hoogste 120 mm bij een voertuigsnelheid vanaf 140 km/u tot en met 160 km/u;  

c. de dynamische opdrukkracht bedraagt ten minste 40 N en ten hoogste 300 N;  

d. de stroomafname van iedere stroomafnemer bij een stilstaand spoorvoertuig wordt door de installatie zodanig beperkt, dat de temperatuur van de rijdraad ten hoogste 150 °C bedraagt;  

e. de maximale afstand van de kop van het spoorvoertuig tot de laatste stroomafnemer van het treinstel bedraagt maximaal 400 m;  

f. een locomotief kan voorzien zijn van doorgekoppelde opstaande stroomafnemers.    

### Artikel  21  

1.  Er wordt door middel van een compatibiliteitsstudie conform hoofdstuk 10 van NEN-EN 50388 aangetoond dat voldaan wordt aan de eisen uit de Netcode Elektriciteit van de Autoriteit Consument en Markt ten aanzien van overspanningen en harmonische emissielimieten op het aansluitpunt met de nationale netbeheerder. 2. Voor het uitvoeren van de compatibiliteitsstudie geldt dat: 

a. ten behoeve van het uitvoeren van de compatibiliteitstudie de gegevens conform hoofdstuk 10 van NEN-EN 50388 overlegd worden aan de beheerder; en  

b. verdere uitvoering van de compatibiliteitsstudie niet noodzakelijk is indien de harmonische stroomemissie op treinniveau niet hoger is dan de waarde I <sub>h</sub> in de onderstaande tabel.    

| f (Hz)  | I <sub>h</sub> (%)  | f (Hz)  | I <sub>h</sub> (%)  |
|:---|:---|:---|:---|
| 100  | 5,63  | 1350  | 0,25  |
| 150  | 5,00  | 1400  | 0,08  |
| 200  | 1,88  | 1450  | 0,23  |
| 250  | 3,00  | 1500  | 0,07  |
| 300  | 0,63  | 1550  | 0,20  |
| 350  | 2,14  | 1600  | 0,07  |
| 400  | 0,19  | 1650  | 0,18  |
| 450  | 0,83  | 1700  | 0,06  |
| 500  | 0,15  | 1750  | 0,17  |
| 550  | 1,43  | 1800  | 0,06  |
| 600  | 0,18  | 1850  | 0,15  |
| 650  | 1,21  | 1900  | 0,06  |
| 700  | 0,15  | 1950  | 0,14  |
| 750  | 0,21  | 2000  | 0,05  |
| 800  | 0,13  | 2050  | 0,13  |
| 850  | 0,62  | 2100  | 0,05  |
| 900  | 0,12  | 2150  | 0,12  |
| 950  | 0,55  | 2200  | 0,05  |
| 1000  | 0,11  | 2250  | 0,11  |
| 1050  | 0,46  | 2300  | 0,05  |
| 1100  | 0,10  | 2350  | 0,10  |
| 1150  | 0,32  | 2400  | 0,04  |
| 1200  | 0,09  | 2450  | 0,10  |
| 1250  | 0,29  | 2500  | 0,04  |
| 1300  | 0,08  | --- | --- |

3.  In de in het eerste lid opgenomen tabel staat f voor de frequentie van de harmonische stroom en I <sub>h</sub> voor het maximale 10-minuten gemiddelde van de harmonische stroom als percentage van het 10-minuten gemiddelde van de grondharmonische stroom. Daarbij wordt uitgegaan van een zuiver sinusvormige tractievoedingsbronspanning en een inductieve bronimpedantie die elke waarde tussen nul en 100 mH kan aannemen.   
4.  Bij de toepassing van de in het eerste lid opgenomen tabel geldt dat indien het tien minuten gemiddelde van de grondharmonische stroomcomponent minder bedraagt dan 25% van de opgenomen stroom bij vollast van het betreffende type voertuig, 25% van de grondharmonische stroom bij vollast aangehouden wordt.   
5.  De complexe ingangsadmittantie heeft in alle bedrijfstoestanden een positief reëel deel voor frequenties boven 500 Hz.   

### Artikel  22  

De stroomafnemer voldoet aan de volgende eisen: 

a. de opdruk van de rijdraad bedraagt ten hoogste 100 mm bij een voertuigsnelheid tot en met 140 km/u. De opdruk van de rijdraad bedraagt ten hoogste 120 mm bij een snelheid vanaf 140 km/u tot en met 160 km/u;  

b. de dynamische opdrukkracht bedraagt ten minste 40 N, ten hoogste 200 N bij een snelheid van 160 km/u en ten hoogste 350 N bij een overgang naar starre ophanging;  

c. de stroomafname van een stilstaand spoorvoertuig is zodanig, dat de temperatuur van de rijdraad ten hoogste 150° C bedraagt; en  

d. de stroomafnemer is bij het opkomen binnen 10 seconden tot maximale hoogte opgeveerd.    

### Artikel  23  

Spoorvoertuigen die gebruik maken van grensbaanvakken met België voldoen aan de onderzijde aan uitsparing voor Crocodile in overeenstemming met onderdeel 3.5 van EN 15273-2:2010, annex A. Het betreft hier het traject tussen het emplacement Roosendaal en de Belgische grens en het traject tussen emplacement Maastricht Randwijck en de Belgische grens.  

### Artikel  24  

1.  Spoorvoertuigen die rijden op grensbaanvakken voorzien van energievoorziening met 15kV 16,7Hz AC voldoen aan de nationale bepalingen van Duitsland voor het toeleidende Duitse baanvak.   
2.  Spoorvoertuigen die rijden op grensbaanvakken voorzien van energievoorziening met 3kV DC voldoen aan de nationale bepalingen van België voor het toeleidende Belgische baanvak.   

### §  5  

####Voertuigregister

### Artikel  25  

De aanvrager voor een inschrijving in het register, bedoeld in [artikel 37, tweede lid, van de wet](../../../../../wet/spoorwegwet/BWBR0015007/README.md), voegt bij de aanvraag de gegevens, bedoeld in aanhangsel 4 van de bijlage behorende bij beschikking 2007/756/EG.  

### §  6  

####Vergunning voor type

### Artikel  26  

1.  De verklaring van overeenstemming waaruit de overeenstemming met een type blijkt, voldoet aan het model opgenomen in de bijlage bij verordening 201/2011 /EU.   
2.  Het onderzoek naar de overeenstemming van de productie van het spoorvoertuig waarvoor een vergunning voor indienststelling respectievelijk aanvullende vergunning voor indienststelling is verleend, voldoet aan de toepasselijke modules uit de TSI’s in geval van TSI-conforme voertuigen of voldoet aan module SD in geval het voertuig niet aan een TSI voldoet. De modules zijn opgenomen in bijlage I behorende bij besluit 2010/713/EU.   

### §  7  

####Aanvraag van vergunning voor indienststelling en aanvullende vergunning voor indienststelling

### Artikel  27  

1.  Bij de aanvraag voor een vergunning voor indienststelling als bedoeld in [artikel 36, derde lid, van de wet](../../../../../wet/spoorwegwet/BWBR0015007/README.md) worden in ieder geval de EG-keuringsverklaring en de verklaring van een aangemelde instantie of een keuringsinstantie, bedoeld in artikel 36, zevende lid, van de wet, gevoegd.   
2.  Bij de aanvraag voor een aanvullende vergunning van indienststelling als bedoeld in [artikel 36, vijfde lid, van de wet](../../../../../wet/spoorwegwet/BWBR0015007/README.md) worden in ieder geval bijgevoegd: 

a. de bewijsstukken dat in een andere staat een vergunning voor indienststelling is verleend; en  

b. de verklaring van de aangemelde instantie of keuringsinstantie, bedoeld in [artikel 36, zevende lid, van de wet](../../../../../wet/spoorwegwet/BWBR0015007/README.md).     
3.  Een aanvraag voor een vergunning voor indienststelling als bedoeld in [artikel 36, derde lid, van de wet](../../../../../wet/spoorwegwet/BWBR0015007/README.md) respectievelijk van een aanvullende vergunning voor indienststelling, bedoeld in artikel 36, vijfde lid, van de wet wordt niet eerder in behandeling genomen dan na betaling van het voor het daarvoor verschuldigde tarief.   
4.  Een vergunning voor indienststelling als bedoeld in [artikel 36, derde lid, van de wet](../../../../../wet/spoorwegwet/BWBR0015007/README.md) respectievelijk een aanvullende vergunning voor indienststelling, als bedoeld in artikel 36, vijfde lid, van de wet wordt niet eerder verstrekt dan na betaling van het daarvoor verschuldigde tarief.   
5.  Bij toepassing van artikel 3 worden de bij het subsysteem behorende parameters, bedoeld in het bijlage VII, punt 1 van richtlijn 2008/57/EG, ten behoeve van de vergunning voor indienststelling, respectievelijk aanvullende vergunning voor indienststelling geverifieerd.   

### Artikel  28  

1.  Bij de aanvraag voor een vergunning als bedoeld in [artikel 37b, derde lid, van de wet](../../../../../wet/spoorwegwet/BWBR0015007/README.md) wordt de verklaring van de aangemelde instantie of de keuringsinstantie als bedoeld in artikel 37b, negende lid, van de wet, gevoegd.   
2.  Bij de aanvraag voor een vergunning als bedoeld in [artikel 37b, zesde lid, van de wet](../../../../../wet/spoorwegwet/BWBR0015007/README.md), wordt de verklaring van de keuringsinstantie dan wel aangemelde instantie, bedoeld in artikel 37b, negende lid, van de wet, gevoegd waaruit blijkt dat de vernieuwing of verbetering in overeenstemming met de eisen voor de verenigbaarheid van het spoorvoertuig met de hoofdspoorweginfrastructuur.   
3.  Indien een risico-evaluatie volgens Verordening Nr. 352/2009 is uitgevoerd, wordt deze bij de aanvraag voor een vergunning als bedoeld in [artikel 37b, derde lid, van de wet](../../../../../wet/spoorwegwet/BWBR0015007/README.md) gevoegd.   
4.  Een aanvraag voor een vergunning als bedoeld in [artikel 37b, derde lid, van de wet](../../../../../wet/spoorwegwet/BWBR0015007/README.md), wordt niet eerder in behandeling genomen dan na betaling van het daarvoor verschuldigde tarief.   
5.  Een aanvraag voor een vergunning als bedoeld in [artikel 37b, zesde lid, van de wet](../../../../../wet/spoorwegwet/BWBR0015007/README.md), wordt niet eerder in behandeling dan na betaling van het daarvoor verschuldigde tarief.   
6.  Een vergunning als bedoeld in [artikel 37b, derde lid](../../../../../wet/spoorwegwet/BWBR0015007/README.md), respectievelijk artikel 37b, zesde lid, wordt niet eerder verleend dan na betaling van het daarvoor verschuldigde tarief.   

### §  8  

####Onderhoud van spoorvoertuigen

### Artikel  29  

1.  [Artikel 46, eerste lid, van de wet](../../../../../wet/spoorwegwet/BWBR0015007/README.md), geldt niet voor de spoorvoertuigen, bedoeld in artikel 2, tweede lid, van richtlijn 2004/49/EG.   
2.  De eisen, bedoeld in [artikel 46, vijfde lid, van de wet](../../../../../wet/spoorwegwet/BWBR0015007/README.md), zijn: 

a. indien het een certificaat betreft voor een met onderhoud belaste entiteit: 

1˚. voor alle onderhoudsfuncties, bedoeld in artikel 4, van verordening 445/2011, de eisen genoemd in bijlage III, onderdeel I tot en met IV, van verordening 445/2011; of  

2˚. voor de managementfunctie, bedoeld in artikel 4, eerste lid, onderdeel a, van verordening 445/2011, de eisen genoemd in bijlage III, onderdeel I, van verordening 445/2011;    

b. indien het een certificaat betreft voor een door een met onderhoud belaste entiteit uitgevoerde functie of een door de met onderhoud belaste entiteit uitbestede onderhoudsfunctie, bedoeld in artikel 4, eerste lid, onderdeel b, c respectievelijk d, van verordening 445/2011: 

1˚. voor de functie van onderhoudsontwikkeling de eisen genoemd in bijlage III onderdeel II, van verordening 445/2011;  

2˚. voor de functie van het beheer van de onderhoudsplanning, de eisen genoemd in bijlage III, onderdeel III, van verordening 445/2011; of  

3˚. voor de functie van uitvoering van het onderhoud, de eisen genoemd in bijlage III, onderdeel IV, van verordening 445/2011.       
3.  De eisen, bedoeld in [artikel 48, tweede lid, van de wet](../../../../../wet/spoorwegwet/BWBR0015007/README.md), zijn de eisen van bijlage I, onder 2, van verordening 445/2011.   

### §  8a  

####Overgangsbepalingen

### Artikel  29a  

1.  Tot 1 juni 2017 voldoen in afwijking van deze regeling spoorvoertuigen die zijn ontwikkeld of vervaardigd op basis van een contract van vóór 1 april 2012 aan de [Regeling keuring spoorvoertuigen](../../../../../ministeriele-regeling/regeling/keuring/spoorvoertuigen/BWBR0017710/README.md) zoals die luidde op 31 maart 2012 voor zover de voor die spoorvoertuigen geldende technische specificaties inzake interoperabiliteit niet voorzien in het onderwerp van die regeling en voor zover de in die technische specificaties inzake interoperabiliteit vervatte overgangsbepalingen zich daartegen niet verzetten. Dit is tevens van toepassing op verbeteringen of vernieuwingen als bedoeld in [artikel 37b van de wet](../../../../../wet/spoorwegwet/BWBR0015007/README.md).   
2.  De minister kan het eerste lid op aanvraag buiten toepassing laten.   

### §  9  

####Slotbepalingen

### Artikel  30  

De [Regeling keuring spoorvoertuigen](../../../../../ministeriele-regeling/regeling/keuring/spoorvoertuigen/BWBR0017710/README.md) wordt ingetrokken.  

### Artikel  31  

Deze regeling treedt in werking op het tijdstip waarop [artikel 8 van de wet van 16 december 2010 tot wijziging van de Spoorwegwet, de Wet personenvervoer 2000 en de Wet op de economische delicten ter implementatie van de richtlijnen 2007/58/EG, 2007/59/EG, 2008/57/EG en 2008/110/EG](../../../../../wet/wijzigingswet/spoorwegwet/enz./(implementatie/richtlijn/200758eg/enz.)/BWBR0029963/README.md) (Stb. 218) in werking treedt.  

### Artikel  32  

Deze regeling wordt aangehaald als: Regeling indienststelling spoorvoertuigen.  
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu,
M.H.Schultz van Haegen-Maas Geesteranus  

### Bijlage  2  

####behorende bij artikel 3, eerste lid, onderdelen c en d 

Het in een spoorvoertuig geïnstalleerd systeem van automatische treinbeïnvloeding dat behoort tot ERTMS/ETCS bevat een specifieke transmissiemodule die voldoet aan de onderstaande eisen. 

### Hoofdstuk  1  

####STM behorende bij artikel 3, eerste lid, onderdeel c 

####timing eisen

### 1.1  

####Van Cold Standby naar Hot Standby

Een specifieke transmissiemodule die zich in de toestand ‘Cold Standby’ bevindt, dient na ontvangst van een ‘Hot Standby Order’ binnen 3,0 seconden over te zijn gegaan naar de toestand ‘Hot Standby’ en het bericht ‘Hot Standby Acknowledge’ op de Profibus te hebben gezet.  

### 1.2  

####Van Hot Standby naar Data Available

Een specifieke transmissiemodule die zich in de toestand ‘Hot Standby’ bevindt, dient na ontvangst van een ‘Data Availlable Order’ binnen 3,0 seconden over te zijn gegaan naar de toestand ‘Data Available’ en het bericht ‘Data Available Acknowledge’ op de Profibus te hebben gezet.  

### 1.3  

####Van Hot standby naar Data Available, tot het moment dat de DMI kan worden geïnformeerd

Een specifieke transmissiemodule die zich in de toestand ‘Hot Standby’ bevindt, dient na ontvangst van een ‘Data Available Order’, binnen 1,5 seconden een toestand te hebben bereikt in Data Available waarin het de rem kan bedienen en/of de DMI kan informeren.  

### 1.4  

####Van Data Available naar Cold Standby

Een specifieke transmissiemodule die zich in de toestand ‘Data Available’ bevindt, dient na ontvangst van een ‘Cold Standby Order’ binnen 3,0 seconden over te zijn gegaan naar de toestand ‘Cold Standby’ en het bericht ‘Cold Standby Acknowledge’ op de Profibus te hebben gezet.  

### 1.5  

####Van Data Available naar Cold Standby tot het moment dat de DMI niet meer kan worden geïnformeerd

Een specifieke transmissiemodule die zich in de toestand ‘Data Available’ bevindt, dient na ontvangst van een ‘Cold Standby Order’ binnen 1,5 seconden over te zijn gegaan naar de toestand ‘Cold Standby’ waarbij het de rem niet meer kan bedienen en/of de DMI kan worden geïnformeerd.  

####eisen m.b.t.ATB

### 1.6  

####Codering

De specifieke transmissiemodule zal bij een overgang van ATB code in de baan naar geen code in de baan, niet sneller detecteren dan binnen 1,3 seconden nadat de ATB antenne de locatie passeert waar deze overgang is geïmplementeerd.  

### 1.7  

####Eis met betrekking tot het gebruik van V_max STM

De specifieke transmissiemodule zal een ‘STM max speed’ waarde ter grootte van 140 km/uur afgeven aan de EVC, als het zich in substate ‘Hot Standby’ bevindt.  

### 1.8  

####ATB toestanden

Wanneer de specifieke transmissiemodule een overgang maakt naar DA, dan moet het spoorvoertuig zich in de toestand CONST komen, zoals gespecificeerd in paragraaf 2.2.7 van de bijlage 1. De transitie van ATB STM DA naar CS dient mogelijk te zijn vanuit alle andere interne toestanden van ‘Uitgeschakeld’.  

### Hoofdstuk  2  

####ERTMS behorende bij artikel 3, eerste lid, onderdeel d 

### 2.1  

####Eisen aan ERTMS apparatuur van baseline 2

1. Bij de eerste indienststelling van spoorvoertuigen gelden de eisen, genoemd in document ETCS Driver Machine Interface, referentie ERA_ERTMS_015560, versie 3.3.0 die betrekking hebben op in baseline 2 ondersteunde functies.  

2. Bij de eerste indienststelling voldoet een spoorvoertuig aan de eisen met betrekking tot het opslaan van data zoals vastgelegd in ERA document SUBSET-027 ‘FIS Juridical Recording’ versie 3.0.0.    

### 2.2  

####Eisen aan ERTMS apparatuur van baseline 3

Het spoorvoertuig voldoet aan alle eisen opgenomen in het document ETCS Driver Machine Interface, referentie ERA_ERTMS_015560, versie 3.3.0 waaronder het tonen van de de zogenaamde planningsinformatie.  

### 2.3  

####Eisen aan installatie van ERTMS

1. ERTMS in spoorvoertuigen gebruikt remafstanden die niet kleiner zijn dan de EB-remafstanden en niet groter zijn dan de EBI-afstanden die volgen uit het gebruik van het geharmoniseerde remcurvemodel zoals gedefinieerd in SUBSET-026 ‘System Requirements Specification’ versie 3.3.0 waarbij de volgende waarden voor de K-factoren worden gebruikt: Kv = 0,9 voor het snelheidsgebied van 0 km/uur tot en met 160 km/uur Kv= 0,77 voor het snelheidsgebied boven 160 km/uur Kr = 1,0 Kt = 1,0  

2. GSM-R apparatuur van spoorvoertuigen maakt gebruik van een simcard die toegang verschaft tot het Nederlandse GSM-R netwerk.  

3. De GSM-R radio’s van spoorvoertuigen die het spoorwegnet berijden en daarbij gebruik maken van ERTMS zijn uitgerust met ten minste twee modems.  

4. Indien spoorvoertuigen zijn uitgerust met een automatische regeling van de pantograaf, is tevens handmatige bediening mogelijk.  

5. Voor de eerste indienststelling van het spoorvoertuig in Nederland geldt dat het selecteren van de NL-mode uitsluitend kan, indien het spoorvoertuig is voorzien van een technische voorziening, die ervoor zorgt dat het betreffende voertuig als ‘niet leidend’ is ingeschakeld. Deze voorwaarde kan niet door de machinist ongedaan gemaakt worden. Het verlaten van de NL-mode mag alleen bij stilstand van het voertuig mogelijk zijn.  

6. Voor leidende tractievoertuigen is de SL-mode voor ERTMS niet toegestaan.  

7. Alle gemotoriseerde voertuigen in een spoorvoertuig, die op afstand bestuurd worden door een leidende tractie, ondersteunen de SL-mode voor ERTMS. De NP-mode is niet toegestaan.  

8. Spoorvoertuigen, die op afstand met radioapparatuur bestuurd worden en onder ERTMS over de infrastructuur rijden, dienen te zijn geconfigureerd voor actieve ERTMS supervisie. Het configureren van de toepassing NP-mode is hiervoor niet toegestaan.  

9. Wanneer de infrastructuur een ERTMS level transitie naar het Nederlandse class B systeem (NID_STM=1) opdraagt, dan dient de treinbeweging door het Nederlandse ATB systeem te worden bewaakt.    

### 2.4  

####Test procedure voor trein-baan integratie

Spoorvoertuigen, die gebruik maken van de ERTMS van het Nederlandse spoorwegnet, voldoen aan de eisen opgenomen in document RLN 0295, versie V 004. Dit document is bij ProRail/ afdeling Treinbeveiliging op te vragen.  

### Bijlage  3  

####behorende bij artikel 4 

Een spoorvoertuig, dat niet voldoet aan TSI CR WAG of TSI CR Loc&Pas voldoet aan de nationale eisen in deze bijlage en aan de in de tabel opgenomen normen.Een eis geldt slechts voor een stuurstandrijtuig indien dat in de in deze bijlage opgenomen tabel uitdrukkelijk is vermeld. 

### 1.1  

####Spoorvoertuigen met automatische koppeling

1.1.1 De automatische koppeling heeft een breeksterkte van minimaal 1 MN.  

1.1.2 De automatische koppeling is in staat alle bewegingen van het voertuig tijdens bogen en wisselloop toe te laten waarbij de eventuele reactiekrachten minimaal zijn.    

### 1.2  

####Rem- en persluchtsysteem

1.2.1 Spoorvoertuigen zijn voorzien van rem- en persluchtsystemen die voldoen aan de volgende goedkeuringseisen: 

a. de compressorcapaciteit is voldoende opdat onder ongunstige omstandigheden het remsysteem gevoed wordt en er geen remkrachtvermindering optreedt;  

b. remapparatuur is in en onder de bak zodanig aangebracht dat deze goed beschermd is in geval van aanrijdingen opdat functieverlies wordt geminimaliseerd;  

c. de bedienkracht van de noodremtrekker is niet groter dan 200 N.      

### 1.3  

####Eisen ten aanzien van deuren

####Definities

*dicht:* deur is gesloten, maar kan geopend worden door het bedienen van de deurbedieningsorganen;  

*geblokkeerd:* deur is gesloten en kan niet geopend worden door het bedienen van de deurbedieningsorganen en ook niet door de noodbediening.  

*vergrendeld:* deur is gesloten en kan niet geopend worden door het bedienen van de deurbedieningsorganen, wel door bedienen van de noodbediening.    

### 1.3.1  

####Reizigersinstapdeuren

1.3.1.1 Vanuit veiligheidsoptiek worden aan het openen van de deuren de volgende eisen gesteld: 

* bij stilstand zijn alle deuren altijd van binnenuit door de reiziger te openen met een noodbediening, welke buiten alle besturingen en beveiligingen om en onder alle omstandigheden is te bedienen, ook indien het rijtuig beschadigd of gekanteld is;  

* er mag geen gevaar bestaan voor letsel door inklemming van lichaamsdelen bij het openen van de deuren. Indien gevaar voor inklemming bestaat, is een inklembeveiliging noodzakelijk;  

* kleine voorwerpen of lichaamsdelen die door de inklembeveiliging niet gedetecteerd kunnen worden, moeten na inklemming met een geringe inspanning weggetrokken kunnen worden;  

* bij stilstand worden de deuren uitsluitend aan de perronzijde vrijgegeven voor bediening door de reiziger;  

* (nood)bediening aan de buitenzijde ten behoeve van hulpverleners is vereist bij minstens één deur per rijtuigzijde, bij voorkeur diagonaal geplaatst.    

1.3.1.2 Vanuit veiligheidsoptiek worden aan het sluiten van deuren de volgende eisen gesteld: 

* er mag geen gevaar bestaan voor letsel door inklemming van lichaamsdelen bij het sluiten van de deuren tussen deurbladen onderling en tussen deurblad en kozijn/dorpel. Indien gevaar voor inklemming bestaat is een inklembeveiliging noodzakelijk;  

* kleine voorwerpen of lichaamsdelen die door de inklembeveiliging niet gedetecteerd kunnen worden, moeten na inklemming met een geringe inspanning weggetrokken kunnen worden;  

* bij automatisch sluiten van de deur dient dit aangekondigd te worden door een waarschuwingssignaal.    

1.3.1.3 Vanuit veiligheidsoptiek worden aan het centraal sluiten van deuren de volgende eisen gesteld: 

* het sluitproces moet vooraf worden gegaan door een attentiesignaal;  

* inklemgevaar: indien het personeel de opdracht heeft en in staat is om vast te stellen of iets of iemand ingeklemd raakt of gevaar loopt om ingeklemd te raken en het personeel kan het sluitproces onderbreken of terugdraaien, is inklembeveiliging niet voorgeschreven;  

* kleine voorwerpen of lichaamsdelen die door een inklembeveiliging niet gedetecteerd zouden kunnen worden moeten na inklemming met geringe inspanning weggetrokken kunnen worden.    

1.3.1.4 Vanuit veiligheidsoptiek mogen deuren niet voorzien zijn van een systeem voor centraal openen.  

1.3.1.5 Vanuit veiligheidsoptiek wordt aan het gesloten houden van deuren de volgende eis gesteld: 

* bij niet stilstand zijn de deuren dicht, vergrendeld en geblokkeerd;  

* houvast aan de buitenzijde van de trein is niet toegestaan.    

1.3.1.6 Vanuit veiligheidsoptiek wordt bij geopende, opengaande en gesloten deuren de volgende eisen gesteld aan het buitenprofiel: 

* vaste objecten worden niet geraakt;  

* er ontstaan geen beperkingen of belemmeringen ten aanzien van het in- en uitstappen.      

### 1.3.2  

####Algemene regels voor deuren en bediening

Deuren zijn zodanig geconstrueerd, dat door het falen van een enkel element niet een onveilige situatie kan ontstaan of dat door regelmatige controle tijdig de onveilige situatie kan worden voorkomen, omdat het element een goed volgbaar degradatiegedrag vertoont. Aangetoond dient te worden dat de kans op een onveilige situatie voldoende klein is in relatie tot de verwachte gevolgen. Deuren zijn zodanig geconstrueerd, dat reizigers bij het in- en uitstappen en tijdens de rit in een railvoertuig geen schade oplopen, geen hinder ondervinden en evenmin in gevaar worden gebracht door de gebruikelijke bedrijfsuitvoering of als gevolg van voorzienbare afwijkingen in de normale bedrijfsuitvoering. Als voorzienbare afwijking van de normale bedrijfsuitvoering worden in ieder geval beschouwd: 

a. een bedieningsfout door een lid van het treinpersoneel;  

b. een verkeerde bediening van een inrichting, die bedoeld is om door reizigers bediend te worden;  

c. een onbevoegde bedieningshandeling;  

d. een storing, dat wil zeggen een afwijking in het normale functioneren van een onderdeel van een systeem in of buiten het voertuig;  

e. indien een waarschuwingssignaal voor het sluiten van de deuren wordt gebruikt als middel om het in- of uitstappen te bespoedigen of om een reiziger te weerhouden om in of uit te stappen: het negeren van dit signaal door de in- of uitstappende reizigers;  

f. het aanraken door onbevoegden van onderdelen van het voertuig, die door hun constructie of door het voeren van een elektrische spanning (letsel)schade kunnen veroorzaken;  

g. een te lange trein in relatie tot de perronlengte.    

### 1.4  

####Stoorstroomdetector

Artikel 7, zevende lid, is van overeenkomstige toepassing.  

### 1.5  

####Verbrandingsmotoren

Spoorvoertuigen die zijn voorzien van een eigen voortbewegingsinrichting door middel van verbrandingsmotoren voldoen aan richtlijn 97/68/EG.  

### 1.6  

####Radiobesturing

Een systeem voor radiobesturing van een spoorvoertuig voldoet aan EN 50239, waarbij: 

a. het dodemansysteem in de radio heeft dezelfde systeemreacties als het dodemansysteem in het spoorvoertuig;  

b. de kantelbeveiliging initieert het uitschakelen van de aandrijving en het inzetten van een volle remming indien de zender langer dan 7,5 seconden in een hoek van 45° ten opzichte van de normale draagwijze wordt gehouden;  

c. elk commando dat gegeven wordt door de zender resulteert in de betreffende reactie van het spoorvoertuig binnen 0,5 seconden;    

### 1.7  

####Ritregistratie

Spoorvoertuigen die sneller kunnen rijden dan 40 km/u, zijn voorzien van een systeem voor automatische ritregistratie dat voldoet aan de volgende goedkeuringseisen: 

a. het oplossend vermogen van de registratie is voldoende groot om een zuivere analyse te kunnen maken van de te onderzoeken gebeurtenis;  

b. de registratie start uiterlijk bij het in beweging zetten van het voertuig;  

c. de opslagcapaciteit van de automatische ritregistratie bepaalt de inzetmogelijkheden van het spoorvoertuig na een gebeurtenis waarvoor de registratie wordt uitgelezen;  

d. na het tot stilstand komen van een spoorvoertuig worden nog 30 seconden gegevens geregistreerd. Daarna worden de gegevens niet overschreven, en  

e. de automatische ritregistratie kan zonder verlies van informatie bijzondere omstandigheden doorstaan. De kans op verlies van informatie moet klein zijn, en  

f. door de automatische ritregistratie worden minimaal de in bijlage 7 opgenomen tabel genoemde gegevens geregistreerd.    

### 1.8  

####Stoot- en trekwerk

1.8.1 Het loopwerk van wagens is zodanig dat voldaan wordt aan de volgende goedkeuringseisen: 

a. tijdens bogenloop van twee gekoppelde voertuigen wordt tijdens het doorlopen van een boog van 150 m de optredende dwarskracht nooit groter dan 250 kN hetgeen wordt aangetoond door middel van een bogenloopberekening als bedoeld in ERRI B36/RP32;  

b. de minimale boogstraal die gekoppeld bereden wordt, geldt als controle op de optredende maximale verspankracht.    

1.8.2 Spoorvoertuigen die niet voorzien zijn van een standaard UIC stoot- en trekwerk en UIC remaansluiting, zijn uitgerust met een passend koppelstuk ten behoeve van het bergen.  

1.8.3 Het tweede lid geldt niet indien de desbetreffende spoorwegonderneming met de beheerder afspraken heeft gemaakt over het brengen van koppelstukken naar de te bergen voertuigen.    

### 1.9  

####Aslagerbewaking

1.9.1. De zone bij spoorvoertuigen die zichtbaar is voor de apparatuur voor aslager conditie bewaking in de infrastructuur voldoet aan de paragrafen 5.1 en 5.2 van EN 15437-1.    

### 1.10  

####Minimum boogstraal

Het spoorvoertuig kan een horizontale boog met een radius van 150 m en groter doorlopen. 

### 1.11  

####Elektrische tractie 1500V DC

1.11.1. Indien spoorvoertuigen geschikt zijn voor elektrische tractie van 1500 V voldoen deze aan de volgende eisen: 

a. er is een voorziening voor de stroomafname aanwezig die over het gehele spanningsbereik stabiel is en waarbij de stroomafname voor een spoorvoertuig ten hoogste 4000 A is;  

b. door middel van een inrichting wordt bij overstroom de stroomtoevoer die door het spoorvoertuig zelf wordt veroorzaakt, automatisch en direct uitgeschakeld conform artikel 11.2 van EN 50388.    

1.11.2. Indien spoorvoertuigen als bedoeld in onderdeel 1.11.1 tevens voorzien zijn van een recuperatie-inrichting, zorgt deze ervoor dat de recuperatie van de stroom automatisch stopt indien de recuperatiespanning lager wordt dan U6 als weergegeven in de volgende grafiek:   ![251243](http://wetten.overheid.nl/Illustration/251243)
waarbij U6 = 1200 V, U8 <= 1950 V, Imax = 4000 A. De waarde U7 wordt zodanig gekozen dat een stabiele recuperatieregeling wordt verkregen.    

### 1.12  

####Elektrische tractie 25kV AC

1.12.1. Indien spoorvoertuigen zijn voorzien van een systeem van energievoorziening dat geschikt is voor 25 kV voldoet dit aan de volgende eisen: 

a. er is een voorziening van de stroomafname aanwezig die over het gehele spanningsbereik stabiel is en waarbij de stroomafname ten hoogste 800 A is;  

b. de stroomafname wordt automatisch beperkt conform artikel 7.2 van EN 50388;  

c. bij een overstroom die door het spoorvoertuig zelf wordt veroorzaakt, wordt de overstroom automatisch en direct uitgeschakeld conform artikel 11.2 van EN 50388;  

d. de vermogensfactor voldoet aan artikel 6 van EN 50388;  

e. de complexe ingangsadmittantie heeft in alle bedrijfstoestanden een positief reëel deel voor frequenties boven 500 Hz;    

1.12.2. Indien voertuigen als bedoeld in onderdeel 1.12.1 tevens zijn voorzien van een recuperatie-inrichting gelden de volgende eisen: 

a. de recuperatiestroom wordt begrensd tot maximaal 800 A;  

b. de inrichting zorgt ervoor dat de recuperatie van de stroom automatisch stopt indien de recuperatiespanning lager wordt dan 17,5 kV;  

c. de recuperatiespanning wordt begrensd tot maximaal 27,5 kV permanent en 29 kV gedurende maximaal 5 minuten.      

### 1.13  

####Stroomafnemer 1500V DC

1.13.1. Stroomafnemers geïnstalleerd op spoorvoertuigen en geschikt voor 1500 V, voldoen aan de volgende eisen: 

a. het dynamisch gedrag van stroomafnemers bevindt zich in een bandbreedte tussen tenminste 4800 mm en ten hoogste 5750 mm gemeten vanaf de bovenzijde van de koppen van de spoorstaven;  

b. de maximale hoogte van een stroomafnemer is begrensd op 5.860 mm gemeten vanaf de bovenzijde van de koppen van de spoorstaven; deze begrenzing kan door middel van een stuit worden gerealiseerd;  

c. de breedte van de schuit bedraagt ten minste 1900 mm en ten hoogste 1950 mm;  

d. het profiel van de schuit voldoet aan EN 50367, annex B, figuur B.3;  

e. het sleepstuk is vervaardigd van koolstof of gemetalliseerde koolstof als bedoeld in EN 50367;  

f. de lengte van het sleepstuk bedraagt ten minste 800 mm;  

g. de gemiddelde dynamische contactkracht (Fm) voldoet aan de formule 70 N < Fm < 0,00097 v2 + 140 N, waarbij de snelheid v wordt uitgedrukt in km/u. Met een standaarddeviatie (s) van maximaal 0,3 Fm;  

h. de scheefstand van de stroomafnemer bedraagt ten hoogste 200 mm op een hoogte van 5500 mm gemeten vanaf de bovenkant van de spoorstaaf;  

i. het type stroomafnemer voldoet aan de eisen gesteld in EN 50206;  

j. stroomafnemers van spoorvoertuigen in één treinsamenstelling mogen niet elektrisch via het voertuig doorgekoppeld worden.    

1.13.2 In afwijking van onderdeel 1.13.1, onderdeel j, kan een locomotief voorzien zijn van doorgekoppelde opstaande stroomafnemers.    

### 1.14  

####Stroomafnemer 25kV AC

1.14.1. Indien spoorvoertuigen zijn voorzien van een stroomafnemer welke geschikt is voor 25 kV en het spoorvoertuig wordt ingezet op sporen met een 25 kV energievoorziening, voldoet de stroomafnemer aan de volgende eisen: 

a. het dynamisch gedrag van stroomafnemers bevindt zich in een bandbreedte tussen tenminste 4.800 mm en ten hoogste 5.800 mm gemeten vanaf de bovenzijde van de koppen van de spoorstaven;  

b. de breedte van de schuit bedraagt 1.600 mm of 1.950 mm;  

c. het profiel van een schuit met een breedte van 1.600 mm voldoet aan de norm EN 50367, Annex A.2, figuur A.7;  

d. het profiel van een schuit met een breedte van 1.950 mm voldoet aan de norm EN 50367, Annex B, type 1 (figuur B.3);  

e. het sleepstuk is vervaardigd van koolstof of gemetalliseerde koolstof als bedoeld in EN 50367;  

f. de lengte van het sleepstuk bedraagt ten minste 800 mm;  

g. de gemiddelde dynamische contactkracht F(m) ), voldoet aan de formule 60 N < Fm < 0,00047 v2 + 90 N, waarbij de snelheid v wordt uitgedrukt in km/u. Met een standaarddeviatie (s) van maximaal 0,3 Fm:  

h. de scheefstand van de schuit van de stroomafnemer voldoet aan EN 50206, paragraaf 4.2;  

i. de stroomafnemer en alle elektrisch verbonden delen voldoen met betrekking tot de isolatieafstanden aan tabel A3 van EN 50124-1 en met betrekking tot de kruipwegafstanden aan tabel A7 van EN 50124-1 waarbij het elektrisch werkgebied van de stroomafnemer tussen 4.700 mm en 5.800 mm bedraagt, gemeten vanaf de bovenzijde van de koppen van de spoorstaven;  

j. de stroomafnemer kan vanuit de cabine automatisch en handmatig bediend worden;  

k. het ontwerp van elektrische spoorvoertuigen moet dusdanig zijn dat de stroomafnemer door de machinist of door een besturingsfunctie van het spoorvoertuig (inclusief besturings- en seingevingsfuncties) binnen de in punt 4.7 van EN 50206-1 voorgeschreven tijd (3 seconden) gestreken wordt en wel tot op een hoogte die de dynamische isolatieafstand als voorgeschreven in tabel 2 van EN 50119 in acht neemt.;  

l. bij het neerlaten van de stroomafnemer moet de hoogspanningsschakelaar eerst automatisch geopend worden.;  

m. de systeemreactietijd is geminimaliseerd tot maximaal 2 seconden;  

n. de afstand tussen de sleepstukken bedraagt maximaal 650 mm inclusief de breedten van de koolstrippen;  

o. de afstand tussen opstaande stroomafnemers voldoet aan EN 50367.    

1.14.2 Indien het spoorvoertuig wordt ingezet op sporen met een 25 kV energievoorziening en de stroomafnemer voor 25 kV defect raakt: 

a. daalt de stroomafnemer automatisch neer tot dakligging voor spoorvoertuigen die geschikt zijn voor een hogere snelheid dan 160 km/u; en  

b. is deze binnen 1 seconde gedaald tot 20 cm onder de rijdraad.    

1.14.3. Indien een spoorvoertuig is voorzien van meerdere stroomafnemers zijn deze niet elektrisch via het spoorvoertuig doorverbonden.    

### 1.15  

####Besturing en seingeving

1. De GSM-R voice communicatie voldoet aan punt 4.2.4.1 en 4.2.4.2 van de TSI CCS.  

2. De impedantie tussen het spoorvoertuig en de spoorstaaf bedraagt bij: 

a. spoorvoertuigen bestemd voor het vervoer van goederen ten hoogste 150 mΩ, en bij;  

b. de overige spoorvoertuigen ten hoogste 50 mΩ.    

3. artikel 3, eerste lid, is van overeenkomstige toepassing.  

4. Indien een spoorvoertuig is voorzien van zandstrooiers, dienen deze te voldoen aan paragraaf 3.1.4.1 van het document, genoemd in bijlage A, indexnummer 77, van de TSI CCS.    

### 2.1  

####Elektrische installatie

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Isolatiecoördinatie  | EN 50124  | --- |
| b. Elektromagnetische compatibiliteit  | EN 50121-1  EN 50121-3-1  EN 50121-3-2  EN 50238  | --- |
| c. Veiligheidsaarding  | UIC 533  |
| UIC 552  NEN-EN 50153  | --- |
| d. Elektrische energievoorziening  | EN 50163  EN 50388  UIC 550  UIC 550-1  UIC 550-2  UIC 626  | --- |
| e. Aanraakveiligheid  | EN 50153  UIC 533  UIC 552  UIC 611  | --- |
| f. Batterij  | Kortsluitbescherming dicht bij de batterij  | --- |
| g. Depotvoeding  | UIC 554-1  | UIC 554-2  |
| h. Brandvoorschriften  | TSI SRT paragraaf 4.2.5  | --- |
| i. Diversen  | UIC 648  | --- |

### 2.2  

####Remsystemen

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Algemeen  | UIC 540  UIC 541-03  UIC 541-04  UIC 541-05  UIC 541-06  UIC 541-07  UIC 541-08  UIC 541-1  UIC 541-2  UIC 541-3  UIC 541-4  UIC 541-5  UIC 542  UIC 543  UIC 544-1 (3e editie van 1 januari 1966, herdruk van 1 juli 1985, inclusief 9 wijzigingsbladen van 1 januari 1985)  UIC 544-2  UIC 545  UIC 547  UIC 640  UIC 648  |
| b. Componenten  | UIC 542  |
| c. Hoog remvermogen  | UIC 546  | --- |

### 2.3  

####Deursystemen

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Algemeen  | --- | UIC 565-1  UIC 565-2  UIC 565-3  UIC 568  en punt 1.3 van deze bijlage  | --- | --- |
| b. Reizigers instapdeuren en treden  | --- | EN 14752  | UIC 560  | --- | --- |
| c. Overige deuren en handgrepen  | --- | UIC 560  | --- | --- |
| d. Cabinedeuren  | UIC 651  | UIC 651  | UIC 651  | UIC 651  | --- |

### 2.4  

####Casco

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Cabine: instaptreden, handgrepen  | UIC 651  Opmerking voor rijtuigen: geldt alleen voor stuurstandrijtuigen.  | --- |
| b. Aanbouwdelen, deuren, overgangsinrichting, handrail, ketels, schuifwanden  | UIC 646  | UIC 560  UIC 561  UIC 566  | UIC 646  | UIC 573  UIC 576  |
| c. Opschriften  | UIC 640  | UIC 438-1  UIC 580  | UIC 438-4  | UIC 438-2  |
| d. Sterkte  | EN 12663-1  | EN 12663-1  Categorie P-II  | EN 12663-1  | EN 12663-1  EN 12663-2  UIC 577  ERRI B12 P17  | EN 12663-2  UIC 577  ERRI B12 P17  |
| e. Botsveiligheid  | EN 15227, cat. C-1  | --- | --- | --- |
| f. Ontwerp  | --- | --- | --- | --- | UIC 571-3  UIC 571-4  UIC 581  |
| g. Aanbouwdelen  | --- | --- | --- | --- | UIC 532  UIC 535-1  UIC 535-2  UIC 535-3  UIC 575  |
| h. Bijzondere wagens  | --- | --- | --- | --- | UIC 549  UIC 572  |
| i. Container en wissellaadbakken  | --- | --- | --- | --- | UIC 574  UIC 591  UIC 592-2  UIC 592-3  UIC 592-4  UIC 593  UIC 596-5  UIC 596-6  NEN 283-284  |

### 2.5  

####Loopwerk

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Draaistel algemeen  | --- | UIC 510-1  UIC510-3  UIC 517  UIC 530-1  UIC 530-2  UIC 530-4  |
| b. Wielstellen  | UIC 510-2  UIC 510-5  UIC 512  UIC 810  UIC 812  EN 13979-1  EN 15437  EN 13262  | UIC510-2  UIC510-4  UIC 511  UIC 512  |
| --- | EN 13103  |
| EN 13104  | --- | EN 13104  | --- |
| c. Wielaslagers  | EN 12080  EN 12081  EN 12082  EN 14865-1  EN 14865-2  |
| d. Sterkte  | EN 13749  |
| e. Dynamisch gedrag, ontsporingsveiligheid en spoorbelasting  | hoofdstukken 4.1 en 5 van EN 14363  |
| f. Spoorstaafruimers  | Onder normale gebruiksomstandigheden is de afstand tussen de onderzijde van de spoorstaafruimer en de bovenzijde van de spoorstaven zo klein mogelijk, voor zover dit door bewegingen van het spoorvoertuig en het bijbehorende omgrenzingsprofiel wordt toegestaan.  Opmerking voor rijtuigen: geldt alleen voor stuurstandrijtuigen.  | --- |
| g. Snelheid  | --- | --- | --- | --- | UIC 432  |

### 2.6  

####Stoot- en trekwerk

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Automatische koppeling  | --- | --- | --- | --- | UIC 522  UIC 522-2  UIC 523  UIC 524  |
| b. Buffers/trekwerk  | UIC 520  UIC 521  UIC 527-1  |
| UIC 526-1  UIC 526-3  UIC 529  | UIC 528  | UIC 526-1  UIC 526-3  UIC 529  | UIC 527-2  UIC 526-1  UIC 526-2  UIC 526-3  |
| c. Trekhaak en schroefkoppeling  | --- | --- | UIC 520  | UIC 520  | UIC 520  ERRI: B36 RP32, B12 RP17, B12 DT 135  |

### 2.7  

####Hoofdafmetingen en vormgeving

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Omgrenzingsprofiel  | EN 15273  UIC 505-1  UIC 505-4  UIC 505-5  UIC 506  |

### 2.8  

####Additionele systemen

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Dodeman installatie  | UIC 641  Werkende bij elke snelheid  Opmerking voor rijtuigen: geldt alleen voor stuurstandrijtuigen.  | --- |
| b. Front- en sluitseinen  | UIC 651  EN 15153-1  | UIC 532  UIC 651, geldt alleen voor stuurstand-rijtuigen  EN 15153-1  | UIC 651  | UIC 532  |
| c. Reizigersnoodrem  | Verplicht aanwezig in alle ruimtes bestemd voor reizigers en/of personeel, inclusief de balkons.  Op toiletten niet verplicht.  | --- |
| d. Radiobesturing  | NEN-EN 50239  ‘dodeman-functie’ in de afstandsbediening opnemen.  | --- | --- | NEN-EN 50239  ‘dodeman-functie’ in de afstandsbediening opnemen.  | --- |
| e. Tyfoon  | UIC 644  Opmerking voor rijtuigen: geldt alleen voor stuurstandrijtuigen.  | --- |

### 2.9  

####Elektronica en software toepassingen (veiligheidstoepassingen)

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| Algemeen  | Bewijs van veiligheid en veilige implementatie volgens: NEN-EN 50126, 50128, 50129 en 50155.  | --- |

### 2.10  

####Veiligheidsinventaris

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Rode vlag  | In cabine aanwezig.  | --- |
| b. Noodsein lantaarn  | In cabine aanwezig.  | --- |
| c. Kortsluitkabel  | In cabine aanwezig.  | --- |
| d. Brandblusser  | In cabine aanwezig.  In (tussen)rijtuigen aanwezig  | --- |
| e. Verbandtrommel afdekfolie en handschoenen  | In cabine of conducteursruimte.  | --- |

### 2.11  

####Interieur (veiligheidsaspecten)

| Onderwerp  | Eisen  | Locomotief  | Treinstel  | Rijtuig  | Bijzonder spoorvoertuig  | Wagen  |
|:---|:---|:---|:---|:---|:---|:---|
| a. Brandveiligheid  | TSI SRT paragraaf 4.2.5.  | --- |
| b. Noodverlichting  | --- | TSI SRT paragraaf 4.2.5.  | --- | --- |
| c. Frontruit cabine  | UIC 651, snelheid projectiel is 200 km/u + de maximale snelheid van het spoorvoertuig  ISO 3538  DIN 52305  | --- |
| d. Zichtlijnen machinist  | UIC 651  | --- |
| e. Nooduitstapvensters en vluchtwegen  | UIC 651  | --- |
| --- | UIC 560  UIC 564-1  TSI SRT paragraaf 4.2.5  | --- | --- |
| f. Veiligheidsglas  | UIC 564-1  EN 12600 (gehard glas)  | --- |
| g. Meubilair  | --- | UIC 566  | --- | --- |
| h. Opschriften  | --- | UIC 580  | --- | --- |

### Bijlage  4  

####, behorende bij artikel 7, zesde lid, onderdeel b en achtste lid  en artikel 17, vierde lid, onderdelen c en d 

####Eisen ten aanzien van detectie door middel van assentellers

Ter invulling van het open punt in de specificatie als bedoeld in paragraaf 3.1.3.5 van in bijlage A, tabel A2 indexnummer 77, van de TSI CCS, geldt dat de aanwezigheid van voldoende metaalvrije ruimte rond de wielen van andere spoorvoertuigen dan goederenwagens ten behoeve van de goede werking van assentelsystemen proefondervindelijk vastgesteld moet worden tijdens testritten op een daartoe door de infrabeheerder aangewezen representatief traject of door vergelijking op basis van dossieronderzoek met een voertuig dat zich reeds bewezen heeft. Spoorvoertuigen die rijden over sporen die zijn uitgerust met assentellers mogen geen velden of stromen produceren die de werking van de assentellers beïnvloeden. Conformiteit wordt verondersteld indien de trein voldoet aan onderstaande richtwaarden en indien de stroom door de spoorstaven tussen de wielen van de trein en voor en achter de trein in de werkfrequentieband van de assentellers de maximale RMS waarde in de onderstaande tabel niet overschrijden.  

| Type  | Telkop  | Werk-freq. [kHz]  | Bandbreedte limiet  [kHz]  | Limiet  [A]  |
|:---|:---|:---|:---|:---|
| Az L90-4  | Sk30C  | ~ 28  ~ 30,7  | 27,0 ... 29,0  29,7 ... 31,7  | 0.075  0,075  |
| Az LM  | Sk30H  | ~ 28  ~ 30,7  | 27,0 ... 29,0  29,7 ... 31,7  | 0,165  0,180  |
| GETS ¹  | --- | ~ 39,0  ~ 50,0  | 38,0 ... 40,0  49,0 ... 51,0  | 0,142  0,124  |

¹ De GETS assenteller komt alleen voor op dieselbaanvakken. Conformiteit van voertuigen die rijden over sporen die uitgerust zijn met assentellers zal in de toekomst ook via de meetmethode van TS50238-3 aangetoond kunnen worden. Op dit moment zijn de grenswaarden voor Az L90-4 en Az LM in x, y en z-richting volgens opgaaf van TS50238-3 nog niet bekend. Aanvullend geldt dat de grenswaarden voor de volgende mogelijke beïnvloedingsmechanismen nog niet bekend zijn: 

– verstoring van de telkop door magnetische velden;  

– verstoring van de telkop door DC retourstroom in de spoorstaaf (verzadiging);  

– verstoring van de telkop door metalen delen of permanent magneetremmen van het voertuig;  

– verstoring van signalen op de kabels tussen telkop en verwerkingssysteem;  

– verstoring van de telkop door elektrische velden;  

– verstoring van de telkop tijdens wielpassage;   en zijn daarom nog niet in de bovenstaande tabel verwerkt. Bij beoordeling van de conformiteit dienen deze mechanismen echter wel beschouwd te worden.  

### Bijlage  5  

####behorende bij artikel 7, vijfde lid 

####Eisen ten aanzien van de detectiekwaliteit van spoorvoertuigen

Een treinsamenstelling wordt toegelaten op het aspect detectiekwaliteit op grond van de score in het puntenmodel, of het gemeten kortsluitgedrag of het voldoen aan een combinatie-eis. Indien in de praktijk blijkt dat het detectiegedrag onvoldoende is, houdt de Minister zich het recht voor om aanvullende eisen te stellen. 

####Puntenmodel

De treinsamenstelling wordt toegelaten indien in totaal 43 of meer punten worden gescoord volgens onderstaande tabel:  

| Aspect  | Gewicht  | Factor  | Score (gewicht * factor)  |
|:---|:---|:---|:---|
| Type tractie  | 5  | Elektrisch  Anders  | 3  1  | --- |
| Wiel profiel  | 5  | Conform EN 13715 S1002  Anders  | 3  1  | --- |
| Rem type  | 3  | Gietijzeren remblokken  Anders  | 3  1  | --- |
| Aslast  | 2  | < 5 ton  5–10 ton  10–15 ton  15–20 ton  > 20 ton  | 1  2  3  4  5  | --- |
| Assen  | 1  | N assen  | N  | --- |
| Totaal score  | --- | --- | --- | --- |

####Combinatie-eis

Een elektrische treinsamenstelling wordt toegelaten op een baanvak indien de ritfrequentie van andere elektrische treinen die naast het toe te laten spoorvoertuig (gaan) rijden tenminste 36 keer per 24 uur per spoor bedraagt, vastgelegd in de dienstregeling. Dit wordt gecombineerd met de eis dat deze treinsamenstelling minimaal 6 assen heeft (waarvan ten hoogste de middelste 2 per 6 assen onderbroken mogen zijn, doch elektrisch verbonden) met een aslast van minimaal 6 ton òf deze minimaal 4 assen hebben met een minimale aslast van 18 ton.  

####Gemeten kortsluitgedrag

Een spoorvoertuigsamenstelling wordt toegelaten indien tien gemeten kortsluitwaarden in een meetsectie onder de maandnorm blijven. De maandnorm wordt berekend door de som van het gemiddelde over de gehele maand van de slechtste kortsluitwaarden per dag van passerend reeds toegelaten materieel en 2 maal de standaarddeviatie. Er mogen hoogstens 2 metingen per 24 uur worden uitgevoerd met een snelheid tussen 40 en 60 km/uur, waarbij niet wordt geremd of tractie wordt gevoerd tijdens het berijden van de meetsectie. Voorafgaand aan het berijden van de meetsectie dient door de aanvrager contact te worden opgenomen met de railinfrabeheerder en dienen de volgende gegevens te worden aangeleverd: 

* materieeltype, Nederlandse aanduiding en fabrieksnummer van het spoorvoertuig;  

* asafstanden (d.w.z. afstand van as 1 naar as 2, van as 2 naar as 3, enz.) van het spoorvoertuig in millimeters;  

* geplande data en tijdstippen (uur en minuut) van binnenkomst in de meetsectie.   Na afloop van het berijden van de meetsectie dient de aanvrager aan de railinfrabeheerder een overzicht aan te leveren waarop de datum en het geschatte tijdstip (uur en minuut) van het daadwerkelijk berijden van de meetsectie, evenals de rijrichting is aangegeven. Indien sprake is van uitzonderlijke omstandigheden (bladval, extreme wind, enz.) kan dit tevens in het overzicht worden aangegeven.  

### Bijlage  6  

####, behorende bij artikel 7, zesde lid, onderdeel a  en artikel 17, eerste lid, onderdelen f en j 

####Eisen voor elektrische compatibiliteit tussen spoorvoertuigen en treindetectiesystemen

Voor de eisen voor elektrische compatibiliteit tussen spoorvoertuigen en treindetectiesystemen wordt verwezen naar de norm CLC/TS 50238-2 van juli 2010. Als toevoeging dient bij de compatibiliteitsstudie treindetectie, zoals genoemd in paragrafen 7.1.2 en 7.1.3 van de norm CLC/TS 50238-2, rekening te worden gehouden met alle normaal voorkomende omstandigheden, zoals: 

− vermogensbeperking op basis van lijnspanning; en  

− een tweede spoorvoertuig dat op hetzelfde baanvak rijdt en stromen binnen de in deze regeling genoemde grenzen produceert.   Aansluitend op artikel 7, zevende lid, dient voor de bewaking van de stoorstroomoverschrijding het niveau van veiligheid te worden aangetoond volgens richtlijn 2004/49 (Spoorwegveiligheidsrichtlijn). Voor zover van toepassing op trajecten met 1500 V DC die parallel lopen met sporen onder 25 kV AC wordt gelet op artikel 17 van deze regeling de norm CLC/TS 50238 als volgt aangevuld en aangepast: Paragraaf 5.4.2 van de norm CLC/TS 50238-2 van juli 2010 wordt als volgt aangevuld: 

− De externe 50Hz injectie is als volgt:  

− De 50 Hz rimpel in de 1500V DC tractiespanning bedraagt 50 V en heeft een inductieve bronimpedantie van 0,5 ohm.  

− De aanvrager toont aan dat het spoorvoertuig onder alle bedrijfscondities van het materieel (zie paragrafen 7.1.1 en 7.1.2 van CLC/TS 50238-2) en van de infrastructuur (zie paragraaf 7.1.3 van CLC/TS 50238-2) de grenswaarden, met uitzondering van een extern geïnjecteerde 50 Hz component, niet overschrijdt. Indien dit niet mogelijk is, wordt de veilige werking van een stoorstroomdetector aangetoond.   Bijlage A.4 van de norm CLC/TS 50238-2 van juli 2010 wordt als volgt gelezen: 

− GRS is een ATP gecodeerde spoorstroomkring.  

− Metingen worden niet uitgevoerd op lijnen die beïnvloed kunnen worden door 25kV 50Hz stoorstromen.   De grenswaarden en filterkarakteristieken van tabel 1 zijn van toepassing op DC-lijnen met GRS.  Tabel 1 – GRS 

| Systeem / type  | F <sub>0</sub>  [Hz]  | Δf [Hz]  | I <sub>0</sub>  RMS [A]  | Δf <sub>3dB</sub> [Hz]  | Δf <sub>20dB</sub> [Hz]  | 2*N [-]  | T  [s]  | Ti  [s]  | Opmerking  |
|:---|:---|:---|:---|:---|:---|:---|:---|:---|:---|
| GRS (ATBEG)  | 75  | 10  | 0,5  | 20  | 40  | 6  | 0,2  | 1,7  | --- |

De aanvullende eisen van tabel 2a gelden voor mengtermen die tijdens leemtebedrijf van het onderstation zonder externe 50Hz injectie kunnen leiden tot ongewenste 75Hz componenten.  Tabel 2a – GRS – grenswaarden als gevolg van interactie met DC-onderstation 

| Systeem / type  | f <sub>0</sub>  [Hz]  | Δf  [Hz]  | I <sub>0</sub>  RMS [A]  | Δf3dB  [Hz]  | Δf20dB  [Hz]  | 2*N  [-]  | T  [s]  | Ti  [s]  | Opmerking  |
|:---|:---|:---|:---|:---|:---|:---|:---|:---|:---|
| GRS (ATBEG)  | 25  | 10/3  | 22,7  | 20/3  | 40/3  | -  | 0,2  | 1,7  | --- |
| GRS (ATBEG)  | 37  | 10/2  | 8,6  | 20/2  | 40/2  | -  | 0,2  | 1,7  | --- |
| GRS (ATBEG)  | 225  | 10  | 1  | 20  | 40  | 6  | 0,2  | 1,7  | --- |
| GRS (ATBEG)  | 375  | 10  | 1  | 20  | 40  | 6  | 0,2  | 1,7  |
| GRS (ATBEG)  | 525  | 10  | 1  | 20  | 40  | 6  | 0,2  | 1,7  |
| GRS (ATBEG)  | 675  | 10  | 1  | 20  | 40  | 6  | 0,2  | 1,7  |

De aanvullende eisen van tabel 2b gelden voor mengtermen die tijdens leemtebedrijf van het onderstation met externe 50Hz injectie kunnen leiden tot ongewenste 75Hz componenten.  Tabel 2b – GRS – grenswaarden voor parallelloopsporen 

| Systeem / type  | f <sub>0</sub>  [Hz]  | Δf  [Hz]  | I <sub>0</sub>  RMS [A]  | Δf3dB  [Hz]  | Δf20dB  [Hz]  | 2*N  [-]  | T  [s]  | Ti  [s]  | Opmerking  |
|:---|:---|:---|:---|:---|:---|:---|:---|:---|:---|
| GRS (ATBEG)  | 25  | 10  | 12,6  | 20  | 40  | 6  | 1  | 1,7  | --- |
| GRS (ATBEG)  | 75  | 10  | 5,3  | 20  | 40  | 6  | 1  | 1,7  | --- |
| GRS (ATBEG)  | 125  | 10  | 12,6  | 20  | 40  | 6  | 1  | 1,7  | --- |
| GRS (ATBEG)  | 175  | 10  | 12,6  | 20  | 40  | 6  | 1  | 1,7  | --- |

Voor de definities van de in de tabellen genoemde begrippen wordt verwezen naar de norm CLC/TS 50238-2 van juli 2010, Annex A.  

### Bijlage  7  

####, behorende bij artikel 10, vijfde lid, onderdeel f , en bijlage 3 , paragraaf 1.7

| Te registreren informatie  | Locomotieven voornamelijk bestemd voor het vervoer van:  | Treinstellen  | Bijzondere spoor-voertuigen  | Stuur-stand-rijtuigen  | goederen  | Reizigers  |
|:---|:---|:---|:---|:---|:---|:---|
| Tijd  | X  | X  | X  | X  | X  |
| Snelheid  | X  | X  | X  | X  | X  |
| Bedienen rem  | X  | X  | X  | --- | X  |
| Bedienen snelrem  | X  | X  | X  | --- | X  |
| Bedienen directe rem  | X  | --- | --- | --- | --- |
| ATB cabineseinen  | X  | X  | X  | X ¹  | X  |
| Stand rijrichting-schakelaar  | X  | X  | --- | --- | --- |
| Signaal ‘deuren dicht’  | --- | X  | X  | --- | X  |
| Indien een spoorvoertuig is voorzien van een automatisch treinbeïnvloedingssyteem (ATB) dat werkt op basis van remcurvebewaking wordt van dat ATB-systeem ten minste geregistreerd:  • de door de machinist ingevoerde gegevens  • de aan de machinist gegeven opdrachten en toestemmingen  • bedieningshandelingen in opdracht of op verzoek van de ATB  • bedieningshandeling waarmee de remcurvebewaking wordt genegeerd  • bediening ‘Gladspoor’ knop*)  • de door de ATB bewaakte snelheid  • de aan de machinist getoonde bewaakte snelheid  • de data die door de ATB-treinapparatuur van de ATB-baanapparatuur wordt ontvangen  • de data die door de ATB-treinapparatuur aan de ATB-baanapparatuur wordt gezonden *)  • storingsmeldingen ATB-baanapparatuur  • storingsmeldingen ATB-treinapparatuur  • de uitvoering en het resultaat van de test van de ATB-treinapparatuur  • de door de ATB geïnitieerde ingrepen  • indien de ATB buiten bedrijf is geschakeld  * informatie over het adhesiegedrag van het spoorvoertuig <sup>1</sup>  |

¹ Indien aanwezig/beschikbaar. 

### Bijlage  8  

####, behorende bij artikel 5, derde lid 

####Eisen rail-wegvoertuigen:

* Rail-wegvoertuigen voldoen aan EN 15746-1+A1 (inclusief paragraaf 6) en EN 15746-2+A1.  

* De compatibiliteit met de hoofdspoorweginfrastructuur wordt getoetst aan de hand van de eisen van paragraaf 4 van onderhavige regeling.  

* Op de verschillende categorieën rail-wegvoertuigen zijn, met in achtneming van onderstaande tabel 1, de volgende aanvullende eisen van toepassing: 

1. Automatische ritregistratie voldoet aan artikel 4, bijlage 3, paragraaf 1.7.  

2. In verband met het dodemansysteem is een risicoanalyse verplicht om tot keuze van het type dodemansysteem te komen.  

3. In verband met de GSM-R is naast de vaste opstelling in de cabine (bijvoorbeeld een carkit) een mobiel GSM-R apparaat verplicht bij radio (afstand)besturing.  

4. De tyfoon voldoet aan artikel 4 en de tabel in paragraaf 2.8 onderdeel e van bijlage 3 van deze regeling. Indien een alternatieve voorziening dan de tyfoon is getroffen om personen te waarschuwen is een risicoanalyse verplicht.  

5. De reminstallatie voldoet aan artikel 4 en de tabel in paragraaf 2.2 van bijlage 3 van deze regeling.  

6. Ten aanzien van de botsveiligheid wordt een risicoanalyse opgesteld waarin het niveau van botsveiligheid is bepaald en verantwoord.  

7. Ten aanzien van de radio (afstand)bediening geldt een maximale snelheid van 25 km/uur indien de bestuurder op het voertuig aanwezig is en een maximale snelheid van 5 km/uur indien de bestuurder niet op het voertuig aanwezig is. Beide snelheden worden door de installatie technisch beperkt.  

8. Het voertuig beschikt over cabinedeuren aan beide zijden van het voertuig.  

9. Zichtlijnen voldoen aan paragraaf 5.4.7.2 van EN 15746-2. Dit geldt ook bij achteruitrijden. Indien de cabine-inrichting (waaronder de zitplaats van de bestuurder) en zichtlijnen bij achteruitrijden niet voldoen aan EN 15746-2 is een zitplaats voor een rangeerder verplicht (inclusief voorziening voor [nood]rem en tyfoon).  

10. Het voertuig is met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van laagfrequente spoorstroomlopen 75Hz of toonfrequente spoorstroomlopen, indien voldaan wordt aan artikel 7, vijfde lid, van deze regeling. Het voertuig is met betrekking tot detectie-eigenschappen geschikt voor inzet op gedeelten van de hoofdspoorweginfrastructuur waar de detectie wordt geregeld door middel van assentellers, indien voldaan wordt aan artikel 17, vierde tot en met zevende lid.  

11. Systemen voor treinbeïnvloeding zijn verplicht bij een snelheid hoger dan 40 km/uur.  

12. Rail-wegvoertuigen voldoen aan EN 12663 in verband met langskrachten in treinverband.  

13. Het voertuig dient voldoende veilig geaard te zijn teneinde de bovenleidingspanning af te schakelen in geval van draadbreuk.  Tabel 1 

| EN15746:  | Cat. 8 + 9  | Cat. 9C met stoot- en trekwerk als rangeertrekkracht (locotractor)  |--- | nummer aanv. eis  | Onderhoudsvoertuigen in transport mode ¹  | Locotractor op centraal bediende emplacementen  | Locotractor op niet centraal bediende emplacementen  | Opmerking  |
|:---|:---|:---|:---|:---|:---|:---|:---|:---|
| 1  | ja  | Ja  | ja  | Minimaal een tachograaf  |
| 2  | ja  | Ja  | ja  | --- |
| 3  | ja  | Ja  | ja  | --- |
| 4  | ja  | Ja  | ja  | --- |
| 5  | ja, bij Cat. 8  | Ja  | ja  | --- |
| 6  | ja  | Ja  | ja  | --- |
| 7  | ja  | Ja  | ja  | --- |
| 8  | ja  | Ja  | ja  | --- |
| 9  | ja  | Ja  | ja  | --- |
| 10  | ja  | Ja  | ja, indien aansturing infra elementen, detectie, e.d.  | b.v. overwegen  |
| 11  | ja  | Ja  | ja  | indien V > 40 km/h  |
| 12  | Cat. 8: ja of positie in de trein voorschrijven  | nee, alleen toegestaan als tractie voor- of achterop  | nee, alleen toegestaan als tractie voor- of achterop  | --- |
| 13  | ja  | Ja  | ja  | 1,5 kV /  25 kV (3 kV / 15 kV)  |

¹ Onderhoudsvoertuigen in ‘working mode’ verzorgt TCVT de door ProRail geaccepteerde toelating.      


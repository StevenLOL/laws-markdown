<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van, 19 december 2012, nr. WJZ/12357302, houdende voorschriften omtrent het eenmalig bedrag voor verlenging van de GSM-vergunningen (Regeling eenmalig bedrag verlenging GSM-vergunningen 2013)

De Minister van Economische Zaken,  
Handelend in overeenstemming met de Minister van Financiën;

Gelet op [artikel 3.3a, eerste lid, van de Telecommunicatiewet](../../../../../../../../wet/telecommunicatiewet/BWBR0009950/README.md);
Besluit:    

### Artikel  1  

In deze regeling wordt verstaan onder: 

a.  *wet:* [Telecommunicatiewet](../../../../../../../../wet/telecommunicatiewet/BWBR0009950/README.md);  

b.  *Minister:* Minister van Economische Zaken;  

c.  *eenmalig bedrag:* eenmalig bedrag als bedoeld in [artikel 3.3a, tweede lid, onder a, van de wet](../../../../../../../../wet/telecommunicatiewet/BWBR0009950/README.md);  

d.  *intrekken:* intrekken van de vergunning krachtens [artikel 3.7, eerste lid, onderdeel a, van de wet](../../../../../../../../wet/telecommunicatiewet/BWBR0009950/README.md) of een wijziging van de vergunning op verzoek van de vergunninghouder, voor zover deze tot gevolg heeft dat in heel Nederland aaneengesloten frequentieruimte van ten minste 1 MHz die voorafgaand aan deze wijziging in de vergunning werd genoemd, niet langer mag worden gebruikt;  

e.  *ingetrokken vergunning:* de ingetrokken vergunning of het deel van de vergunning dat is ingetrokken als bedoeld in onderdeel d.   

### Artikel  2  

Degene die op 26 februari 2013 om 0:00 uur houder is van een vergunning voor het gebruik van frequentieruimte genoemd in de eerste kolom van tabel 1 in de bijlage is voor het gebruik van de onder de verlengde vergunning vallende frequentieruimte genoemd in de tweede kolom van tabel 1, een eenmalig bedrag verschuldigd. Dit bedrag wordt berekend door de respectievelijke volgens de derde kolom van tabel 1 bij deze frequentieruimte behorende rekenprijs in tabel 2, te vermenigvuldigen met het respectievelijke aantal eenheden van 100 KHz van de betreffende frequentieruimte in de verlengde vergunning, en dit bedrag te vermenigvuldigen met de in tabel 3 opgenomen factor behorend bij het totale aantal maanden waarmee de vergunning voor deze frequentieruimte wordt verlengd. 

### Artikel  3  

1.  De vergunninghouder, bedoeld in artikel 2, betaalt het op grond van artikel 2 verschuldigde bedrag binnen zes weken nadat het besluit tot vaststelling van het bedrag door de Minister aan hem is bekendgemaakt.   
2.  De betalingen worden verricht door bijschrijving op bankrekeningnummer 569994039 ten name van Ministerie van EZ, Agentschap Telecom onder vermelding van het kenmerknummer van het besluit, bedoeld in het eerste lid.   
3.  Indien op verzoek van de vergunninghouder, bedoeld in artikel 2, in afwijking van het eerste lid uitstel van betaling wordt verleend, wordt aan de beschikking tot uitstel van betaling het voorschrift verbonden dat het op het lopende kalenderjaar betrekking hebbende deel van het verschuldigde bedrag jaarlijks wordt betaald op dezelfde datum, voor het eerst op de datum, bedoeld in het eerste lid.   
4.  De Minister kan een geldschuld jegens de vergunninghouder die verband houdt met een bij of krachtens [hoofdstuk 3 van de Telecommunicatiewet](../../../../../../../../wet/telecommunicatiewet/BWBR0009950/README.md) genomen besluit, verrekenen met een vordering op de vergunninghouder op grond van artikel 2.  

### Artikel  4  

1.  Indien een verlengde vergunning voor afloop van de vergunningstermijn wordt ingetrokken, herberekent de Minister het bedrag dat bij overeenkomstige toepassing van artikel 2 voor de ingetrokken vergunning verschuldigd zou zijn geweest als daarbij was uitgegaan van de werkelijke duur van de verlenging, naar boven afgerond in hele maanden.   
2.  De Minister betaalt aan degene die op het moment van intrekking houder is van de vergunning: 

a. het verschil tussen het deel van het bedrag in de beschikking op grond van artikel 2 dat betrekking heeft op de ingetrokken vergunning enerzijds en het herberekende bedrag bedoeld in het eerste lid anderzijds,  

b. vermeerderd met de wettelijke rente als bedoeld in [artikel 119 van boek 6 van het Burgerlijk Wetboek](../../../../../../../../wet/burgerlijk/wetboek/boek/6/BWBR0005289/README.md) over de periode tussen de datum waarop het op dit verschil betrekking hebbende bedrag in de beschikking op grond van artikel 2 verschuldigd is en de datum waarop de Minister het verschil op grond van dit lid betaalt.     
3.  De beschikking tot vaststelling van de herberekening, bedoeld in het eerste lid, en het aan de vergunninghouder te betalen bedrag op grond van het tweede lid, wordt uiterlijk twee weken na de dagtekening van het besluit waarmee de vergunning wordt ingetrokken, toegezonden aan de vergunninghouder bedoeld in het tweede lid.   
4.  Dit artikel is van toepassing onverminderd verplichtingen op grond van artikel 3 en de besluiten op grond van artikel 2.   
5.  De Minister kan een vordering van de vergunninghouder op grond van dit artikel verrekenen met een geldschuld jegens de vergunninghouder die verband houdt met een bij of krachtens [hoofdstuk 3 van de Telecommunicatiewet](../../../../../../../../wet/telecommunicatiewet/BWBR0009950/README.md) genomen besluit.  

### Artikel  5  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  6  

Deze regeling wordt aangehaald als: Regeling eenmalig bedrag verlenging GSM-vergunningen 2013. 
Deze regeling zal met de toelichting in de Staatscourant worden geplaatst.   

Den Haag 
19 december 2012   

De 
Minister van Economische Zaken, 
H.G.J. Kamp.    

### Bijlage 

#### behorende bij artikel 2  van de Regeling eenmalig bedrag verlenging GSM-vergunningen 2013

*Tabel 1 Toewijzing rekenprijs aan frequenties binnen verlengde vergunningen*   

| Kenmerk vergunning  | Frequenties  | Toe te passen rekenprijs per 100 KHz uit tabel 2  |
|:---|:---|:---|
| HDTP/95/5447/HP  | 890,1 – 894,1 MHz gepaard met 935,1 – 939,1 MHz  | C3  |
| 903,1 – 905 MHz gepaard met 948,1 – 950 MHz  | C5  |
| 905 – 910 MHz gepaard met 950 – 955 MHz  | C6  |
| 910 – 911,5 MHz gepaard met 955 – 956,5 MHz  | C7  |
| HDTP/95/5446/HP  | 894,1 – 895 MHz gepaard met 939,1 – 940 MHz  | C3  |
| 895 – 900 MHz gepaard met 940 – 945 MHz  | C4  |
| 900 – 903,1 MHz gepaard met 945 – 948,1 MHz  | C5  |
| 911,5 – 913,9 gepaard met 956,5 – 958,9 MHz  | C7  |
| HDTP/98/595/DCS 136 U  | 880,1 – 880,9 MHz gepaard met 925,1 – 925,9 MHz  | C1  |
| 882,3 – 885 MHz gepaard met 927,3 – 930,0 MHz  | C1  |
| 885 – 886,5 MHz gepaard met 930 – 931,5 MHz  | C2  |
| 1740,1 – 1745 MHz gepaard met 1835,1 – 1840 MHz  | D7  |
| 1745 – 1750 gepaard met 1840 – 1845 MHz  | D8  |
| 1750 – 1755 MHz gepaard met 1845 – 1850 MHz  | D9  |
| HDTP/98/596/DCS 137 U  | 880,9 – 882,3 MHz gepaard met 925,9 – 927,3 MHz  | C1  |
| 886,5 – 890 MHz gepaard met 931,5 – 935 MHz  | C2  |
| 890 MHz – 890, 1 MHz gepaard met 935 – 935,1 MHz  | C3  |
| HDTP/98/599/DCS 140 U  | 1710,1 – 1712,7 MHz gepaard met 1805,1 – 1807,7 MHz  | D1  |
| HDTP/98/600/DCS 141 U  | 1712,7 – 1715 MHz gepaard met 1807,7 – 1810 MHz  | D1  |
| 1715 – 1715,1 MHz gepaard met 1810 – 1810,1 MHz  | D2  |
| HDTP/98/601/DCS 142 U  | 1715,1 – 1717,7 MHz gepaard met 1810,1 – 1812,7 MHz  | D2  |
| HDTP/98/602/DCS 143 U  | 1717,7 – 1720 MHz gepaard met 1812,7 – 1815 MHz  | D2  |
| 1720 – 1720,1 MHz gepaard met 1815 – 1815,1 MHz  | D3  |
| HDTP/98/603/DCS 144 U  | 1720,1 – 1722,7 MHz gepaard met 1815,1 – 1817,7 MHz  | D3  |
| HDTP/98/604/DCS 145 U  | 1722,7 – 1725 MHz gepaard met 1817,7 – 1820 MHz  | D3  |
| 1725 – 1725,1 MHz gepaard met 1820 -1820,1 MHz  | D4  |
| HDTP/98/605/DCS 146 U  | 1725,1 – 1727,7 MHz gepaard met 1820,1 – 1822,7 MHz  | D4  |
| HDTP/98/606/DCS 147 U  | 1727,7 – 1730 MHz gepaard met 1822,7 – 1825 MHz  | D4  |
| 1730 – 1730,1 MHz gepaard met 1825 – 1825,1 MHz  | D5  |
| HDTP/98/607/DCS 148 U  | 1730,1 – 1732,7 MHz gepaard met 1825,1 – 1827,7 MHz  | D5  |
| HDTP/98/608/DCS 149 U  | 1732,7 – 1735 MHz gepaard met 1827,7 – 1830 MHz  | D5  |
| 1735 – 1735,1 gepaard met 1830 -1830,1 MHz  | D6  |
| HDTP/98/609/DCS 150 U  | 1735,1 – 1737,7 MHz gepaard met 1830,1 – 1832,7 MHz  | D6  |
| HDTP/98/610/DCS 151 U  | 1737,7 – 1740 MHz gepaard met 1832,7 – 1835 MHz  | D6  |
| 1740 – 1740,1 MHz gepaard met 1835 – 1835,1 MHz  | D7  |
| HDTP/98/611/DCS 152 U  | 1770,1 – 1772,7 MHz gepaard met 1865, 1 – 1867,7 MHz  | D13  |
| HDTP/98/612/DCS 153 U  | 1772,7 – 1775 MHz gepaard met 1867,7 – 1870 MHz  | D13  |
| 1775 – 1775,1 gepaard met 1870 – 1870,1 MHz  | D14  |
| HDTP/98/613/DCS 154 U  | 1775,1 – 1777,7 MHz gepaard met 1870,1 – 1872,7 MHz  | D14  |
| HDTP/98/614/DCS 155 U  | 1777,7 – 1780 MHz gepaard met 1872,7 – 1875 MHz  | D14  |

Tabel 2 Rekenprijzen per 100 KHz per geveilde vergunning 

| Vergunningtype en -nummer in de veiling  | Rekenprijs per 100 KHz  |
|:---|:---|
| C1  |  € 3,958,676   |
| C2  |  € 3,958,676   |
| C3  |  € 3,978,676   |
| C4  |  € 3,978,676   |
| C5  |  € 3,958,676   |
| C6  |  € 3,958,676   |
| C7  |  € 3,958,676   |
| D1  |  € 929,863   |
| D2  |  € 929,863   |
| D3  |  € 929,863   |
| D4  |  € 929,863   |
| D5  |  € 929,863   |
| D6  |  € 929,863   |
| D7  |  € 929,863   |
| D8  |  € 929,863   |
| D9  |  € 930,193   |
| D10  |  € 930,193   |
| D11  |  € 930,193   |
| D12  |  € 930,193   |
| D13  |  € 930,193   |
| D14  |  € 930,193   |

Tabel 3 Alpha’s behorend bij het aantal maanden verlenging 

| Aantal maanden verlenging  | Alpha (factor waarmee de rekenprijs uit tabel 2 vermenigvuldigd wordt)  |
|:---|:---|
| 1  |  0.008841   |
| 2  |  0.018400   |
| 3  |  0.027793   |
| 4  |  0.037493   |
| 5  |  0.047022   |
| 6  |  0.056866   |
| 7  |  0.066782   |
| 8  |  0.076522   |
| 9  |  0.086585   |
| 10  |  0.096468   |
| 11  |  0.106543   |
| 12  |  0.116678   |
| 13  |  0.126175   |
| 14  |  0.136452   |
| 15  |  0.146543   |
| 16  |  0.156967   |
| 17  |  0.167202   |
| 18  |  0.177776   |
| 19  |  0.188428   |
| 20  |  0.198883   |
| 21  |  0.209687   |
| 22  |  0.220292   |
| 23  |  0.231093   |
| 24  |  0.241953   |


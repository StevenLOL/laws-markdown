<meta http-equiv='Content-Type' content='text/html; charset=utf-8' />

##Regeling van de Staatssecretaris van Landbouw, Natuurbeheer en Visserij, houdende bepalingen voor beheer en schadebestrijding aangericht door dieren (Regeling beheer en schadebestrijding dieren)

De Staatssecretaris van Landbouw, Natuurbeheer en Visserij,  
Gelet op de [artikelen 65, derde en vijfde lid](../../../../../../../wet/flora-/en/faunawet/BWBR0009640/README.md), en [67, eerste lid, van de Flora- en faunawet](../../../../../../../wet/flora-/en/faunawet/BWBR0009640/README.md);
Besluit:    

### Artikel  1  

Als handelingen als bedoeld in [artikel 65, derde lid, van de Flora- en faunawet](../../../../../../../wet/flora-/en/faunawet/BWBR0009640/README.md) zijn ten aanzien van de bij [artikel 2 van het Besluit beheer en schadebestrijding dieren](../../../../../../../AMvB/besluit/beheer/en/schadebestrijding/dieren/BWBR0011849/README.md) aangewezen soorten de handelingen, genoemd in de [artikelen 9](../../../../../../../wet/flora-/en/faunawet/BWBR0009640/README.md), [10](../../../../../../../wet/flora-/en/faunawet/BWBR0009640/README.md), [11](../../../../../../../wet/flora-/en/faunawet/BWBR0009640/README.md) en [12 van de Flora- en faunawet](../../../../../../../wet/flora-/en/faunawet/BWBR0009640/README.md), toegestaan, ter voorkoming van belangrijke schade aan gewassen, vee, bossen, bedrijfsmatige visserij, wateren en schade aan de fauna.  

### Artikel  2  

Als diersoorten als bedoeld in [artikel 67, eerste lid, van de Flora- en faunawet](../../../../../../../wet/flora-/en/faunawet/BWBR0009640/README.md) zijn aangewezen de soorten genoemd in bijlage 1 in bij deze regeling.  

### Artikel  2a  

Het leggen van lokvoer is buiten de leefgebieden voor wilde zwijnen op de Veluwe en de Meinweg, alsmede in de nulstandgebieden binnen deze leefgebieden, en tot 1 april 2008 eveneens binnen het leefgebied voor wilde zwijnen op de Veluwe, beide zoals aangegeven op de als bijlage bij deze regeling behorende kaarten, niet voldoende effectief om het benodigde afschot op een andere wijze te realiseren dan bedoeld in [artikel 74, tweede lid, van de Flora- en faunawet](../../../../../../../wet/flora-/en/faunawet/BWBR0009640/README.md).  

### Artikel  3  

Deze regeling treedt in werking op het tijdstip waarop [artikel 65, derde en vijfde lid](../../../../../../../wet/flora-/en/faunawet/BWBR0009640/README.md), en [artikel 67, eerste lid, van de Flora- en faunawet](../../../../../../../wet/flora-/en/faunawet/BWBR0009640/README.md) in werking treden.  

### Artikel  4  

Deze regeling wordt aangehaald als: Regeling beheer en schadebestrijding dieren.  
Deze regeling zal met de toelichting in de Staatscourant worden geplaatst.   

De 
Staatssecretaris van Landbouw, Natuurbeheer en Visserij, 
G.H.Faber   

### Bijlage  1  

####als bedoeld in artikel 2  van de Regeling beheer en schadebestrijding dieren

Beschermde inheemse diersoorten 

| Nederlandse naam  | Wetenschappelijke naam  |
|:---|:---|
| brandgans  | Branta leucopsis  |
| Canadese gans  | Branta canadensis  |
| damhert  | Dama dama  |
| edelhert  | Cervus elaphus  |
| grauwe gans  | Anser anser  |
| knobbelzwaan  | Cygnus olor  |
| konijn  | Oryctolagus cuniculus  |
| kolgans  | Anser albifrons  |
| ree  | Capreolus capreolus  |
| vos  | Vulpes vulpes  |
| wild zwijn  | Sus scrofa  |
| wilde eend  | Anas platyrhynchos  |

Andere diersoorten 

| Nederlandse naam  | Wetenschappelijke naam  |
|:---|:---|
| beverrat  | Myocastor coypus  |
| grijze eekhoorn  | Sciurus carollinensis  |
| huiskraai  | Corvus splendens  |
| Indische gans  | Anser indicus  |
| marterhond  | Nyctereutes procyonoides  |
| moeflon  | Ovis ammon  |
| muntjak  | Muntiacus reevesi  |
| muskusrat  | Ondatra zibethicus  |
| Amerikaanse nerts  | Mustela vison  |
| nijlgans  | Alopochen aegyptiacus  |
| Pallas’ eekhoorn  | Callosciurus erythraeus  |
| rosse stekelstaart  | Oxyura jamaicensis  |
| Siberische grond-  eekhoorn  | Tamias sibericus  |
| wasbeer  | Procyon lotor  |
| zwarte zwaan  | Cygnus atratus  |

Verwilderde dieren 

| Nederlandse naam  | Wetenschappelijke naam  |
|:---|:---|
| verwilderde duif  | Columba livia forma domestica  |
| verwilderde kat  | Felis catus  |

### Bijlage  2  

Ligt ter inzage bij het Ministerie van Landbouw, Natuur en Voedselkwaliteit te Den Haag.  

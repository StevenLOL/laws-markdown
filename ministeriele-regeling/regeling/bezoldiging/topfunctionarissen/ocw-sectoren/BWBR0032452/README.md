<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 8 december 2012, nr. WJZ/353186 (10126), houdende verlaagde bezoldigingmaxima voor topfunctionarissen in het onderwijs en ter invoering van de Wet normering bezoldiging topfunctionarissen in de publieke en semipublieke sector (Regeling bezoldiging topfunctionarissen OCW-sectoren)

De Minister van Onderwijs, Cultuur en Wetenschap, alsmede de Staatssecretaris van Onderwijs, Cultuur en Wetenschap,  
Gehoord de Minister van Binnenlandse Zaken en Koninkrijksrelaties en mede namens de Minister van Economische Zaken;

Gelet op de [artikelen 2.6, eerste lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [4.1, derde lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [4.2, zevende lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [5.1, eerste lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), en [5.2, eerste en tweede lid, van de Wet normering bezoldiging topfunctionarissen publieke en semipublieke sector](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md); de [artikelen 5:14](../../../../../../wet/algemene/wet/bestuursrecht/BWBR0005537/README.md) en [10:3 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md); [artikel 3, tweede lid, onder g, van de Wet op het onderwijstoezicht](../../../../../../wet/wet/op/het/onderwijstoezicht/BWBR0013800/README.md); de [artikelen 2](../../../../../../wet/experimentenwet/onderwijs/BWBR0002718/README.md) en [4 van de Experimentenwet onderwijs](../../../../../../wet/experimentenwet/onderwijs/BWBR0002718/README.md) en [artikel 6.4, tweede lid, van het Uitvoeringsbesluit WHW 2008](../../../../../../AMvB/uitvoeringsbesluit/whw/BWBR0006152/README.md);
Besluit:     
### Paragraaf  1  

####Algemene bepalingen

### Artikel  1  

####Begripsbepalingen

In deze regeling wordt verstaan onder: 

*besluit:* [Uitvoeringsbesluit WNT](../../../../../../AMvB/uitvoeringsbesluit/wnt/BWBR0032421/README.md); 

*bezoldiging:* de bezoldiging in de zin van [artikel 1.1, onderdeel e, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md);  

*topfunctionarissen in het beroepsonderwijs en educatie:* de topfunctionarissen van de instellingen onder de nummers 16 tot en met 19, genoemd in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’ en de nummers 1 en 2 onder het opschrift ‘Ministerie van Economische Zaken’;  

*topfunctionarissen in het onderwijs:* de topfunctionarissen van de instellingen onder de nummers 1 tot en met 9 en 16 tot en met 20, genoemd in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’ respectievelijk de nummers 1 tot en met 3 onder het opschrift ‘Ministerie van Economische Zaken’;  

*topfunctionarissen in het primair onderwijs:* de topfunctionarissen van de instellingen onder de nummers 1, 2 en 4 tot en met 6, genoemd in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’;  

*topfunctionarissen in het voortgezet onderwijs:* de topfunctionarissen van de instellingen onder de nummers 7 en 9, genoemd in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’;  

*topfunctionarissen van de cultuurfondsen:* de topfunctionarissen van een rechtspersoon, bedoeld in [artikel 1.3, eerste lid, onder a, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), voor zover het betreft een fonds als bedoeld in [artikel 1, eerste lid, onderdeel c, van de Wet op het specifiek cultuurbeleid](../../../../../../wet/wet/op/het/specifiek/cultuurbeleid/BWBR0005904/README.md); 

*topfunctionarissen van hogescholen:* de topfunctionarissen van de instellingen onder nummer 20, genoemd in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’, en nummer 3 onder het opschrift ‘Ministerie van Economische Zaken’ met uitzondering van de instellingen, genoemd in de onderdelen a, b, h en i van de [bijlage behorende bij artikel 1.8, eerste lid, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

*wet:* [Wet normering bezoldiging topfunctionarissen publieke en semipublieke sector](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md).   

### Paragraaf  2  

####Topfunctionarissen in het onderwijs

### Artikel  2  

####Toepassingsbereik

Deze paragraaf is van toepassing op de topfunctionarissen in het onderwijs. 

### Artikel  3  

####Verlaagde bezoldigingsmaxima topfunctionarissen in het onderwijs

In afwijking van [artikel 2.3, eerste lid, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) komen partijen geen bezoldiging overeen die per kalenderjaar meer bedraagt dan: 

a. € 165.901 voor de topfunctionarissen in het primair onderwijs;  

b. € 184.448 voor de topfunctionarissen in het voortgezet onderwijs;  

c. € 199.905 voor de topfunctionarissen in het beroepsonderwijs en educatie; en  

d. € 199.905 voor de topfunctionarissen van de hogescholen.   

### Artikel  4  

####Elektronische verzending bezoldigingsgegevens

De gegevens, bedoeld in [artikel 4.1](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) en [4.2 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), worden aangeleverd door middel van het daartoe voorgeschreven e-formulier, tenzij zij reeds zijn aangeleverd door middel van de Elektronisch Financiële Jaarrekening. 

### Artikel  5  

####Elektronische melding accountant

De melding, bedoeld in [artikel 5.2, eerste en tweede lid, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), wordt gedaan door middel van het daartoe voorgeschreven e-formulier. 

###Paragraaf  2a 

####Topfunctionarissen van de cultuurfondsen

### Artikel  5a  

####Toepassingsbereik

Deze paragraaf is van toepassing op de topfunctionarissen van de cultuurfondsen. 

### Artikel  5b  

####Verlaagde bezoldigingsmaxima topfunctionarissen van de cultuurfondsen

In afwijking van [artikel 2.3, eerste lid, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) komen partijen voor de topfunctionarissen van de cultuurfondsen geen bezoldiging overeen die per kalenderjaar meer bedraagt dan: 

a. € 123.024 voor zover het betreft 

1°. het Fonds voor Cultuurparticipatie,  

2°. het Nederlands Letterenfonds, of  

3°. het Stimuleringsfonds Creatieve Industrie; of  

4°. het Nederlands Fonds voor de Film; en    

b. € 147.629 voor zover het betreft 

1°. het Mondriaan Fonds, of  

2°. het Nederlands Fonds voor Podiumkunsten+.     

### Paragraaf  3  

####Toezicht en handhaving

### Artikel  6  

####Toezicht en handhaving door de Inspectie van het onderwijs

1.  De inspecteur-generaal van het onderwijs en de ambtenaren van de Inspectie van het onderwijs die zijn belast met de uitoefening van de taken, bedoeld in [artikel 3, tweede lid, van de Wet op het onderwijstoezicht](../../../../../../wet/wet/op/het/onderwijstoezicht/BWBR0013800/README.md), zijn belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en deze regeling, ten aanzien van de rechtspersonen, genoemd onder de nummers 1 tot en met 9 en 17, 18 en 20 in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’ en de nummers 1 tot en met 3 onder het opschrift ‘Ministerie van Economische Zaken, Landbouw en Innovatie’.   
2.  De inspecteur-generaal van het onderwijs is gemandateerd om ten aanzien van de rechtspersonen waarop hij toezicht houdt, de bevoegdheden aan te wenden, bedoeld in de [artikelen 5.4, eerste lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [5.5, eerste tot en met vierde lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), en [5.6, eerste en derde lid, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md).  

### Artikel  7  

####Toezicht en handhaving door het Commissariaat voor de Media

1.  De leden van het Commissariaat voor de Media en de bij besluit van het Commissariaat aangewezen medewerkers van het Commissariaat, bedoeld in [artikel 7.11, tweede lid, van de Mediawet 2008](../../../../../../wet/mediawet/2008/BWBR0025028/README.md) zijn belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en deze regeling ten aanzien van de rechtspersonen, genoemd onder de nummers 21 en 22 in [bijlage 1 van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) onder het opschrift ‘Ministerie van Onderwijs, Cultuur en Wetenschap’.   
2.  De leden van het Commissariaat voor de Media zijn gemandateerd om ten aanzien van de rechtspersonen waarop het op grond van het eerste lid toezicht houdt, de bevoegdheden aan te wenden, bedoeld in de [artikelen 5.4, eerste lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [5.5, eerste tot en met vierde lid](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), en [5.6, eerste en derde lid, van de wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md).  

### Artikel  7a  

####Begripsbepaling toezicht overige OCW-sectoren

In de artikelen 7b tot en met 7k wordt onder instellingen verstaan: rechtspersonen op wie de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) van toepassing is en die niet vallen onder het toezicht van de Inspectie van het onderwijs, bedoeld in artikel 6, eerste lid, en het Commissariaat voor de Media, bedoeld in artikel 7, eerste lid, en voor zover de Minister van Onderwijs, Cultuur en Wetenschap de minister is wie het aangaat. 

### Artikel  7b  

####Sector primair onderwijs voor zover geen onderwijsinstelling

Voor instellingen in de sector primair onderwijs, alsmede de sector jeugd, onderwijs en zorg, worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie primair onderwijs;  

b. de ambtenaren, werkzaam bij de afdeling financiën en verantwoording van de directie primair onderwijs.   

### Artikel  7c  

####Sector voortgezet onderwijs voor zover geen onderwijsinstelling

Voor instellingen in de sector voortgezet onderwijs worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie voortgezet onderwijs;  

b. de ambtenaren, werkzaam bij de afdeling financiën van de directie voortgezet onderwijs.   

### Artikel  7d  

####Sector middelbaar beroepsonderwijs voor zover geen onderwijsinstelling

Voor instellingen in de sector middelbaar beroepsonderwijs worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie middelbaar beroepsonderwijs;  

b. de ambtenaren, werkzaam bij de afdeling financiën van de directie middelbaar beroepsonderwijs.   

### Artikel  7e  

####Sector hoger onderwijs en studiefinanciering voor zover geen onderwijsinstelling

Voor instellingen in de sector hoger onderwijs en studiefinanciering worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie hoger onderwijs en studiefinanciering;  

b. de ambtenaren, werkzaam bij de afdeling control, begroting en verantwoording van de directie hoger onderwijs en studiefinanciering.   

### Artikel  7f  

####Sector onderzoek en wetenschapsbeleid

Voor instellingen in de sector onderzoek en wetenschapsbeleid worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie onderzoek en wetenschapsbeleid;  

b. de ambtenaren, werkzaam bij de afdeling algemeen beleid en begroting van de directie onderzoek en wetenschapsbeleid.   

### Artikel  7g  

####Sector monumenten en archeologie

Voor instellingen in de sector monumenten en archeologie worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de rijksdienst voor het cultureel erfgoed;  

b. de ambtenaren, werkzaam bij de afdeling control van de rijksdienst voor het cultureel erfgoed.   

### Artikel  7h  

####Sector erfgoed en kunsten

Voor instellingen in de sector erfgoed en kunsten worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie erfgoed en kunsten;  

b. de ambtenaren, werkzaam bij de afdeling financiën en control van de directie media en creatieve industrie.   

### Artikel  7i  

####Sector media en creatieve industrie voor zover geen toezicht van het CvdM

Voor instellingen in de sector media en creatieve industrie worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie media en creatieve industrie;  

b. de ambtenaren, werkzaam bij de afdeling financiën en control van de directie media en creatieve industrie.   

### Artikel  7j  

####Sector emancipatie

Voor instellingen in de sector emancipatie worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie emancipatie;  

b. de ambtenaren belast met subsidiecoördinatie, werkzaam bij de afdeling bedrijfsvoering van de directie emancipatie.   

### Artikel  7k  

####Sector internationaal beleid

Voor de instellingen in de sector internationaal beleid worden de volgende personen belast met het toezicht op de naleving van de [wet](../../../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), het [besluit](../../../../../../AMvB/uitvoeringsbesluit/wnt/BWBR0032421/README.md) en de regeling: 

a. de directeur en plaatsvervangend directeur van de directie internationaal beleid;  

b. de controller van de directie internationaal beleid.   

### Artikel  7l  

####Beperking toezichtsbevoegdheden

De toezichthouders die in deze paragraaf zijn aangewezen beschikken niet over de bevoegdheden, bedoeld in de [artikelen 5:18](../../../../../../wet/algemene/wet/bestuursrecht/BWBR0005537/README.md) en [5:19 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md). 

### Paragraaf  4  

####Slotbepalingen

### Artikel  8  

####Intrekking uitgewerkte beschikking

De [Beschikking overgangsmaatregelen N.L.O.’s 1985](../../../../../../ministeriele-regeling/beschikking/overgangsmaatregelen/n.l.o.'s/1985/BWBR0003825/README.md) wordt ingetrokken. 

### Artikel  9  

####Wijziging in verband met het vervallen van delegatiegrondslag

Wijzigt de Regeling financiën hoger onderwijs. 

### Artikel  10  

####Inwerkingtreding

Deze regeling treedt in werking met ingang van 1 januari 2013. Indien de Staatscourant waarin deze regeling wordt geplaatst, wordt uitgegeven na 31 december 2013, treedt deze regeling in werking met ingang van de dag na de datum van uitgifte van de Staatscourant waarin zij wordt geplaatst, en werkt zij terug tot en met 1 januari 2013. 

### Artikel  11  

####Citeertitel

Deze regeling wordt aangehaald als: Regeling bezoldiging topfunctionarissen OCW-sectoren. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M. Bussemaker.   

De 
Staatssecretaris van Onderwijs, Cultuur en Wetenschap, 
S. Dekker.     

<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 13 december 2007, nr. WJZ 7143765, tot vaststelling van de aan de kamers van koophandel door ondernemingen verschuldigde bijdragen en vergoedingen (Regeling bijdragen en vergoedingen kamers van koophandel)

De Staatssecretaris van Economische Zaken,  
Gelet op de [artikelen 34, eerste lid](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), [36, eerste lid](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), [36a, eerste lid](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), en [37, zesde lid, van de Wet op de kamers van koophandel en fabrieken 1997](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md);
Besluit:    

### Artikel  1  

1.  De bijdrage, bedoeld in [artikel 36, eerste lid](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), en [artikel 36a, eerste lid, van de Wet op de kamers van koophandel en fabrieken 1997](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), bedraagt voor elk kwartaal, of een gedeelte daarvan, voor: 

a. ondernemingen toebehorende aan een natuurlijk persoon of Europese economische samenwerkingsverbanden: € 3,56;  

b. verenigingen of stichtingen die een onderneming drijven: € 7,12;  

c. vennootschappen onder firma, maatschappen en rederijen: € 7,12;  

d. commanditaire vennootschappen: € 10,68;  

e. coöperaties, Europese coöperatieve vennootschappen en onderlinge waarborgmaatschappijen met een aantal werkzame personen tot 50: € 10,68;  

f. naamloze vennootschappen, Europese naamloze vennootschappen en besloten vennootschappen met beperkte aansprakelijkheid met een aantal werkzame personen tot 50: € 10,68;  

g. vennootschappen en rechtspersonen opgericht naar het recht van een ander land dan Nederland met een aantal werkzame personen tot 50: € 10,68;  

h. naamloze vennootschappen, Europese naamloze vennootschappen en besloten vennootschappen met beperkte aansprakelijkheid met een aantal werkzame personen van 50 tot 250: € 28,48;  

i. coöperaties, Europese coöperatieve vennootschappen en onderlinge waarborgmaatschappijen met een aantal werkzame personen van 50 tot 250: € 28,48;  

j. vennootschappen en rechtspersonen opgericht naar het recht van een ander land dan Nederland met een aantal werkzame personen van 50 tot 250: € 28,48;  

k. coöperaties, Europese coöperatieve vennootschappen en onderlinge waarborgmaatschappijen met een aantal werkzame personen van 250 of meer: € 71,20;  

l. naamloze vennootschappen, Europese naamloze vennootschappen en besloten vennootschappen met beperkte aansprakelijkheid met een aantal werkzame personen van 250 of meer: € 71,20;  

m. vennootschappen en rechtspersonen opgericht naar het recht van een ander land dan Nederland met een aantal werkzame personen van 250 of meer: € 71,20;  

n. publiekrechtelijke rechtspersonen die een onderneming drijven: € 7,12;  

o. kerkgenootschappen die een onderneming drijven: € 3,56;  

p. overige rechtspersonen die een onderneming drijven: € 7,12;  

q. rechtspersonen die geen onderneming drijven: € 0,–.     
2.  De bijdrage, bedoeld in het eerste lid, is verschuldigd aan de kamer in het gebied waarvan de betreffende onderneming op de eerste dag van het kwartaal is gevestigd. Indien de betreffende onderneming op de eerste dag van het kwartaal niet in het gebied van enige kamer is gevestigd, is de bijdrage verschuldigd aan de kamer in het gebied waarvan de onderneming in dat kwartaal voor het eerst is gevestigd.   
3.  De bijdrage, bedoeld in [artikel 37, eerste lid, van de Wet op de kamers van koophandel en fabrieken 1997](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), wordt voor een jaar vastgesteld. Ondernemingen zijn een vierde deel van dit bedrag per kwartaal, of een gedeelte daarvan, verschuldigd. Het tweede lid is van overeenkomstige toepassing op die bijdrage.   
4.  Voor een publiekrechtelijke rechtspersoon die een onderneming drijft bedraagt de bijdrage, bedoeld in [artikel 37, eerste lid, van de Wet op de kamers van koophandel en fabrieken 1997](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), ten hoogste twee maal het eenheidsbedrag dat door de kamers is vastgesteld dan wel ten hoogste de bijdrage voor de categorie verenigingen die een onderneming drijven.   

### Artikel  2  

De vergoeding, bedoeld in [artikel 34, eerste lid, van de Wet op de kamers van koophandel en fabrieken 1997](../../../../../../../../../wet/wet/op/de/kamers/van/koophandel/en/fabrieken/1997/BWBR0009276/README.md), bedraagt voor: 

a. maatwerkgesprek: € 50,–;  

b. afdruk-op-verzoek via de balie: € 3,50 per stuk;  

c. seminars voor starters: € 35,– per dagdeel;  

d. overige seminars: € 100,– per dagdeel;  

e. trajectbegeleiding per uur: € 105,–;  

f. afgifte van certificaten van oorsprong: € 18,50;  

g. digitale afgifte van exportdocumenten (DAE): € 13,–;  

h. afgifte van het ATA-carnet: € 185,–;  

i. afgifte van legalisatiedocumenten: € 10,50;  

j. digitale afgifte van legalisatiedocumenten: € 8,50;  

k. handelsnaamadvies: € 90,–;  

l. het in depot houden van algemene voorwaarden: € 18, – per jaar.    

### Artikel  3  

Deze regeling treedt in werking met ingang van 1 januari 2008.  

### Artikel  4  

Deze regeling wordt aangehaald als: Regeling bijdragen en vergoedingen kamers van koophandel.  
Deze regeling zal met de toelichting in de Staatscourant worden geplaatst.   

Den Haag 
13 december 2007   

De 
Staatssecretaris van Economische Zaken, 
F.Heemskerk   

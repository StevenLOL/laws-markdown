<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 17 november 2015, nr. WJZ /15147641, houdende vaststelling van het bedrag, bedoeld in artikel 3.15, eerste lid, van de Telecommunicatiewet voor verlengde 2.100 MHz-vergunningen (Regeling bedrag verlenging vergunningen 2.100 MHz 2015)

De Minister van Economische Zaken, handelende in overeenstemming met de Minister van Financiën;  
Gelet op artikel 3.15, eerste lid, van de Telecommunicatiewet;
Besluit:    

### Artikel  1  

In deze regeling wordt verstaan onder: 

a.  *wet:* Telecommunicatiewet;  

b.  *minister:* Minister van Economische Zaken;  

c.  *bedrag:* bedrag als bedoeld in artikel 3.15, eerste lid, van de wet;  

d.  *vergunning:* vergunning voor gepaarde frequentieruimte in de band 1.920-1.980 MHz tot en met 2.110-2.170 MHz.   

### Artikel  2  

1.  De houder van een vergunning waarvan de geldigheidsduur is verlengd van 1 januari 2017 tot en met 31 december 2020 is voor het gebruik van de onder de verlengde vergunning vallende frequentieruimte een bedrag verschuldigd.   
2.  De hoogte van het bedrag, bedoeld in het eerste lid, is:  

| Kenmerk vergunning  | Bedrag  |
|:---|:---|
| 2000/DGTP/00/3948/TvM  | € 17.721.000  |
| 2000/DGTP/00/3949/TvM  | € 17.721.000  |
| 2000/DGTP/00/3950/TvM  | € 11.814.000  |
| 2000/DGTP/00/3951/TvM  | € 11.814.000  |
| AT-EZ/6781535 – E1  | € 5.907.000  |
| AT-EZ/6781557 – E2  | € 5.907.000  |

### Artikel  3  

1.  De houder van de vergunning, bedoeld in artikel 2, betaalt het op grond van artikel 2 verschuldigde bedrag binnen zes weken nadat het besluit tot vaststelling van het bedrag door de minister aan hem bekend is gemaakt.   
2.  De betalingen worden verricht door bijschrijving op IBAN NL 77 RBOS 0569 9940 20 ten name van Ministerie van Economische Zaken, Agentschap Telecom, onder vermelding van het factuurnummer.   
3.  De minister kan een geldschuld jegens de houder van de vergunning, bedoeld in artikel 2, die verband houdt met een bij of krachtens Hoofdstuk 3 van de wet genomen besluit, verrekenen met een vordering op de houder van de vergunning op grond van artikel 2.  

### Artikel  4  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  5  

Deze regeling wordt aangehaald als: Regeling bedrag verlenging vergunningen 2.100 MHz 2015. 
Deze regeling zal met de toelichting in de Staatscourant worden geplaatst.   

's-Gravenhage 
17 november 2015   

De 
Minister van Economische Zaken, 
H.G.J. Kamp     

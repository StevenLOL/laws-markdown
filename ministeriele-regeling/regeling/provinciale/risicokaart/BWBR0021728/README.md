<meta http-equiv='Content-Type' content='text/html; charset=utf-8' />

##Regeling provinciale risicokaart

De Minister van Binnenlandse Zaken en Koninkrijksrelaties,  
Gelet op [artikel 6a, derde lid, van de Wet rampen en zware ongevallen](../../../../../wet/rampenwet/BWBR0003765/README.md);
Besluit:    

### Artikel  1  

In deze regeling wordt verstaan onder: 

a.  *wet:* de [Wet veiligheidsregio’s](../../../../../wet/wet/veiligheidsregio's/BWBR0027466/README.md);  

b.  *risicokaart:* de via internet toegankelijke provinciale risicokaart, bedoeld in [artikel 45 van de wet](../../../../../wet/wet/veiligheidsregio's/BWBR0027466/README.md).   

### Artikel  2  

1.  Op de risicokaart worden met inachtneming van de artikelen 3 en 4 de in de provincie aanwezige plaatsgebonden en geografisch te onderscheiden risico’s vermeld met betrekking tot de volgende categorieën rampen: 

a. ongevallen met brandbare of explosieve stoffen in inrichtingen of tijdens het transport;  

b. ongevallen met giftige stoffen in inrichtingen of tijdens het transport;  

c. kernongevallen;  

d. luchtvaartongevallen;  

e. ongevallen op water;  

f. verkeersongevallen op land;  

g. ongevallen in een tunnel;  

h. brand in een groot gebouw;  

i. instorting van een groot gebouw;  

j. paniek in een menigte;  

k. verstoring van de openbare orde;  

l. overstroming;  

m. natuurbrand.     
2.  Op de risicokaart worden tevens de in het eerste lid genoemde risico’s in de aangrenzende provincie vermeld binnen een afstand van ten minste15 kilometer van de provinciegrens.  

### Artikel  3  

1.  Op de risicokaart worden risico’s in verband met de in artikel 2, eerste lid, onderdelen a en b, genoemde ongevallen met stoffen vermeld indien de hoeveelheid van de bedoelde stoffen de in bijlage I genoemde drempelwaarde overschrijdt.   
2.  Op de risicokaart worden risicolocaties in verband met de in artikel 2, eerste lid, onderdelen d tot en met m, genoemde categorieën rampen vermeld indien zij voldoen aan de in bijlage II vermelde voorwaarden.  

### Artikel  4  

1. Op de risicokaart worden de in bijlage III genoemde gebouwen en objecten vermeld die voldoen aan de daarbij vermelde voorwaarden.  
2.  Op de risicokaart worden in ieder geval de in bijlage IV genoemde onderdelen vermeld in verband met overstroming als bedoeld in artikel 2, eerste lid, onderdeel l. 

### Artikel  5  

De colleges van burgemeester en wethouders maken voor levering van de gegevens aan gedeputeerde staten gebruik van het systeem van elektronische invoer dat ook wordt gebruikt voor de levering van de gegevens aan het Rijksinstituut voor volksgezondheid en milieu ten behoeve van het openbare register, bedoeld in [artikel 12.12 van de Wet milieubeheer](../../../../../wet/wet/milieubeheer/BWBR0003245/README.md). 

### Artikel  6  

Gedeputeerde staten vermelden de door het college van burgemeester en wethouders, het bestuur van een waterschap of de Minister van Verkeer en Waterstaat geleverde gegevens op de risicokaart, nadat het college, het bestuur respectievelijk de minister heeft bevestigd dat de geleverde gegevens op de juiste wijze zijn verwerkt. 

### Artikel  7  

1.  Indien op de risicokaart vermelde gegevens die afkomstig zijn van de gemeente niet langer juist zijn, levert het college van burgemeester en wethouders binnen vier weken na het tijdstip waarop de gegevens zijn gewijzigd, de nieuwe gegevens aan gedeputeerde staten.   
2.  Indien in het overleg, bedoeld in [artikel 15, derde lid, van de wet](../../../../../wet/wet/veiligheidsregio's/BWBR0027466/README.md), blijkt dat de inventarisatie van risico’s die ten grondslag ligt aan het risicoprofiel van de veiligheidsregio afwijkt van de door de colleges van burgemeester en wethouders geleverde gegevens die op de risicokaart worden weergegeven, levert het college van burgemeester en wethouders van de gemeente van wie de gegevens afkomstig zijn, gedeputeerde staten binnen vier weken aangepaste gegevens.  

### Artikel  8  

1.  Gedeputeerde staten produceren de risicokaart overeenkomstig het door de Minister van Binnenlandse Zaken en Koninkrijksrelaties vastgestelde functioneel ontwerp, waarin de uitgangspunten en de specificaties voor het informatiesysteem voor het landelijk model van de risicokaart zijn beschreven.   
2.  Gedeputeerde staten kunnen van het functioneel ontwerp afwijken indien de afwijking op de risicokaarten van alle provincies wordt toegepast.   
3.  Gedeputeerde staten dragen er zorg voor dat op de risicokaart niet de afstanden worden getoond, waarbinnen doden en/of gewonden kunnen vallen, in het geval zich een ongeval voordoet met de in artikel 3, eerste lid, bedoelde stoffen.  

### Artikel  11a  

Deze regeling berust op [artikel 45, derde lid, van de wet](../../../../../wet/wet/veiligheidsregio's/BWBR0027466/README.md) en op de [artikelen 3.4, zevende lid](../../../../../AMvB/waterbesluit/BWBR0026872/README.md), en [4.9, derde lid, van het Waterbesluit](../../../../../AMvB/waterbesluit/BWBR0026872/README.md). 

### Artikel  12  

Deze regeling wordt aangehaald als: Regeling provinciale risicokaart. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. ter  Horst    

### Bijlage I 

####, bedoeld in artikel 3, eerste lid 

| Categorie  | Categorie-omschrijving  | Risicokaart-relevante drempelwaarde  |
|:---|:---|:---|
| Opslag verpakte gevaarlijke stoffen  | Inrichtingen waarin verpakte bestrijdingsmiddelen in emballage worden opgeslagen.  | Hoeveelheid welke ≥ 2.500 kg is per opslagplaats.  |
| Ammoniakkoel- of vriesinstallatie  | Inrichtingen waarin een koel- of vriesinstallatie aanwezig is.  | Hoeveelheid welke ≥ 200 kg ammoniak is per installatie.  |
| Vervoersbedrijf  | Inrichtingen bestemd voor de opslag in verband met vervoer van gevaarlijke stoffen (al dan niet in combinatie met andere stoffen en producten). Het betreft verzamelplaatsen waar te vervoeren gevaarlijke stoffen geparkeerd mogen worden.  | Hoeveelheid welke ≥ 10.000 kg gevaarlijke stoffen is.  |
| Propaan en  (vloeibaar) brandbaar gas  | Inrichtingen waar propaan of een vloeibaar gemaakt brandbaar gas wordt opgeslagen in een reservoir.  | Hoeveelheid welke ≥ 3.000 liter is.  |
| --- | --- | --- |
| --- | Gassen  | --- |
| Oxiderende gassen  | Inrichtingen waar een tank of procesinstallatie aanwezig is met oxiderende (vloeibaar gemaakte) gassen.  | Hoeveelheid welke ≥ 20.000 liter is (per tank of procesinstallatie).  |
| Gasdrukregel- en meetstations  | Inrichtingen waar een gasdrukregel- en meetstation aanwezig is.  | --- |
| Vulstations voor propaan en butaan  | Inrichtingen waar gasflessen met propaan en/of butaan door middel van een vulstation worden gevuld, indien bij deze inrichting een tank met propaan en/of butaan aanwezig is.  | Hoeveelheid welke ≥ 3.000 liter is (volume van alleen de voorraadtank).  |
| Gasflessendepot  | Inrichtingen waar gasflessen worden opgeslagen (gasflessendepot).  | Hoeveelheid (som van alle flessen) welke ≥ 10.000 liter is.  |
| Zeer giftige gassen  | Inrichtingen waar een gasfles, tank, tankwagen, boxcontainer of procesinstallatie aanwezig is met een zeer giftig (vloeibaar gemaakt) gas.  | Hoeveelheid welke ≥ 15 liter is (per gasfles, tank, tankwagen, boxcontainer of procesinstallatie).  |
| Giftige gassen  | Inrichtingen waar een tank, tankwagen, boxcontainer of procesinstallatie aanwezig is met een giftig (vloeibaar gemaakt) gas.  | Hoeveelheid welke ≥ 150 liter is (per tank, tankwagen, boxcontainer of procesinstallatie).  |
| Overige gevaarlijke gassen  | Inrichtingen waar een tank, tankwagen boxcontainer of procesinstallatie aanwezig is met een gasvormige gevaarlijke stof.  | Hoeveelheid welke ≥ 20.000 liter is (per tank, tankwagen, boxcontainer of procesinstallatie).  |
| --- | --- | --- |
| --- | Vloeistoffen  | --- |
| Licht ontvlambare vloeistoffen  | Inrichtingen waar een bovengrondse tank, tankwagen , boxcontainer of procesinstallatie aanwezig is met een (licht) ontvlambare vloeistof.  | Hoeveelheid welke ≥ 20.000 liter is (per tank, tankwagen, boxcontainer of procesinstallatie).  |
| Brandbare vloeistoffen  | Inrichtingen waar een bovengrondse tank of procesinstallatie aanwezig is met een vloeistof met een vlampunt hoger dan 55 graden Celsius.  | Hoeveelheid welke ≥ 150.000 liter is (per tank of procesinstallatie).  |
| Zeer giftige vloeistoffen  | Inrichtingen waar een tank, tankwagen, boxcontainer of procesinstallatie aanwezig is met een zeer giftige vloeistof.  | Hoeveelheid welke ≥ 200 liter is (per tank, tankwagen, boxcontainer of procesinstallatie).  |
| Giftige vloeistoffen  | Inrichtingen waar een tank, tankwagen, boxcontainer of procesinstallatie aanwezig is met een giftige vloeistof.  | Hoeveelheid welke ≥ 2.000 liter is (per tank, tankwagen, boxcontainer of procesinstallatie).  |
| Vloeistoffen die zeer giftige gassen kunnen vormen  | Inrichtingen waar een tank, tankwagen, boxcontainer of procesinstallatie aanwezig is met een vloeistof die zeer giftige gassen kan vormen.  | Hoeveelheid welke ≥ 20 liter is (per tank, tankwagen, boxcontainer of procesinstallatie).  |
| Vloeistoffen die giftige gassen kunnen vormen  | Inrichtingen waar een tank of procesinstallatie aanwezig is met een vloeistof die vergiftige gassen kan vormen.  | Hoeveelheid welke ≥ 200 liter is (per tank of procesinstallatie).  |
| Overige gevaarlijke vloeistoffen  | Inrichtingen waar een tank of procesinstallatie aanwezig is met een vloeibare gevaarlijke stof.  | Hoeveelheid welke ≥ 150.000 liter is (per tank of procesinstallatie).  |
| --- | --- | --- |
| --- | vaste stoffen  | --- |
| Zeer giftige vaste stof  | Inrichtingen waar een silo of een andere gesloten opslagvoorziening voor los gestort materiaal aanwezig is met een zeer giftige vaste stof  | Hoeveelheid welke ≥ 200 kg is (per silo of andere gesloten opslagvoorziening).  |
| Giftige vaste stof  | Inrichtingen waar een silo of een andere gesloten opslagvoorziening voor los gestort materiaal aanwezig is met een giftige vaste stof  | Hoeveelheid welke ≥ 2.000 kg is (per silo of andere gesloten opslagvoorziening).  |
| Vaste stoffen die zeer giftige gassen kunnen vormen  | Inrichtingen waar een silo of een andere gesloten opslagvoorziening voor los gestort materiaal aanwezig is met een stof die zeer giftige gassen kan vormen.  | Hoeveelheid welke ≥ 200 kg is (per silo of andere gesloten opslagvoorziening).  |
| Vaste stoffen die giftige gassen kunnen vormen  | Inrichtingen waar een silo of een andere gesloten opslagvoorziening voor los gestort materiaal aanwezig is met een stof die giftige gassen kan vormen.  | Hoeveelheid welke ≥ 2.000 kg is (per silo of andere gesloten opslagvoorziening).  |
| Overige onbrandbare vaste gevaarlijke stof  | Inrichtingen waar een silo of een andere gesloten opslagvoorziening aanwezig is met een onbrandbare vaste gevaarlijke stof.  |  Hoeveelheid welke ≥ 1.500.000 liter (=1.500 m<sup>3</sup> ) is (per silo of andere opslagvoorziening).  |
| Stofexplosie  | Inrichtingen waar een silo of een andere gesloten opslagvoorziening zonder adequate drukontlasting voor los gestort materiaal aanwezig is waar een voor stofexplosie gevaarlijke atmosfeer aanwezig is.  | Hoeveelheid welke ≥ 100.000 liter (=100 m<sup>3</sup>) is (per silo of andere opslagvoorziening).  |
| --- | --- | --- |
| --- | Brandgevaar  | --- |
| Organische peroxiden,  opslaggroep 2 en 3  | Inrichtingen waar organische peroxiden, opslaggroep 8 overeenkomstig Publicatiereeks Gevaarlijke Stoffen worden opgeslagen.  |  Opslagplaats heeft grootte van ≥ 100 m<sup>2</sup>   |
| brandbare vaste stoffen  | Grote buitenopslagen van fusten, pallets, kratten of vaten, waarbij de brandbare stof 50% of minder van het volume inneemt.  |  Hoeveelheid welke ≥ 1000 m<sup>2</sup> grondoppervlak is.  |
| --- | --- | --- |
| --- | Overig  | --- |
| Geparkeerde vervoerseenheden met gevaarlijke stoffen.  | Aangewezen (parkeer) locaties waar vervoerseenheden beladen met gevaarlijke stoffen worden geparkeerd  | Voor zover op de aangewezen (parkeer-)locatie ≥ 10.000 kg gevaarlijke stoffen gelijktijdig aanwezig mag zijn.  |

### Bijlage II 

####, bedoeld in artikel 3, tweede lid 

|--- | Voorwaarde voor opname op de risicokaart  |
|:---|:---|
| 1. Tunnels  | Alle weg-, spoor-, tram-, lightrail- en metrotunnels langer dan 250 m.  |
| 2. Vliegvelden  | 1. Vliegvelden waarvoor zgn. LVL-maatscenario geldt.  2. Militaire (oefen)terreinen voor vliegtuigen en helikopters.  |
| 3. Waterwegen en water(sport)gebieden  | 1. Vaarroutes voor schepen met minstens 25 opvarenden.  2. Zeehavens voor schepen met minstens 25 opvarenden.  3. Watersportgebieden met meer dan 2000 ligplaatsen voor pleziervaartuigen in open binnenwater van meer dan 500 ha.  4. Wadlooproutes voor groepsgrootten van minimaal 25 personen.  5. Aanlandingslocaties indien zij worden vermeld in een rampenplan, rampbestrijdingsplan, coördinatieplan of calamiteitenplan.  |
| 4. Wegen en spoorwegen  | 1. Autosnelwegen.  2. Overige rijks(auto)wegen.  3. Provinciale autowegen.  4. Spoorlijnen voor intercity of ICE-verkeer.  5. Spoorlijnen voor hogesnelheidsverkeer.  |
| 5. Evenementen- en activiteitenlocaties  | Locatiespecifieke en periodieke evenementen met bijeenkomsten van minstens 5000 personen per keer op een gedefinieerd, beperkt gebied.  |
| 6.Geologische structuren  | Gebieden c.q. plaatsen waar bevingen kunnen optreden met een intensiteit van VI of hoger op de Europese Macroseismische Schaal (EMS).  |
| 7. Overstromingsgebieden  | 1. Door primaire of regionale waterkeringen beschermde gebieden, waarbij een scenario wordt getoond van falen van deze waterkeringen omstreeks maatgevende omstandigheden.  2. Overstroombare gebieden langs rivieren, beken, meren, estuaria en kustwateren die niet door een genormeerde waterkering worden beschermd, voor een scenario met een terugkeertijd van 10, 100 onderscheidenlijk 1000 jaar.  3. Bergingsgebieden in de zin van de [Waterwet](../../../../../wet/waterwet/BWBR0025458/README.md).  |
| 8. Natuurgebied  | 1. Gemengd bos en naaldbosgebied met een aaneengesloten omvang van minstens 100 ha.  2. Heide, (hoog)veen- en duingebied met een aaneengesloten omvang van minstens 100 ha.  |

### Bijlage III 

####, bedoeld in artikel 4, eerste lid 

|--- | Voorwaarde voor opname op de risicokaart  |
|:---|:---|
| 1. Gebouwen met een woonfunctie  | --- |
| Tehuizen  | Alle  |
| Kloosters/abdijen  | Alle  |
| Gevangenissen  | Alle  |
| Bejaardenoorden  | Alle  |
| Asielzoekerscentra  | Alle  |
| 2. Gebouwen met een logiesfunctie  |
| Hotel  | > 10 personen  |
| Pension/nachtverblijf  | > 10 personen  |
| Dagverblijf  | > 50 personen  |
| Kampeerterrein  | > 250 personen  |
| Jachthaven  | > 250 personen  |
| 3. Gebouwen met een onderwijsfunctie  |
| Onderwijsinstelling (leerl. < 12 jr.)  | Alle  |
| Onderwijsinstelling (leerl. > 12 jr.)  | > 250 personen  |
| Kinderdagverblijf  | > 50 personen  |
| 4. Gezondheidszorggebouwen  |
| Klinieken (poli-, psychiatrische)  | Alle  |
| Ziekenhuizen  | Alle  |
| Verpleegtehuizen  | Alle  |
| 5. Bedrijfsgebouwen  |
| Kantoren,  | > 250 personen  |
| Fabrieken  | > 250 personen  |
| Loods, veem, opslagplaats  |  > 1000 m<sup>2</sup>   |
| Studio's (bijv. opname TV)  | Alle  |
| 6. Gebouwen voor wegverkeer  |
| Garage-inrichting (alleen opslag / stalling)  |  > 1000 m<sup>2</sup>   |
| 7. Objecten met een publieksfunctie  |
| Theater, schouwburg, bioscoop, aula  | > 250 personen  |
| Museum, bibliotheek  | > 250 personen  |
| Buurthuis, ontmoetingscentrum, wijkcentrum  | > 250 personen  |
| Gebedshuis  | > 250 personen  |
| Tentoonstellingsgebouw  | > 250 personen  |
| Cafés, discotheek, restaurant  | > 250 personen  |
| Sporthal, stadion  | > 250 personen  |
| Zwembad  | alle  |
| Winkelgebouwen  | > 500 personen  |
| Stationsgebouwen  |  > 1000 m<sup>2</sup>   |
| Tijdelijke bouwsels  | > 250 personen  |
| --- |
| Alle gebouwen vanaf 25 verdiepingen  | >24 verdiepingen  |

###Bijlage IV 

####, bedoeld in artikel 4, tweede lid 

1. Omvang van de overstroming.  

2. Waterdiepte.  

3. Stroomsnelheid of het betrokken waterdebiet, indien van toepassing.  

4. Het indicatieve aantal potentieel getroffen inwoners.  

5. Type economische bedrijvigheid in een overstromingsgebied.  

6. Installaties als bedoeld in bijlage I bij Richtlijn 96/61/EG van de Raad van 24 september 1996 inzake geïntegreerde preventie ter bestrijding van verontreiniging, die in geval van overstroming voor incidentele verontreiniging kunnen zorgen.  

7. Beschermde gebieden als bedoeld in bijlage IV bij Richtlijn 2000/60/EG, punt 1, onderdeel i, iii en v, die getroffen kunnen worden.  

<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 28 november 2011, nr. VO/BVB/2011/345581 tot bekendmaking van de gevallen waarin een leerling van een school voor voortgezet onderwijs meetelt voor de bekostiging als hij tijdelijk is geplaatst buiten de school waar hij staat ingeschreven (Regeling bekostiging leerlingen die tijdelijk buiten de school worden geplaatst)

De Minister van Onderwijs, Cultuur en Wetenschap, handelende in overeenstemming met de Minister van Economische zaken, Landbouw en Innovatie,  
Gelet op artikel 7, eerste lid, onderdeel b, van het Bekostigingsbesluit WVO;
Besluit:    

### Artikel  1  

De in artikel 7, eerste lid, onderdeel b, van het Bekostigingsbesluit WVO bedoelde gevallen betreffen leerlingen die tijdelijk verblijven in voorzieningen als bedoeld in: 

a. de Regeling regionaal zorgbudget en regionale verwijzingscommissie voortgezet onderwijs;  

b. de Tijdelijke subsidieregeling plusvoorzieningen overbelaste jongeren; en  

c. artikel 17a, tweede lid en lid 10a, van de WVO.   

### Artikel  2  

Deze regeling treedt in werking met ingang van de dag na de datum van uitgifte van de Staatscourant waarin deze regeling wordt geplaatst en werkt terug tot en met 1 oktober 2011. 

### Artikel  3  

Deze regeling wordt aangehaald als: Regeling bekostiging leerlingen die tijdelijk buiten de school worden geplaatst. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
J.M. van Bijsterveldt-Vliegenthart     

<meta http-equiv='Content-Type' content='text/html; charset=utf-8' />

##Regeling van de Minister van Financiën van 19 december 2003, Directie Financiële Markten, FM 2003-1852, houdende regels voor de bekostiging van het toezicht ingevolge enkele financiële toezichtwetten (Regeling bekostiging financieel toezicht)

De Minister van Financiën,  
Gelet op de [artikelen 28 van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), [42 van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md), [186, eerste lid, van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md), [91, eerste lid, van de Wet toezicht natura-uitvaartverzekeringsbedrijf](../../../../../../wet/wet/toezicht/natura-uitvaartverzekeringsbedrijf/BWBR0007477/README.md), [12 van de Wet melding zeggenschap in ter beurze genoteerde vennootschappen 1996](../../../../../../wet/wet/melding/zeggenschap/in/ter/beurze/genoteerde/vennootschappen/1996/BWBR0008369/README.md) en [7 van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

a. de minister: de Minister van Financiën;  

b. de Autoriteit Financiële Markten: de Stichting Autoriteit Financiële Markten;  

c. de Nederlandsche Bank: De Nederlandsche Bank N.V.;  

d. Pensioen- & Verzekeringskamer: de Stichting Pensioen- & Verzekeringskamer;  

e. toezichthoudende autoriteit: 

1°. de Autoriteit Financiële Markten;  

2°. de Nederlandsche Bank;  

3°. de Pensioen- & Verzekeringskamer;   ieder voor zover het betreft de aan haar bij of krachtens wet opgedragen toezichttaken;  

f. houder van een effectenbeurs: een houder van een effectenbeurs als bedoeld in [artikel 22](../../../../../../wet/wet/toezicht/effectenverkeer/1995/BWBR0007657/README.md) of [25 van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

g. pensioenfonds: een instelling als bedoeld in [artikel 7, tweede lid, onderdeel k, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

h. onder toezicht staande instelling: 

1°. een beleggingsinstelling;  

2°. een effecteninstelling;  

3°. een verzekeraar;  

4°. een houder van een effectenbeurs;  

5°. een effectenuitgevende instelling te wier laste effecten zijn uitgegeven die zijn toegelaten tot de notering aan een effectenbeurs als bedoeld in [artikel 22 van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

6°. een vennootschap als bedoeld in [artikel 1, onderdeel a, van de Wet melding zeggenschap in ter beurze genoteerde vennootschappen 1996](../../../../../../wet/wet/melding/zeggenschap/in/ter/beurze/genoteerde/vennootschappen/1996/BWBR0008369/README.md);  

7°. een pensioenfonds;  

8°. een natuurlijk persoon of rechtspersoon als bedoeld in [artikel 7, tweede lid, onderdeel l, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

9°. een geldtransactiekantoor;    

i. exploitatiesaldo: het verschil tussen de aan het eind van een jaar gerealiseerde baten en lasten van de toezichthoudende autoriteit vormt het exploitatiesaldo, waarop voor zover het de Autoriteit Financiële Markten betreft, toevoegingen aan eventuele bestemmingsreserves in mindering kunnen worden gebracht;  

j. balanstotaal: het balanstotaal van een beleggingsinstelling zoals dat blijkt uit de jaarlijks op grond van [artikel 20 van het Besluit toezicht beleggingsinstellingen](../../../../../../AMvB/besluit/toezicht/beleggingsinstellingen/BWBR0004866/README.md) openbaar te maken jaarrekening.    

### §  2  

####Rekening en verantwoording

### Artikel  2  

1.  De toezichthoudende autoriteit stelt jaarlijks een begroting op van de in het daarop volgende jaar te verwachten baten en lasten, investeringsuitgaven alsmede inkomsten en uitgaven met betrekking tot de uitvoering van de taken en bevoegdheden alsmede de daaruit voortvloeiende werkzaamheden die haar zijn opgedragen bij of krachtens de [Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md), de [Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), de [Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md), de [Wet toezicht natura-uitvaartverzekeringsbedrijf](../../../../../../wet/wet/toezicht/natura-uitvaartverzekeringsbedrijf/BWBR0007477/README.md) en de [Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md).   
2.  De begroting wordt op een zodanige wijze opgesteld dat de lasten en uitgaven structureel worden gedekt door debaten en inkomsten.   
3.  De begrotingsposten worden van een toelichting voorzien.   
4.  Tenzij de werkzaamheden waarop de begroting betrekking heeft nog niet eerder werden verricht, bevat de begroting een vergelijking met de begroting van het lopende jaar en de laatste jaarrekening of verantwoording waarmee de minister heeft ingestemd.   
5.  De toezichthoudende autoriteit zendt de begroting, vergezeld van een toelichting, voor 1 december van het aan het begrotingsjaar voorafgaande jaar ter instemming aan de minister.   
6.  De instemming kan worden onthouden wegens strijd met het recht of het algemeen belang.   
7.  De toezichthoudende autoriteit doet onverwijld mededeling in de Staatscourant van de begroting waarmee is ingestemd en maakt deze openbaar.   

### Artikel  3  

1.  Indien gedurende het jaar aanmerkelijke verschillen ontstaan of dreigen te ontstaan tussen de werkelijke en begrote baten en lasten dan wel inkomsten en uitgaven, doet de toezichthoudende autoriteit daarvan onverwijld mededeling aan de minister onder vermelding van de oorzaak van de verschillen.   
2.  Dit artikel is van overeenkomstige toepassing op de begrote en gerealiseerde baten en lasten alsmede inkomsten en uitgaven die verband houden met de uitvoering van opgedragen taken en toegekende bevoegdheden uit hoofde van [Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md) of de [Wet toezicht natura-uitvaartverzekeringsbedrijf](../../../../../../wet/wet/toezicht/natura-uitvaartverzekeringsbedrijf/BWBR0007477/README.md).   

### Artikel  4  

1.  De Autoriteit Financiële Markten en de Pensioen- & Verzekeringskamer stellen jaarlijks een jaarrekening op, waarin rekening en verantwoording wordt afgelegd van het financieel beheer en van de geleverde prestaties over het verstreken boekjaar. De jaarrekening wordt ingericht zoveel mogelijk met overeenkomstige toepassing van [Titel 9 van Boek 2 van het Burgerlijk Wetboek](../../../../../../wet/burgerlijk/wetboek/boek/2/BWBR0003045/README.md).   
2.  De jaarrekening gaat vergezeld van een verklaring omtrent de getrouwheid, afgegeven door een door de Autoriteit Financiële Markten onderscheidenlijk de Pensioen- & Verzekeringskamer aangewezen accountant als bedoeld in [artikel 393, eerste lid, van Boek 2 van het Burgerlijk Wetboek](../../../../../../wet/burgerlijk/wetboek/boek/2/BWBR0003045/README.md).   
3.  De accountant voegt bij de verklaring, bedoeld in het tweede lid, tevens een verslag van zijn bevindingen omtrent de rechtmatigheid van de inning en besteding van de middelen door de Autoriteit Financiële Markten onderscheidenlijk de Pensioen- & Verzekeringskamer uit hoofde van de in artikel 2, eerste lid, genoemde wetten alsmede de [Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md) en de [Wet toezicht natura-uitvaartverzekeringsbedrijf](../../../../../../wet/wet/toezicht/natura-uitvaartverzekeringsbedrijf/BWBR0007477/README.md). Dit verslag wordt voor het eerst opgesteld over het jaar 2004.   
4.  De Autoriteit Financiële Markten en de Pensioen- & Verzekeringskamer zenden de jaarrekening voor 1 mei van het op het boekjaar volgende jaar ter instemming aan de minister.   
5.  De instemming kan worden onthouden wegens strijd met het recht of het algemeen belang.   
6.  De Autoriteit Financiële Markten en de Pensioen- & Verzekeringskamer doen onverwijld mededeling in de Staatscourant van de jaarrekening waarmee is ingestemd en maken deze openbaar.   

### Artikel  5  

1.  De Nederlandsche Bank stelt jaarlijks een verantwoording op van de opgedragen taken en toegekende bevoegdheden en daaruit voortvloeiende werkzaamheden uit hoofde van de in artikel 2, eerste lid, genoemde wetten. De verantwoording wordt voor het eerst opgesteld over het jaar 2004.   
2.  De verantwoording gaat vergezeld van een verklaring omtrent de getrouwheid, afgegeven door een door de Nederlandsche Bank aangewezen accountant als bedoeld in [artikel 393, eerste lid, van Boek 2 van het Burgerlijk Wetboek](../../../../../../wet/burgerlijk/wetboek/boek/2/BWBR0003045/README.md).   
3.  De accountant voegt bij de verklaring, bedoeld in het tweede lid, tevens een verslag van zijn bevindingen omtrent de rechtmatige inning en besteding van de middelen door de Nederlandsche Bank uit hoofde van de in artikel 2, eerste lid, genoemde wetten.   
4.  De Nederlandsche Bank zendt de verantwoording, bedoeld in het eerste lid, voor 1 mei van het op het boekjaar volgende jaar ter instemming aan de minister.   
5.  De instemming kan worden onthouden wegens strijd met het recht of het algemeen belang.   
6.  De Nederlandsche Bank doet onverwijld mededeling in de Staatscourant van de verantwoording waarmee is ingestemd en maakt deze openbaar.   

### Artikel  6  

Indien in enig boekjaar een exploitatiesaldo is ontstaan en de toezichthoudende autoriteit het exploitatiesaldo wil betrekken bij de in rekening te brengen kosten als bedoeld in artikel 11, doet de toezichthoudende autoriteit daaromtrent een voorstel in de jaarrekening of de verantwoording.  

### §  3  

####Bijdragen kosten uitoefening toezicht

### Artikel  7  

1.  De toezichthoudende autoriteit kan eenmalig een bedrag in rekening brengen aan een aanvrager of een verzoeker ter vergoeding van de kosten van de behandeling van een aanvraag of verzoek om verlening, uitbreiding of wijziging van: 

a. een vergunning als bedoeld in: 

1°. [artikel 5, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md);  

2°. [artikel 7, eerste, lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);    

b. een ontheffing als bedoeld in: 

1°. [artikel 14a van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md);  

2°. [artikel 4, eerste lid](../../../../../../wet/wet/toezicht/effectenverkeer/1995/BWBR0007657/README.md), [5, tweede lid](../../../../../../wet/wet/toezicht/effectenverkeer/1995/BWBR0007657/README.md), [6a, vijfde lid](../../../../../../wet/wet/toezicht/effectenverkeer/1995/BWBR0007657/README.md), [6c, eerste lid](../../../../../../wet/wet/toezicht/effectenverkeer/1995/BWBR0007657/README.md) of [25, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);    

c. een verklaring van geen bezwaar als bedoeld in [artikel 16, eerste lid](../../../../../../wet/wet/toezicht/effectenverkeer/1995/BWBR0007657/README.md) of [26a, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md).  

d. een erkenning als bedoeld in [artikel 22 van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

e. een inschrijving als bedoeld in [artikel 2, eerste lid, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md);  

f. een goedkeuring van een prospectus als bedoeld in [artikel 3, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

g. een goedkeuring van een document als bedoeld in [artikel 3b, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

h. een goedkeuring van een biedingsbericht als bedoeld in [5, eerste lid, van de Tijdelijke vrijstellingsregeling overnamebiedingen](../../../../../../ministeriele-regeling/tijdelijke/vrijstellingsregeling/overnamebiedingen/BWBR0019870/README.md);  

i. het verstrekken van een verklaring als bedoeld in [artikel 5, vierde lid, van de Tijdelijke vrijstellingsregeling overnamebiedingen](../../../../../../ministeriele-regeling/tijdelijke/vrijstellingsregeling/overnamebiedingen/BWBR0019870/README.md) aan een toezichthoudende instantie in een andere lidstaat dat een biedingsbericht is goedgekeurd, en het verzenden van een afschrift van het goedgekeurde biedingsbericht aan die toezichthoudende instantie.     
2.  Het bedrag, bedoeld in het eerste lid, kan worden vermeerderd met een bedrag ter vergoeding van de kosten van een toetsing van de deskundigheid of betrouwbaarheid van een beleidsbepaler, medebeleidsbepaler of houder van een gekwalificeerde deelneming, voor zover deze kosten niet reeds op basis van het eerste lid in rekening zijn gebracht.   
3.  De toezichthoudende autoriteit kan eenmalig een bedrag in rekening brengen ter vergoeding van de kosten van een toetsing van de deskundigheid of betrouwbaarheid van een beleidsbepaler, medebeleidsbepaler of houder van een gekwalificeerde deelneming, welke toetsing wordt verricht naar aanleiding van: 

a. een melding als bedoeld in [artikel 2, vijfde lid, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md);  

b. een melding als bedoeld in [artikel 22 van het Besluit effectenverkeer 1995](../../../../../../AMvB/besluit/toezicht/effectenverkeer/1995/BWBR0007708/README.md);  

c. een melding van een voorgenomen wijziging of aanvulling als bedoeld in [artikel 38, tweede lid, van het Besluit toezicht beleggingsinstellingen 2005](../../../../../../AMvB/besluit/toezicht/beleggingsinstellingen/2005/BWBR0018622/README.md);  

d. een verstrekking of melding van wijziging van gegevens als bedoeld in [artikel 42, eerste lid, onderdeel c, van het Besluit toezicht beleggingsinstellingen 2005](../../../../../../AMvB/besluit/toezicht/beleggingsinstellingen/2005/BWBR0018622/README.md).     
4.  De Autoriteit Financiële Markten brengt geen bedrag als bedoeld in het eerste lid, onderdeel a, onder 2°, in rekening, indien de aanvrager een in een andere lidstaat gevestigde effectenbemiddelaar als bedoeld in [artikel 1, onderdeel b, onder 3°, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) betreft die onder adequaat toezicht staat en in of vanuit Nederland uitsluitend effectendiensten voor eigen rekening verricht.   

### Artikel  8  

De Autoriteit Financiële Markten brengt eenmalig een bedrag in rekening aan: 

a. een effecteninstelling waarop een vrijstelling als bedoeld in [artikel 10, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) van toepassing is, ter vergoeding van de kosten van de inschrijving in het register, bedoeld in [artikel 21 van die wet](../../../../../../wet/wet/toezicht/effectenverkeer/1995/BWBR0007657/README.md), waarbij onderscheid kan worden gemaakt naar effecteninstellingen als bedoeld in [artikel 12](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md), [14](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md) of [15 van de Vrijstellingsregeling Wet toezicht effectenverkeer 1995](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md);  

b. een bieder: 

1°. na het uitbrengen van een openbare mededeling als bedoeld in [artikel 9b, tweede lid, onderdeel a of b, van het Besluit toezicht effectenverkeer 1995](../../../../../../AMvB/besluit/toezicht/effectenverkeer/1995/BWBR0007708/README.md);  

2°. na het toezenden van een biedingsbericht ingevolge [artikel 9v van het Besluit toezicht effectenverkeer 1995](../../../../../../AMvB/besluit/toezicht/effectenverkeer/1995/BWBR0007708/README.md);  

3°. na gestanddoening van een openbaar bod;    

c. een uitgevende instelling, aanbieder of aanvrager van toelating van effecten tot de handel op een gereglementeerde markt, ter vergoeding van de kosten van het verschaffen van inzage in het register als bedoeld in [artikel 4, derde lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

d. een beheerder die op grond van [artikel 17a, vierde lid](../../../../../../wet/wet/toezicht/beleggingsinstellingen/BWBR0004809/README.md), of [17b, tweede lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) tot de verhandeling van haar rechten van deelneming mag overgaan, ter vergoeding van de kosten van een inschrijving in het register als bedoeld in [artikel 18 van die wet](../../../../../../wet/wet/toezicht/beleggingsinstellingen/BWBR0004809/README.md);  

e. een beheerder ter vergoeding van de kosten van een registratie van een beleggingsinstelling naar aanleiding van een melding als bedoeld in [artikel 42 van het Besluit toezicht beleggingsinstellingen 2005](../../../../../../AMvB/besluit/toezicht/beleggingsinstellingen/2005/BWBR0018622/README.md);  

f. een beleggingsinstelling die op grond van [artikel 17c, tweede lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) tot de verhandeling van haar rechten van deelneming mag overgaan, ter vergoeding van de kosten van een inschrijving in het register, bedoeld in [artikel 18 van die wet](../../../../../../wet/wet/toezicht/beleggingsinstellingen/BWBR0004809/README.md);  

g. een effecteninstelling als bedoeld in [artikel 7, tweede lid, onderdeel i of j van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md), ter vergoeding van de kosten in verband met de in die onderdelen bedoelde notificatie.    

### Artikel  9  

De Autoriteit Financiële Markten kan aan de betrokken onder toezicht staande instelling een bedrag in rekening brengen ter vergoeding van de kosten die zij maakt bij de toepassing van [artikel 28, vierde lid, onderdeel a, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) of [artikel 21, vierde lid, onderdeel a, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md).  

### Artikel  10  

1.  Indien aan een onder toezicht staande instelling voor het niet voldoen aan bij of krachtens de wet gestelde eisen in het voorafgaande jaar een aanwijzing is gegeven of een last onder dwangsom is opgelegd, kan de toezichthoudende autoriteit een bedrag in rekening brengen aan deze onder toezicht staande instelling ter vergoeding van de kosten in verband met het toezicht op de naleving van wettelijke voorschriften, voor zover deze kosten individueel zijn toe te rekenen aan deze onder toezicht staande instelling en uitstijgen boven de kosten van het toezicht op de naleving van wettelijke voorschriften die onder normale omstandigheden ten aanzien van die onder toezicht staande instelling zouden zijn gemaakt.   
2.  Een bedrag dat door de toezichthoudende autoriteit op grond van het eerste lid bij een onder toezicht staande instelling in rekening is gebracht en door deze onder toezicht staande instelling is betaald, wordt onverwijld terugbetaald indien het besluit tot het geven van de aanwijzing of tot het opleggen van de last onder dwangsom is ingetrokken of in rechte is vernietigd.   

### Artikel  11  

1.  De toezichthoudende autoriteit brengt jaarlijks een bedrag in rekening aan een onder toezicht staande instelling ter vergoeding van kosten ter uitvoering van aan haar opgedragen taken of toegekende bevoegdheden, voor zover deze kosten niet reeds op grond van de artikelen 7 tot en met 10 in rekening worden gebracht.   
2.  De kosten, bedoeld in het eerste lid, worden op basis van de begroting waarmee is ingestemd geraamd voor het jaar waarop het in rekening te brengen bedrag betrekking heeft, met dien verstande dat op die kosten in mindering worden gebracht de kosten die voor dat jaar ten laste komen van de rijksbegroting.   
3.  De geraamde kosten worden toegerekend aan categorieën van onder toezicht staande instellingen naar de mate van hun beslag op de werkzaamheden, bedoeld in het eerste lid. Per categorie vindt een nadere toerekening plaats, indien subcategorieën van onder toezicht staande instellingen zijn aangewezen.   
4.  Op de per categorie of subcategorie toegerekende geraamde kosten worden in mindering gebracht: 

a. een positief exploitatiesaldo dat aan de desbetreffende categorie of subcategorie valt toe te rekenen, indien een daartoe strekkend voorstel als bedoeld in artikel 6 is opgenomen in de jaarrekening of verantwoording waarmee is ingestemd;  

b. de opbrengsten uit bestuurlijke boetes en verbeurde dwangsommen, die aan de desbetreffende categorie of subcategorie vallen toe te rekenen en die niet reeds zijn opgenomen in het exploitatiesaldo, voor zover de hieraan ten grondslag liggende besluiten van de toezichthoudende autoriteit in het voorafgaande jaar onherroepelijk zijn geworden.     
5.  De per categorie of subcategorie toegerekende geraamde kosten worden vermeerderd met een negatief exploitatiesaldo of een gedeelte daarvan dat aan de desbetreffende categorie of subcategorie valt toe te rekenen, indien een daartoe strekkend voorstel als bedoeld in artikel 6 is opgenomen in de jaarrekening of verantwoording waarmee is ingestemd.   
6.  Indien het kosten betreft ter uitvoering van aan de Pensioen- & Verzekeringskamer opgedragen taken of toegekende bevoegdheden uit hoofde van de [Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md) of de [Wet toezicht natura-uitvaartverzekeringsbedrijf](../../../../../../wet/wet/toezicht/verzekeringsbedrijf/1993/BWBR0006509/README.md), geschiedt de raming, bedoeld in het tweede lid, op basis van de goedgekeurde begroting, bedoeld in [artikel 7a van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md).   
7.  Indien een onder toezicht staande instelling valt onder twee of meer categorieën of subcategorieën, brengt de toezichthoudende autoriteit aan die onder toezicht staande instelling voor elk van de categorieën of subcategorieën een bedrag als bedoeld in het eerste lid in rekening, met uitzondering van het deel van het bedrag dat strekt ter vergoeding van de kosten ter uitvoering van [artikel 18a van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md). Ten aanzien van laatstbedoelde kosten wordt door de Autoriteit Financiële Markten slechts voor één categorie of subcategorie een bedrag in rekening gebracht.   
8.  Voor zover het bedrag, bedoeld in het eerste lid, strekt ter vergoeding van de kosten ter uitvoering van het [Besluit financiële bijsluiter](../../../../../../AMvB/besluit/financiële/bijsluiter/BWBR0013263/README.md) wordt dit door de Autoriteit Financiële Markten niet in rekening gebracht, indien de desbetreffende onder toezicht staande instelling geen complexe producten als bedoeld in [artikel 1, onderdeel c, van het Besluit financiële bijsluiter](../../../../../../AMvB/besluit/financiële/bijsluiter/BWBR0013263/README.md) aanbiedt.   

### §  4  

####Onder toezicht van de Autoriteit Financiële Markten staande instellingen

### Artikel  12  

De in artikel 11, derde lid, bedoelde categorieën van onder toezicht staande instellingen, voor zover het uitoefening van taken en bevoegdheden door de Autoriteit Financiële Markten betreft, zijn: 

a. beheerders;  

b. effecteninstellingen;  

c. houders van effectenbeurzen;  

d. instellingen waarvan in of vanuit Nederland effecten zijn aangeboden;  

e. vennootschappen als bedoeld in [artikel 1, onderdeel a, van de Wet melding zeggenschap in ter beurze genoteerde vennootschappen 1996](../../../../../../wet/wet/melding/zeggenschap/in/ter/beurze/genoteerde/vennootschappen/1996/BWBR0008369/README.md);  

f. verzekeraars;  

g. pensioenfondsen;  

h. natuurlijke personen of rechtspersonen als bedoeld in [artikel 7, tweede lid, onderdeel l, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

i. kredietinstellingen en financiële instellingen als bedoeld in [artikel 18a van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

j. instellingen als bedoeld in [artikel 1, eerste lid, van de Vrijstellingsregeling Wet toezicht beleggingsinstellingen](../../../../../../ministeriele-regeling/vrijstellingsregeling/wet/toezicht/beleggingsinstellingen/BWBR0004879/README.md).    

### Artikel  13  

De in artikel 11, derde lid, bedoelde subcategorieën van onder toezicht staande instellingen, voor zover het uitoefening van taken en bevoegdheden door de Autoriteit Financiële Markten betreft, zijn: 

a. subcategorieën van beheerders: 

1°. beheerders die rechten van deelneming aanbieden in een beleggingsinstelling waaraan een vergunning is verleend als bedoeld in [artikel 5 van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), niet zijnde beheerders als bedoeld onder 2°;  

2°. beheerders die rechten van deelneming aanbieden in een beleggingsinstelling als bedoeld in [artikel 6 van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), waaraan een vergunning is verleend als bedoeld in artikel 5;  

3°. beheerders waaraan een ontheffing is verleend als bedoeld in [artikel 14a van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md);  

4°. beheerders als bedoeld in [artikel 17a, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van dat artikel zijn overgegaan tot aanbieding van rechten van deelneming;  

5°. beheerders als bedoeld in [artikel 17b, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van dat artikel zijn overgegaan tot aanbieding van rechten van deelneming;  

6°. beheerders als bedoeld in [artikel 17c, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van dat artikel zijn overgegaan tot aanbieding van rechten van deelneming.    

b. subcategorieën van effecteninstellingen: 

1°.  in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die uitsluitend voor eigen rekening in of vanuit Nederland effectendiensten aanbieden of verrichten;  

2°. in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die niet of niet uitsluitend voor eigen rekening in of vanuit Nederland effectendiensten aanbieden of verrichten;  

3°. niet in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die uitsluitend voor eigen rekening in of vanuit Nederland effectendiensten aanbieden of verrichten;  

4°. niet in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die niet uitsluitend voor eigen rekening in of vanuit Nederland effectendiensten aanbieden of verrichten;  

5°. ondernemingen of instellingen als bedoeld in artikel 6 van de Wet toezicht kredietwezen 1992 die ingevolge [artikel 7, tweede lid, aanhef en onder h, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) als effecteninstelling diensten mogen aanbieden of verrichten;  

6°. ondernemingen of instellingen als bedoeld in artikel 31 van de Wet toezicht kredietwezen 1992 die ingevolge [artikel 7, tweede lid, aanhef en onder h, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) als effecteninstelling diensten mogen aanbieden of verrichten;  

7°. ondernemingen of instellingen als bedoeld in artikel 32 van de Wet toezicht kredietwezen 1992 die ingevolge [artikel 7, tweede lid, aanhef en onder h, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) als effecteninstelling diensten mogen aanbieden of verrichten;  

8°. ondernemingen of instellingen als bedoeld in artikel 38 van de Wet toezicht kredietwezen 1992 die ingevolge [artikel 7, tweede lid, aanhef en onder h, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) als effecteninstelling diensten mogen aanbieden of verrichten;  

9°. effecteninstellingen als bedoeld in [artikel 7, tweede lid, aanhef en onder i, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) ten aanzien waarvan een kennisgeving is ontvangen overeenkomstig dat artikel;  

10°. effecteninstellingen als bedoeld in [artikel 7, tweede lid, aanhef en onder j, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die een kennisgeving hebben gezonden overeenkomstig dat artikel;  

11°. effecteninstellingen waarop een vrijstelling van toepassing is als bedoeld in [artikel 12 van de Vrijstellingsregeling Wet toezicht effectenverkeer 1995](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md);  

12°. effecteninstellingen waarop een vrijstelling van toepassing is als bedoeld in [artikel 14 van de Vrijstellingsregeling Wet toezicht effectenverkeer 1995](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md);  

13°. effecteninstellingen waarop een vrijstelling van toepassing is als bedoeld in [artikel 15 van de Vrijstellingsregeling Wet toezicht effectenverkeer 1995](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md);    

c. subcategorieën van houders van effectenbeurzen: 

1°. houders van een effectenbeurs waaraan een erkenning is verleend als bedoeld in [artikel 22, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

2°. houders van een gereglementeerde markt als bedoeld in [artikel 22, vierde lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);  

3°. houders van effectenbeurzen waaraan ontheffing is verleend als bedoeld in [artikel 25 van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md);    

d. subcategorieën van instellingen waarvan in of vanuit Nederland effecten zijn aangeboden: 

1°. beleggingsmaatschappijen;  

2°. instellingen waarvan schuldpapier is toegelaten tot de handel op een gereglementeerde markt die gelegen is of werkzaam is in Nederland of die schuldpapier hebben uitgegeven waarvoor verzocht is om toelating tot de handel op een dergelijke markt;  

3°. instellingen anders dan bedoeld onder 1° of 2° waarvan effecten zijn toegelaten tot de handel op een gereglementeerde markt die gelegen is of werkzaam is in Nederland of die effecten hebben uitgegeven waarvoor verzocht is om toelating tot de handel op een dergelijke markt;    

e. subcategorieën van vennootschappen als bedoeld in artikel 12, onderdeel e: 

1°. beleggingsmaatschappijen met veranderlijk kapitaal als bedoeld in [artikel 76a van Boek 2 van het Burgerlijk Wetboek](../../../../../../wet/burgerlijk/wetboek/boek/2/BWBR0003045/README.md);  

2°. vennootschappen anders dan bedoeld onder 1° waarvan aandelen zijn toegelaten tot de notering aan een in een lidstaat van de Europese Unie gelegen en werkzame effectenbeurs;    

f. subcategorieën van verzekeraars: 

1°. schadeverzekeraars met een vergunning als bedoeld in [artikel 24 van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md) die uitsluitend grote risico’s verzekeren;  

2°. andere schadeverzekeraars dan bedoeld onder 1° die uitsluitend grote risico’s verzekeren;  

3°. schadeverzekeraars met een vergunning als bedoeld in [artikel 24 van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md) die niet uitsluitend grote risico’s verzekeren;  

4°. andere schadeverzekeraars dan bedoeld onder 3° die niet uitsluitend grote risico’s verzekeren;  

5°. levensverzekeraars met een vergunning als bedoeld in [artikel 24 van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md);  

6°. andere levensverzekeraars dan bedoeld onder 5°;  

7°. natura-uitvaartverzekeraars;  

8°. onderlinge waarborgmaatschappijen als bedoeld in [artikel 2 van het Besluit vrijgestelde onderlinge waarborgmaatschappijen 1994](../../../../../../AMvB/besluit/vrijgestelde/onderlinge/waarborgmaatschappijen/1994/BWBR0006624/README.md);  

9°. onderlinge waarborgmaatschappijen als bedoeld in [artikel 3 van het Besluit vrijgestelde onderlinge waarborgmaatschappijen 1994](../../../../../../AMvB/besluit/vrijgestelde/onderlinge/waarborgmaatschappijen/1994/BWBR0006624/README.md);      

### Artikel  14  

1.  Als maatstaf voor het in rekening te brengen bedrag, bedoeld in artikel 11, eerste lid, geldt, voor zover het de uitoefening van taken en bevoegdheden door de Autoriteit Financiële Markten betreft, onderscheiden naar categorie of subcategorie, voor: 

a. beheerders als bedoeld in artikel 13, onderdeel a, onderdelen 1° en 2°: het gezamenlijke balanstotaal van de beleggingsinstellingen waarover beheer wordt gevoerd;  

b. effecteninstellingen als bedoeld in artikel 13, onderdeel b, onder 1°: het aantal in Nederland werkzame personen dat door die instellingen belast is met het verrichten van transacties in effecten;  

c. effecteninstellingen als bedoeld in artikel 13, onderdeel b, onder 2° en 5°: het type vergunning voor het verlenen van beleggingsdiensten en het aantal effectenrekeningen bij of in beheer bij de desbetreffende instelling;  

d. houders van effectenbeurzen als bedoeld in artikel 13, onderdeel c, onder 1°: het aantal effectentransacties totstandgekomen op de effectenbeurs;  

e. schadeverzekeraars, levensverzekeraars en natura-uitvaartverzekeraars: het bruto premie-inkomen in Nederland;  

f. pensioenfondsen: het beheerd vermogen;  

g. instellingen als bedoeld in artikel 13, onderdeel d, onder 3°: de gemiddelde marktkapitalisatie van de instelling over de eerste drie maanden van het lopende kalenderjaar.     
2.  De minister stelt jaarlijks voor 15 juli, op voorstel van de Autoriteit Financiële Markten, per categorie of subcategorie een verdeelsleutel vast op basis van de maatstaf, bedoeld in het eerste lid. De minister kan daarbij bandbreedtes bepalen en per bandbreedte een verdeelsleutel vaststellen.   
3.  De Autoriteit Financiële Markten baseert haar voorstel voor de in het tweede lid bedoelde verdeelsleutel op de desbetreffende maatstaf die betrekking heeft op gegevens van het voorafgaande jaar, dan wel het tweede voorafgaande jaar indien de gegevens over het voorafgaande jaar niet beschikbaar zijn.   

### §  5  

####Onder toezicht van de Nederlandsche Bank staande instellingen

### Artikel  15  

De in artikel 11, derde lid, bedoelde categorieën van onder toezicht staande instellingen, voor zover het uitoefening van taken en bevoegdheden door de Nederlandsche Bank betreft, zijn: 

a. beheerders;  

b. effecteninstellingen;  

c. geldtransactiekantoren.    

### Artikel  16  

De in artikel 11, derde lid, bedoelde subcategorieën van onder toezicht staande instellingen, voor zover het de uitoefening van taken en bevoegdheden door de Nederlandsche Bank betreft, zijn: 

a. subcategorieën van beheerders: 

1°. beheerders die rechten van deelneming aanbieden in een beleggingsinstelling waaraan een vergunning is verleend als bedoeld in [artikel 5 van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), niet zijnde beheerders als bedoeld onder 2°;  

2°. beheerders die rechten van deelneming aanbieden in een beleggingsinstelling als bedoeld in [artikel 6, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md), waaraan een vergunning is verleend als bedoeld in artikel 5;  

3°. beheerders waaraan een ontheffing is verleend als bedoeld in [artikel 14a van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md);  

4°. beheerders als bedoeld in [artikel 17a, eerste lid, van de Wet toezicht belegginginstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van [dat artikel](../../../../../../wet/wet/toezicht/beleggingsinstellingen/BWBR0004809/README.md) zijn overgegaan tot verhandeling van rechten van deelneming;  

5°. beheerders als bedoeld in [artikel 17b, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van [dat artikel](../../../../../../wet/wet/toezicht/beleggingsinstellingen/BWBR0004809/README.md) zijn overgegaan tot verhandeling van rechten van deelneming;  

6°. beheerders als bedoeld in [artikel 17c, eerste lid, van de Wet toezicht beleggingsinstellingen](../../../../../../wet/wet/toezicht/beleggingsinstellingen/BWBR0004809/README.md) die met inachtneming van [dat artikel](../../../../../../wet/wet/toezicht/beleggingsinstellingen/BWBR0004809/README.md) zijn overgegaan tot verhandeling van rechten van deelneming.    

b. subcategorieën van effecteninstellingen: 

1°. in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die uitsluitend voor eigen rekening in of vanuit Nederland effectendiensten aanbieden of verrichten;  

2°. in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die niet of niet uitsluitend voor eigen rekening in of vanuit Nederland effectendiensten aanbieden of verrichten;  

3°. niet in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die uitsluitend voor eigen rekening in of vanuit Nederland effectendiensten aanbieden of verrichten;  

4°. niet in Nederland gevestigde effecteninstellingen waaraan een vergunning is verleend als bedoeld in [artikel 7, eerste lid, van de Wet toezicht effectenverkeer 1995](../../../../../../wet/wet/toezicht/effectenverkeer/1995/BWBR0007657/README.md) die niet uitsluitend voor eigen rekening in of vanuit Nederland effectendiensten aanbieden of verrichten;  

5°. effecteninstellingen waarop een vrijstelling van toepassing is als bedoeld in [artikel 14 van de Vrijstellingsregeling Wet toezicht effectenverkeer 1995](../../../../../../ministeriele-regeling/vrijstellingsregeling/wet/toezicht/effectenverkeer/1995/BWBR0007777/README.md).      

### Artikel  17  

1.  Als maatstaf voor het in rekening te brengen bedrag, bedoeld in artikel 11, eerste lid, geldt, voor zover het uitoefening van taken en bevoegdheden door de Nederlandsche Bank betreft, onderscheiden naar categorie of subcategorie, voor: 

a. beheerders als bedoeld in artikel 16, onderdeel a, onderdelen 1° en 2°: het gezamenlijke balanstotaal van de beleggingsinstellingen waarover beheer wordt gevoerd;  

b. effecteninstellingen als bedoeld in artikel 16, onderdeel b, onder 1°: het aantal in Nederland werkzame personen dat door die instellingen belast is met het verrichten van transacties in effecten;  

c. effecteninstellingen als bedoeld in artikel 16, onderdeel b, onder 2°: het type vergunning voor het verlenen van beleggingsdiensten en het aantal effectenrekeningen bij of in beheer bij de desbetreffende instelling;  

d. geldtransactiekantoren: de totale waarde van de geldtransacties, bedoeld in [artikel 1, onderdeel c, van de Wet inzake de geldtransactiekantoren](../../../../../../wet/wet/inzake/de/geldtransactiekantoren/BWBR0013816/README.md) over een periode van twaalf maanden, die geldtransactiekantoren ten behoeve van cliënten uitvoeren.     
2.  De minister stelt jaarlijks voor 15 juli, op voorstel van de Nederlandsche Bank, per categorie of subcategorie een verdeelsleutel vast op basis van de maatstaf, bedoeld in het eerste lid. De minister kan daarbij bandbreedtes bepalen en per bandbreedte een verdeelsleutel vaststellen.   
3.  De Nederlandsche Bank baseert haar voorstel voor de in het tweede lid bedoelde verdeelsleutel op de desbetreffende maatstaf die betrekking heeft op gegevens van het voorafgaande jaar.   

### §  6  

####Onder toezicht van de Pensioen- & Verzekeringskamer staande instellingen

### Artikel  18  

Als categorieën van onder toezicht staande instellingen als bedoeld in artikel 11, derde lid, voor zover het uitoefening van taken en bevoegdheden door de Pensioen- & Verzekeringskamer betreft, zijn aangewezen: 

a. zorgverzekeraars als bedoeld in [artikel 1, onderdeel b, van de Zorgverzekeringswet](../../../../../../wet/zorgverzekeringswet/BWBR0018450/README.md) waaraan een vergunning is verleend als bedoeld in [artikel 24 van de Wet toezicht verzekeringsbedrijf 1993](../../../../../../wet/wet/toezicht/verzekeringsbedrijf/1993/BWBR0006509/README.md);  

b. verzekeraars, niet zijnde zorgverzekeraars als bedoeld in onderdeel a.    

### Artikel  19  

1.  Als maatstaf voor het in rekening te brengen bedrag, bedoeld in artikel 11, eerste lid, geldt, voor zover het uitoefening van taken en bevoegdheden door de Pensioen- & Verzekeringskamer betreft: 

a. voor zorgverzekeraars als bedoeld in artikel 18, onderdeel a, het aantal verzekerden;  

b. voor verzekeraars als bedoeld in artikel 18, onderdeel b, het bruto premie-inkomen.     
2.  De minister stelt jaarlijks voor 15 juli op voorstel van de Pensioen- & Verzekeringskamer een verdeelsleutel vast op basis van de maatstaf, bedoeld in het eerste lid. De minister kan daarbij bandbreedtes bepalen en per bandbreedte een verdeelsleutel vaststellen.   
3.  De Pensioen- & Verzekeringskamer baseert haar voorstel voor de in het tweede lid bedoelde verdeelsleutel op de desbetreffende maatstaf die betrekking heeft op gegevens van het voorafgaande jaar, dan wel het tweede voorafgaande jaar indien de gegevens over het voorafgaande jaar niet beschikbaar zijn.   

### §  7  

####Hoogte bedrag, verstrekking gegevens en betaling

### Artikel  20  

De minister stelt jaarlijks voor 15 januari op voorstel van de toezichthoudende autoriteit de hoogte van de onderscheiden eenmalig in rekening te brengen bedragen, bedoeld in de artikelen 7 en 8, vast.  

### Artikel  21  

1.   De hoogte van het bedrag, bedoeld in de artikelen 9 en 10, wordt per geval vastgesteld door de toezichthoudende autoriteit.  
2.  Het bedrag wordt op zodanige wijze gespecificeerd dat daaruit blijkt dat het gebaseerd is op de voor de desbetreffende onder toezicht staande instelling werkelijk gemaakte kosten.   

### Artikel  22  

1.  De hoogte van het bedrag, bedoeld in artikel 11, eerste lid, bestaat uit een jaarlijks voor 15 juli door de minister, op voorstel van de toezichthoudende autoriteit, per categorie of subcategorie vast te stellen minimumbedrag, vermeerderd met een bedrag dat: 

a. wordt gebaseerd op de kosten die per categorie of subcategorie zijn toegerekend op de wijze, bedoeld in artikel 11, tweede tot en met zesde lid, onder aftrek van het totaal van het aan de desbetreffende categorie of subcategorie in rekening te brengen minimumbedragen, en  

b. is doorberekend naar rato van de verdeelsleutel, bedoeld in artikel 14, tweede lid, 17, tweede lid, of 19, tweede lid, gerelateerd aan de gegevens met betrekking tot de desbetreffende maatstaf van het voorafgaande jaar dan wel, indien deze gegevens niet beschikbaar zijn, het lopende jaar of het tweede voorafgaande jaar.     
2.  Voor de categorieën of subcategorieën van instellingen, waarvoor niet in artikel 14, eerste lid, 17, eerste lid, of 19, eerste lid, een maatstaf is bepaald, stelt de minister op voorstel van de toezichthoudende autoriteit jaarlijks voor 15 juli de hoogte van het bedrag, bedoeld in artikel 11, eerste lid, vast. De toezichthoudende autoriteit baseert haar voorstel aan de minister op de kosten die aan de desbetreffende categorie of subcategorie zijn toegerekend op de wijze, bedoeld in artikel 11, tweede tot en met zesde lid.   
3.  Het bedrag, bepaald op basis van het eerste of tweede lid, voor een onder toezicht staande instelling die niet eerder dan 1 februari van het lopende jaar onder een categorie of subcategorie valt, wordt in rekening gebracht naar evenredigheid van het aantal maanden in het jaar dat de onder toezicht staande instelling onder de categorie of subcategorie valt, waarbij een gedeelte van een maand geldt als volledige maand.   

### Artikel  23  

De minister doet onverwijld mededeling in de Staatscourant van de vastgestelde verdeelsleutels, bedoeld in de artikelen 14, tweede lid, 17, tweede lid, en 19, tweede lid, de vastgestelde bedragen, bedoeld in de artikelen 20 en 22, tweede lid, en het vastgestelde minimumbedrag, bedoeld in artikel 22, eerste lid.  

### Artikel  24  

1.  De onderneming of instelling waaraan het bedrag, bedoeld in artikel 11, eerste lid, in rekening wordt gebracht op grond van een maatstaf als bedoeld in artikel 14, 17 of 19, kan binnen een door de toezichthoudende autoriteit te stellen redelijke termijn in de gelegenheid worden gesteld om opgave te doen van haar gegevens met betrekking tot die maatstaf.   
2.  Indien een onder toezicht staande instelling na daartoe in de gelegenheid te zijn gesteld geen opgave heeft gedaan dan wel een kennelijk onjuiste of onvolledige opgave van gegevens met betrekking tot de maatstaf heeft gedaan, kan de toezichthoudende autoriteit een schatting doen van de gegevens van de onder toezicht staande instelling met betrekking tot de desbetreffende maatstaf.   

### Artikel  25  

1.  De toezichthoudende autoriteit bepaalt de wijze en het tijdstip van betaling van de bedragen, bedoeld in de artikelen 7 tot en met 11.   
2.  Indien als wijze van betaling automatische incasso is overeengekomen, kan de toezichthoudende autoriteit bij het in rekening brengen van het bedrag, bedoeld in artikel 11, eerste lid, een korting toepassen. Per onder toezicht staande instelling wordt jaarlijks slechts eenmaal een korting toegepast.   

### Artikel  26  

Aan een onder toezicht staande instelling die niet langer onder een categorie of subcategorie valt, wordt het bedrag, bedoeld in artikel 11, eerste lid, terugbetaald naar evenredigheid van het aantal maanden van het jaar dat de onder toezicht staande instelling niet langer onder de categorie of subcategorie valt, waarbij een gedeelte van een maand geldt als volledige maand.  

### Artikel  27  

Indien een onder toezicht staande instelling het vermogen heeft verkregen van een onder toezicht staande instelling die in het lopende jaar heeft opgehouden onder een categorie of subcategorie te vallen, wordt het bedrag ter vergoeding van de kosten, bedoeld in artikel 11, eerste lid, die door de toezichthoudende autoriteit ten aanzien van laatstbedoelde onder toezicht staande instelling zijn gemaakt, in rekening gebracht bij de verkrijgende onder toezicht staande instelling, voor zover deze kosten niet reeds bij de laatstbedoelde onder toezicht staande instelling in rekening zijn gebracht.  

### §  8  

####Overgangs- en slotbepalingen

### Artikel  28  

1.  Een voor het jaar 2004 op grond van artikel 2 van de Kostenregeling Wet toezicht beleggingsinstellingen, artikel 2 van de Regeling toezichtskosten Wet toezicht effectenverkeer 1995 of artikel 2 van de Regeling kostenverhaal Wet melding zeggenschap 1996 opgestelde begroting wordt aangemerkt als een begroting als bedoeld in artikel 2, eerste lid.   
2.  De voor het jaar 2004 door de Nederlandsche Bank opgestelde begroting wordt, voor zover zij betrekking heeft op de uitoefening van taken en bevoegdheden uit hoofde van de Wet inzake de geldtransactiekantoren, aangemerkt als een begroting als bedoeld in artikel 2, eerste lid.   

### Artikel  29  

Onverminderd artikel 26 blijven bedragen, die in rekening zijn gebracht op grond van de Kostenregeling Wet toezicht beleggingsinstellingen, de Regeling toezichtskosten Wet toezicht effectenverkeer 1995, de Kostenregeling verzekeringsbedrijf 1996, de Regeling kostenverhaal Wet melding zeggenschap 1996 en de Regeling kostenverhaal inzake de geldtransactiekantoren, verschuldigd en wordt op bezwaar en beroep tegen besluiten die zijn genomen op grond van de genoemde regelingen, beslist met inachtneming van die regelingen, zoals zij luidden op het tijdstip van inwerkingtreding van deze regeling.  

### Artikel  30  

Onverminderd artikel 11, vierde en vijfde lid, worden in 2005 de per categorie of subcategorie toegerekende geraamde kosten die verband houden met aan de Autoriteit Financiële Markten opgedragen taken of toegekende bevoegdheden tevens verrekend met het exploitatiesaldo over het jaar 2003.  

### Artikel  31  

De [Kostenregeling Wet toezicht beleggingsinstellingen](../../../../../../ministeriele-regeling/kostenregeling/wet/toezicht/beleggingsinstellingen/BWBR0007779/README.md), de [Regeling toezichtskosten Wet toezicht effectenverkeer 1995](../../../../../../ministeriele-regeling/regeling/toezichtskosten/wet/toezicht/effectenverkeer/1995/BWBR0011512/README.md), de [Kostenregeling verzekeringsbedrijf 1996](../../../../../../ministeriele-regeling/kostenregeling/verzekeringsbedrijf/1996/BWBR0007681/README.md), de [Regeling kostenverhaal Wet melding zeggenschap 1996](../../../../../../ministeriele-regeling/regeling/kostenverhaal/wet/melding/zeggenschap/1996/BWBR0008673/README.md) en de [Regeling kostenverhaal inzake de geldtransactiekantoren](../../../../../../ministeriele-regeling/regeling/kostenverhaal/wet/inzake/de/geldtransactiekantoren/BWBR0013897/README.md) worden ingetrokken, met dien verstande dat de [artikelen 14 van de Kostenregeling Wet toezicht beleggingsinstellingen](../../../../../../ministeriele-regeling/kostenregeling/wet/toezicht/beleggingsinstellingen/BWBR0007779/README.md), [11 van de Regeling toezichtkosten Wet toezicht effectenverkeer 1995](../../../../../../ministeriele-regeling/regeling/toezichtskosten/wet/toezicht/effectenverkeer/1995/BWBR0011512/README.md) en [4 van de Regeling kostenverhaal Wet inzake de geldtransactiekantoren](../../../../../../ministeriele-regeling/regeling/kostenverhaal/wet/inzake/de/geldtransactiekantoren/BWBR0013897/README.md) van toepassing blijven met betrekking tot het resultaat van de Nederlandsche Bank over het jaar 2003.  

### Artikel  31a  

Met betrekking tot de behandeling van aanvragen tot verlening van een vergunning als bedoeld in [artikel 5, eerste lid, van de Wet toezicht belegginginstellingen](../../../../../../wet/wet/toezicht/beleggingsinstellingen/BWBR0004809/README.md), ingediend door aanvragers die op het tijdstip van inwerkingtreding van de [wet van 16 juli 2005 tot wijziging van de Wet toezicht beleggingsinstellingen met het oog op modernisering van de wet en implementatie van richtlijn nr. 2001/107/EG en richtlijn 2001/108/EG van 21 januari 2002](../../../../../../wet/wijzigingswet/wet/toezicht/beleggingsinstellingen/(modernisering/wet/en/etc/BWBR0018606/README.md) (Stb. 401) over een vergunning beschikten of het beheer voerden een belegginginstelling die op dat tijdstip over een vergunning beschikte, stelt de minister op voorstel van de Autoriteit Financiële Markten een bedrag vast dat lager is dan het bedrag dat ingevolge artikel 20 wordt vastgesteld voor de handeling, bedoeld in artikel 7, eerste lid, aanhef en onderdeel a, onder 1°.  

### Artikel  31b  

1.  Met betrekking tot het jaar 2005 wordt aan een beheerder als bedoeld 13, onderdeel a, (nieuw) of 16, onderdeel a, (nieuw) het bedrag als bedoeld in artikel 11, eerste lid, slechts in rekening gebracht voor zover het bedrag betrekking heeft op de periode in het jaar 2005, gelegen na het tijdstip van inwerkingtreding van de [wet van 16 juli 2005 tot wijziging van de Wet toezicht beleggingsinstellingen met het oog op modernisering van de wet en implementatie van richtlijn nr. 2001/107/EG en richtlijn 2001/108/EG van 21 januari 2002](../../../../../../wet/wijzigingswet/wet/toezicht/beleggingsinstellingen/(modernisering/wet/en/etc/BWBR0018606/README.md) (Stb. 401).   
2.  Het in het jaar 2005 op grond van artikel 11, eerste lid, in rekening te brengen bedrag aan een beleggingsinstelling als bedoeld in artikel 13, onderdeel a, (oud) of artikel 15 (oud) blijft na het tijdstip van inwerkingtreding van de wet, bedoeld in het eerste lid, verschuldigd, met uitzondering van het gedeelte van het bedrag dat betrekking heeft op de periode in het jaar 2005, gelegen na dat tijdstip.   
3.  Indien het bedrag, bedoeld in het tweede lid, reeds is geïnd door de toezichthoudende autoriteit wordt het gedeelte van het bedrag dat betrekking heeft op de periode in het jaar 2005, gelegen na het tijdstip van inwerkingtreding van de wet, bedoeld in het eerste lid, terugbetaald.   

### Artikel  31c  

In 2005 worden de verdeelsleutels, bedoeld in artikel 14, tweede lid, en 17, tweede lid, en de minimumbedragen, bedoeld in artikel 22, eerste lid, met betrekking tot beheerders als bedoeld in artikel 13, onderdeel a, (nieuw) en artikel 16, onderdeel a, (nieuw) vastgesteld voor 1 oktober.  

### Artikel  31d  

Degene die het beheer voert over een beleggingsinstelling als bedoeld in [artikel V van de wet van 16 juli 2005 tot wijziging van de Wet toezicht beleggingsinstellingen met het oog op modernisering van de wet en implementatie van richtlijn nr. 2001/107/EG en richtlijn 2001/108/EG van 21 januari 2002](../../../../../../wet/wijzigingswet/wet/toezicht/beleggingsinstellingen/(modernisering/wet/en/etc/BWBR0018606/README.md) (Stb. 401) wordt na het tijdstip van inwerkingtreding van [die wet](../../../../../../wet/wijzigingswet/wet/toezicht/beleggingsinstellingen/(modernisering/wet/en/etc/BWBR0018606/README.md) voor de toepassing van deze regeling aangemerkt als beheerder als bedoeld in artikel 13, onderdeel a, onder 1 of 2, of 16, onderdeel a, onder 1 of 2.  

### Artikel  32  

Deze regeling treedt in werking met ingang van 1 januari 2004.  

### Artikel  33  

Deze regeling wordt aangehaald als: Regeling bekostiging financieel toezicht.  
Deze regeling zal met de toelichting in de Staatscourant worden geplaatst.   

Den Haag 
19 december 2003    

De 
Minister van Financiën
G.Zalm    

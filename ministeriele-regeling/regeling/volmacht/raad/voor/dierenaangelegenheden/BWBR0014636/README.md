<meta http-equiv='Content-Type' content='text/html; charset=utf-8' />

##Regeling volmacht Raad voor dierenaangelegenheden

De Minister van Landbouw, Natuurbeheer en Visserij,  Besluit:    

### Artikel  1  

Aan de voorzitter van de Raad voor dierenaangelegenheden wordt volmacht verleend om namens de Minister van Landbouw, Natuurbeheer en Visserij ten laste van de Staat 

a. eenmalige overeenkomsten te sluiten ten behoeve van externe deskundigheid ten behoeve van door de Raad uit te brengen adviezen, voorzover deze een bedrag van € 10.000,- niet te boven gaan;  

b. overeenkomsten te sluiten voor uitgaven van materiële aard, voorzover deze een bedrag van € 10.000,- niet te boven gaan.    

### Artikel  2  

Aan de secretaris van de Raad voor dierenaangelegenheden wordt volmacht verleend om namens de Minister van Landbouw, Natuurbeheer en Visserij ten laste van de Staat overeenkomsten te sluiten voor uitgaven van materiële aard, voorzover deze een bedrag van € 2.500,- niet te boven gaan.  

### Artikel  3  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  
Dit besluit zal in de Staatscourant geplaatst worden.   

's-Gravenhage 
29 januari 2003    

De 
Minister van Landbouw, Natuurbeheer en Visserij, 
C.P.Veerman    

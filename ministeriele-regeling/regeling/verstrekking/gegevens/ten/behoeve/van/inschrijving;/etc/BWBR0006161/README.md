<meta http-equiv='Content-Type' content='text/html; charset=utf-8' />

##Regeling verstrekking gegevens ten behoeve van inschrijving; Accountants-administratieconsulenten

De Minister van Economische Zaken,  
Gelet op [artikel 45, derde lid, van de Wet op de Accountants-Administratieconsulenten](../../../../../../../../../../wet/wet/op/de/accountants-administratieconsulenten/BWBR0002856/README.md);
Besluit:    

### Artikel  1  

1.  Een aanvraag als bedoeld in [artikel 45, eerste lid, van de Wet op de Accountants-Administratieconsulenten](../../../../../../../../../../wet/wet/op/de/accountants-administratieconsulenten/BWBR0002856/README.md) wordt ingediend door inzending van de volgende documenten: 

a. een volledig ingevuld exemplaar van een formulier, waarvan het model wordt vastgesteld overeenkomstig de bij deze regeling behorende bijlage;  

b. een verklaring omtrent het gedrag als bedoeld in [artikel 28 van de Wet justitiële en strafvorderlijke gegevens](../../../../../../../../../../wet/wet/justitiële/gegevens/BWBR0014194/README.md), dan wel een bewijsstuk, waaruit blijkt dat afgifte van een dergelijke verklaring is geweigerd;  

c. een fotokopie of een gewaarmerkt afschrift van de in [artikel 38, onder a of b, van de Wet op de Accountants-Administratieconsulenten](../../../../../../../../../../wet/wet/op/de/accountants-administratieconsulenten/BWBR0002856/README.md) bedoelde documenten.     
2.  Indien wegens het verloren gaan van de in het eerste lid, onder c, genoemde documenten een fotokopie of een gewaarmerkte afschrift niet kan worden overgelegd, kan een ander bewijsstuk worden overgelegd waaruit blijkt dat de betrokkene beschikte over het desbetreffende document of de desbetreffende documenten.   

### Artikel  2  

1.  Indien de aanvrager niet in Nederland woonachtig is, kan hij in plaats van een verklaring als bedoeld in artikel 1, eerste lid, onder b, een met die verklaring overeenkomend document, afgegeven door het daartoe bevoegde gezag van het land van oorsprong of van herkomst, overleggen.   
2.  Indien de in het eerste lid bedoelde aanvrager een onderdaan is van een lidstaat van de Europese Gemeenschappen en in de lid-staat van oorsprong of van herkomst een met de in artikel 1, eerste lid, onder b, bedoelde verklaring overeenkomend document niet wordt afgegeven kan de aanvrager volstaan met het afleggen van een verklaring onder ede dan wel een plechtige verklaring ten overstaan van een daartoe bij of krachtens wet in die lid-staat bevoegde instantie, een notaris of een in die lid-staat bevoegde beroepsorganisatie, welke een attest afgeeft dat deze eed of plechtige verklaring bewijskracht heeft.   
3.  Het in het eerste lid bedoelde document en het in het tweede lid bedoelde attest zijn bij de indiening van de in artikel 1, eerste lid, bedoelde aanvraag niet ouder dan drie maanden.   

's-Gravenhage 
30 september 1993    

De 
Minister van Economische Zaken, 
J. E.Andriessen   

### Bijlage  

Ligt ter inzage bij de Nederlandse Orde van Accountants-Administratieconsulenten te 's-Gravenhage.  

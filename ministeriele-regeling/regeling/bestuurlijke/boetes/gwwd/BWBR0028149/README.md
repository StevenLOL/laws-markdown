<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 31 augustus 2010, nr. 146184, houdende voorschriften betreffende bestuurlijke boetes onder de Gezondheids- en Welzijnswet voor Dieren (Regeling bestuurlijke boetes GWWD)

De Minister van Landbouw, Natuur en Voedselkwaliteit,  
Gelet op artikel 120b van de Gezondheids- en Welzijnswet voor dieren en de artikelen 4:81 tot en met 4:84 van de Algemene wet bestuursrecht;
Besluit:     
### §  1  

####begripsbepalingen

### Artikel  1  

####(begripsbepalingen)

In deze regeling wordt verstaan onder: 

*wet:* Gezondheids- en welzijnswet voor dieren;  

*Minister:* Minister van Economische Zaken;  

*vervoersverbod:* vervoersverbod als bedoeld in artikel 30, eerste lid, van de wet  

*EU-maatregel:* een richtlijn, verordening onderscheidenlijk besluit als bedoeld in artikel 288 van het Verdrag betreffende de werking van de Europese Unie.   

### §  2  

####Hoogte bestuurlijke boetes

### Artikel  2  

####(hoogte bestuurlijke boetes)

1.  De hoogte van de bestuurlijke boetes die de Minister op grond van artikel 120b van de wet voor overtredingen als bedoeld in artikel 120a, eerste lid, onderdeel a, van de wet kan opleggen, wordt vastgesteld overeenkomstig de bedragen die horen bij de boetecategorieën die in de bijlagen 1, 2 of 3 voor de desbetreffende overtredingen zijn vastgelegd.   
2.  De bedragen bij de boetecategorieën, bedoeld in het eerste lid, zijn: 

a. voor de categorie geringe overtredingen: € 500,−;  

b. voor de categorie overtredingen: € 1.500,−;  

c. voor de categorie ernstige overtredingen: € 2.500,−.  

d. voor de categorie overtredingen met verhoogde boete, zijnde overtredingen begaan ten aanzien van:  

1°. zes of meer dieren, met uitzondering van pluimvee;  

2°. indien het pluimvee betreft: 

– meer dan 7,5 procent van het aantal dieren op een transport, of  

– meer dan 5 procent van het aantal dieren op een transport ingeval die dieren dood zijn aangetroffen: € 6000,−      

### Artikel  3  

####(overtredingen bij uitbraak besmettelijke dierziekte)

Indien in Nederland of in bepaalde gedeelten van Nederland een vervoersverbod geldt ten gevolge van een uitbraak van een krachtens artikel 15 van de wet of van een krachtens een EU-maatregel aangewezen dierziekte, en door de beboetbare gedraging een risico op verspreiding van deze ziekte kan ontstaan, is de bestuurlijke boete die wordt opgelegd gelijk aan het voor die overtreding ingevolge artikel 2 bepaalde boetebedrag, vermenigvuldigd met een factor 1,5. 

### Artikel  4  

####(Recidive)

Indien binnen een tijdsbestek van vijf jaren door dezelfde persoon of rechtspersoon een eerder geconstateerde overtreding of een soortgelijke overtreding wordt herhaald, is de bestuurlijke boete gelijk aan de optelling van de voor die categorie overtredingen op te leggen boete en van de voor die eerdere overtreding opgelegde bestuurlijke boete. 

### §  3  

####Overige bepalingen

### Artikel  5  

####(wijziging Beleidsregels dierenwelzijn 2009)

Wijzigt de Beleidsregels dierenwelzijn 2009.

### Artikel  6  

####(wijziging Mandaatbesluit LNV Voedsel en Warenautoriteit)

Wijzigt het Mandaatbesluit LNV Voedsel en Waren Autoriteit.

### Artikel  7  

####(citeertitel)

Deze regeling wordt aangehaald als ‘Regeling bestuurlijke boetes GWWD’. 

### Artikel  8  

Deze regeling treedt in werking met ingang van de eerste dag na de dagtekening van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.  

De 
Minister van Landbouw, Natuur en Voedselkwaliteit, 
G. Verburg    

### Bijlage  1  

| Titel  | Artikel  | Normadressaat  | Omschrijving normoverschrijding  | Categorie-indeling overtreding  |
|:---|:---|:---|:---|:---|
| Regeling paardensperma 2015  | 21, onderdeel a  | de eigenaar of exploitant van het paardensperma-  wincentrum dan wel diens ver-tegenwoordiger  | Het paardensperma-wincentrum is niet aangemeld bij de NVWA.  | ernstige overtreding  |
| Regeling paardensperma 2015  | 23, eerste lid  | de eigenaar of exploitant van het paardensperma-wincentrum dan wel diens ver-tegenwoordiger  | Het sperma, de apparatuur en de instrumenten voor kunstmatige inseminatie zijn niet gescheiden gehouden van de apparatuur en instrumenten die in contact komen met donordieren of andere dieren.  | overtreding  |
| Regeling paardensperma 2015  | 23, tweede lid  | de eigenaar of exploitant van het paardensperma-wincentrum dan wel diens ver-tegenwoordiger  | Het paardensperma-wincentrum, met uitzondering van de kantoorruimten en de bewegingsruimte, kan niet gereinigd en ontsmet worden.  | geringe overtreding  |
| Regeling paardensperma 2015  | 23, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | Op het paardensperma-wincentrum is geen beschikking over een ruimte en voorzieningen voor de reiniging en ontsmetting van de gebruikte materialen.  | geringe overtreding  |
| Regeling paardensperma 2015  | 23, vierde lid, onderdelen a en b  | de eigenaar of exploitant van het paardensperma-wincentrum dan wel diens ver-tegenwoordiger  | Stukken gereedschap die op welke wijze dan ook gebruikt worden zijn voor gebruik niet ontsmet of gesteriliseerd, of eerder zijn gebruikt.  | overtreding  |
| Regeling paardensperma 2015  | 25, tweede lid, onderdeel a  | de eigenaar of exploitant van het paardensperma-wincentrum dan wel diens ver-tegenwoordiger  | In de in artikel 25, tweede lid, onderdeel a, beschreven omstandigheden vertonen merries, schouwhengsten en overige paardachtigen tekenen van besmettelijke ziekten.  | overtreding  |
| Regeling paardensperma 2015  | 25, tweede lid, onderdeel b  | De eigenaar of exploitant van het paardensperma-wincentrum dan wel diens ver-tegenwoordiger  | In de in artikel 25, tweede lid, onderdeel b, beschreven omstandigheden, beschikken de merries, schouwhengsten en overige paardachtigen niet over EU-gezondheidscertificaat.  | overtreding  |
| Regeling paardensperma 2015  | 25, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | De gegevens bedoeld in artikel 25, tweede lid, zijn korter dan drie jaar bewaard.  | geringe overtreding  |
| Regeling paardensperma 2015  | 25, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | De gegevens bedoeld in artikel 25, tweede lid, zijn niet of korter dan één jaar bewaard.  | overtreding  |
| Regeling paardensperma 2015  | 26, eerste lid, onderdeel a  | de eigenaar of exploitant van het paardensperma-wincentrum dan wel diens ver-tegenwoordiger  | Voor het winnen van sperma zijn hengsten gebruikt die bij toelating tekenen van besmettelijke ziekten vertoonden.  | overtreding  |
| Regeling paardensperma 2015  | 26, eerste lid, onderdeel b  | de eigenaar of exploitant van het paardensperma-wincentrum dan wel diens ver-tegenwoordiger  | Voor het winnen van sperma zijn hengsten, afkomstig van buiten Nederland, gebruikt zonder op correcte wijze afgegeven EU-gezondheidscertificaat.  | overtreding  |
| Regeling paardensperma 2015  | 26, eerste lid, onderdeel c  | de eigenaar of exploitant van het paardensperma-wincentrum dan wel diens ver-tegenwoordiger  | Voor het winnen van sperma zijn hengsten gebruikt die in de laatste 30 dagen voor de winning of gedurende de winningsperiode gebruikt zijn voor natuurlijke dekking.  | overtreding  |
| Regeling paardensperma 2015  | 26, tweede lid  | de eigenaar of exploitant van het paardensperma-wincentrum dan wel diens ver-tegenwoordiger  | Voor het winnen van sperma zijn hengsten gebruikt die op de dag van de winning tekenen van besmettelijke ziekten vertoonden.  | overtreding  |
| Regeling paardensperma 2015  | 26, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | De gegevens bedoeld in artikel 26, derde lid, zijn korter dan drie jaar bewaard.  | geringe overtreding  |
| Regeling paardensperma 2015  | 26, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | De gegevens bedoeld in artikel 26, derde lid, zijn niet of korter dan één jaar bewaard.  | overtreding  |
| Regeling paardensperma 2015  | 27, eerste lid  | de eigenaar of exploitant van het paardensperma-wincentrum dan wel diens ver-tegenwoordiger  | Er zijn in het jaar voorafgaande aan het dekseizoen geen monsters van het geslachtsapparaat van elke hengst genomen en onderzocht, of de monsters zijn niet overeenkomstig de gedragslijn genomen en onderzocht.  | ernstige overtreding  |
| Regeling paardensperma 2015  | 27, tweede lid  | de eigenaar of exploitant van het paardensperma-wincentrum dan wel diens ver-tegenwoordiger  | Er zijn in het jaar voorafgaande aan het dekseizoen geen monsters van elke bokmerrie genomen en onderzocht, of de monsters zijn niet overeenkomstig de gedragslijn genomen en onderzocht.  | ernstige overtreding  |
| Regeling paardensperma 2015  | 27, derde lid  | de eigenaar of exploitant van het paardensperma-wincentrum dan wel diens ver-tegenwoordiger  | De monsters zijn niet onderzocht door een erkend of daarmee gelijkgesteld laboratorium.  | overtreding  |
| Regeling paardensperma 2015  | 27, vierde lid  | de eigenaar of exploitant van het paardensperma-wincentrum dan wel diens ver-tegenwoordiger  | Bij een positief uitgevallen onderzoek op CEM of EVA is niet de procedure uit artikel 27, vierde lid, gevolgd.  | ernstige overtreding  |
| Regeling paardensperma 2015  | 28  | de eigenaar of exploitant van het paardensperma-wincentrum dan wel diens ver-tegenwoordiger  | Het in artikel 28 bedoelde register wordt niet bijgehouden of voldoet niet aan de in het artikel gestelde voorwaarden.  | overtreding  |
| Regeling veterinairrechtelijke voorschriften handel dierlijke producten  | Artikel 3.2.2.2, eerste lid  | belanghebbende bij de partij producten  | Een partij producten is niet schriftelijk gemeld bij een erkende grensinspectiepost voordat het vervoermiddel in Nederland aankomt.  | overtreding  |

### Bijlage  2  

In deze bijlage worden de definities gebruikt van de Regeling preventie, bestrijding en monitoring van besmettelijke dierziekten en zoönosen en TSE’s.  

| Titel  | artikel  | normadressaat  | vervoerde / te vervoeren diersoort  | omschrijving normoverschrijding  | categorieindeling overtreding  |
|:---|:---|:---|:---|:---|:---|
| regeling preventie  | artikel 30, eerste en tweede lid, juncto artikel 31, eerste lid  | vervoerder  | evenhoevigen  | op de plaats van lossing is niet gereinigd en ontsmet  | ernstige overtreding  |
| regeling preventie  | artikel 30, eerste en tweede lid, juncto artikel 31, eerste lid  | vervoerder  | evenhoevigen  | op de plaats van lossing is niet correct gereinigd en ontsmet  | overtreding  |
| Regeling Preventie  | artikel 30 eerste lid, juncto artikel 31, eerste lid  | Vervoerder  | evenhoevigen  | Vervoermiddel bevindt zich op de openbare weg en is voorafgaand daaraan niet gereinigd en ontsmet  | ernstige overtreding  |
| regeling preventie  | artikel 31, tweede lid  | vervoerder  | evenhoevigen, niet zijnde varkens  | vervoermiddel waarmee rechtstreeks van stal of weide is vervoerd naar een andere weide van het zelfde bedrijf, is niet zo spoedig mogelijk na vervoer gereinigd en ontsmet  | ernstige overtreding  |
| regeling preventie  | artikel 31, derde lid  | vervoerder  | evenhoevigen, niet zijnde varkens  | vervoermiddel waarmee rechtstreeks van bedrijf is vervoerd naar een weide van een ander bedrijf, is niet zo spoedig mogelijk na vervoer gereinigd en ontsmet  | ernstige overtreding  |
| regeling preventie  | artikel 31, vierde lid  | vervoerder  | evenhoevigen, niet zijnde varkens  | vervoermiddel is niet direct na lossing op een slachtplaats met geringe capaciteit vervoerd langs de kortste weg naar de in de vergunning van die slachtplaats aangewezen R&O plaats vervoerd om daar gereinigd en ontsmet te worden  | ernstige overtreding  |
| regeling preventie  | artikel 32, eerste tot en met vierde lid  | vervoerder  | evenhoevigen  | register is niet bijgehouden of kan niet worden overgelegd  | ernstige overtreding  |
| regeling preventie  | artikel 32, eerste en tweede lid  | vervoerder  | evenhoevigen  | het bijgehouden register is incompleet (een of meer gegevens bedoeld in artikel 32, eerste en tweede lid ontbreken)  | overtreding  |
| regeling preventie  | artikel 32, derde lid  | vervoerder  | evenhoevigen  | gegevens van de laatste reiniging en ontsmetting zijn niet op het vervoermiddel aanwezig  | overtreding  |
| regeling preventie  | artikel 32, vierde lid  | vervoerder  | evenhoevigen  | register wordt niet voldoende lang bewaard (meer dan 1 jaar, maar minder dan 3 jaar)  | geringe overtreding  |
| regeling preventie  | artikel 32, vierde lid  | vervoerder  | evenhoevigen  | register wordt niet voldoende lang bewaard (minder dan 1 jaar)  | overtreding  |
| regeling preventie  | artikel 33, eerste lid  | vervoerder, verzamelcentrum en slachthuis die/dat niet deelneemt aan een kwaliteitssysteem als bedoeld in artikel 56  | evenhoevigen  | vervoermiddel is niet in zijn geheel gelost na aankomst  | ernstige overtreding  |
| regeling preventie  | artikel 33, tweede en vierde lid  | vervoerder, verzamelcentrum en slachthuis die/dat niet deelneemt aan een kwaliteitssysteem als bedoeld in artikel 56  | evenhoevigen, met uitzondering van varkens die worden gelost op een varkenshouderijbedrijf  | vervoerseenheid is niet in een keer geheel gelost  | ernstige overtreding  |
| Regeling Preventie  | artikel 34, eerste lid  | Vervoerder  | evenhoevigen  | vervoermiddel, gebruikt voor transport van dieren uit buitenland en gelost op plaats die niet beschikt over een erkende R&O plaats, wordt na eerste R&O niet onmiddellijk vervoerd naar een erkende R&O-plaats  | ernstige overtreding  |
| regeling preventie  | artikel 34, tweede lid  | vervoerder  | evenhoevigen  | bewijs van R&O van vervoermiddel, gebruikt voor transport van dieren uit lidstaat waar uitbraak van een besmettelijke ziekte als bedoeld in artikel 2, onderdelen a, b, c, d, l, s, t, u, v, x, y of z van de Regeling preventie is bevestigd, wordt niet tijdig (meer dan 24 uur na terugkeer) overgelegd  | geringe overtreding  |
| regeling preventie  | artikel 34, tweede lid  | vervoerder  | evenhoevigen  | bewijs van R&O van vervoermiddel, gebruikt voor transport van dieren uit lidstaat waar uitbraak van een besmettelijke ziekte als bedoeld in artikel 2, onderdelen a, b, c, d, l, s, t, u, v, x, y of z is bevestigd, wordt niet overgelegd  | overtreding  |
| regeling preventie  | artikel 35  | vervoerder  | evenhoevigen  | bewijs van R&O van leeg vervoermiddel, gebruikt voor transport van dieren in lidstaat waar uitbraak van een besmettelijke ziekte als bedoeld in artikel 2, onderdelen a, b, c, d, l, s, t, u, v, x, y of z van d Regeling preventie is bevestigd of in derde land, wordt niet of niet tijdig overgelegd  | overtreding  |
| Regeling Preventie  | 35  | Vervoerder  |    | leeg vervoermiddel, gebruikt voor transport van dieren in lidstaat waar uitbraak van een besmettelijke ziekte als bedoeld in artikel 2, onderdelen a, b, c, d, l, s, t, u, v, x, y of z van de Regeling preventie is bevestigd of in derde land, wordt niet onmiddellijk gereinigd en ontsmet op een erkende R&O-plaats  | ernstige overtreding  |

### Bijlage  3  

– In deze bijlage worden de definities gebruikt van de Regeling identificatie en registratie van dieren en de Regeling preventie, bestrijding en monitoring van besmettelijke dierziekten en zoönosen en TSE’s.  

– Overtreding van de norm is verboden op grond van artikel 39 van de Regeling identificatie en registratie van dieren.    

| Titel  | Artikel  | Normadressaat  | Omschrijving normoverschrijding  | Categorieindeling overtreding  |
|:---|:---|:---|:---|:---|
| Regeling identificatie en registratie van dieren  | Artikel 8, vierde lid  | Houder, vervoerder, exploitant verzamelcentrum  | Varken is gemerkt met een slachtmerk als bedoeld in artikel 12k en een merk als bedoeld in artikel 12o  | Overtreding  |
| Regeling identificatie en registratie van dieren  | Artikel 8, vierde lid  | Houder, vervoerder, exploitant verzamelcentrum  | Varken bevindt zich op een verzamelcentrum en is gemerkt met een merk als bedoeld in artikel 12o  | Overtreding  |
| Regeling identificatie en registratie van dieren  | Artikel 8, vierde lid  | Houder, vervoerder  | Varken bevindt zich op een bedrijf waarvandaan de varkens niet rechtstreeks voor de slacht naar een slachterij in Duitsland worden afgevoerd en is gemerkt met een merk als bedoeld in artikel 12o  | Overtreding  |
| Regeling identificatie en registratie van dieren  | Artikel 8, vierde lid  | Houder, vervoerder  | Varken bevindt zich in een vervoersmiddel op weg naar een verzamelcentrum, een bestemming niet gelegen in Duitsland of een bestemming in Duitsland niet zijnde een slachthuis en is gemerkt met een merk als bedoeld in artikel 12o  | Overtreding  |
| Regeling identificatie en registratie van dieren  | Artikel 12o, eerste lid  | Houder, vervoerder, exploitant verzamelcentrum  | Varken is gemerkt met een merk, dat niet bestaat uit het UBN van het bedrijf waarvan het varken voor de slacht wordt afgevoerd  | Overtreding  |
| Regeling identificatie en registratie van dieren  | Artikel 12o, eerste lid  | Houder, vervoerder  | Varken is gemerkt met een merkteken dat niet is aangebracht op een van de schouders van het slachtvarken, of het merkteken is niet in de kleuren zwart of groen aangebracht, of het merkteken is meerdere keren op het varken aangebracht, of het merkenteken is niet goed leesbaar  | Overtreding  |
| Regeling identificatie en registratie van dieren  | Artikel 12o, eerste lid  | Houder, vervoerder  | Het aanbrengen van het merk heeft plaatsgevonden met een instrument dat niet voldoet aan de eisen, bedoeld in artikel 12o, eerste lid, onderdeel c  | Overtreding  |
| Regeling identificatie en registratie van dieren  | Artikel 12o, tweede lid  | Houder, vervoerder  | Het aanbrengen van het merk komt niet overeen met de handelswijze, bedoeld in artikel 12o, tweede lid  | Overtreding  |

###Bijlage 4 
Treedt in werking per 01-07-2015 

| Titel  | Artikel  | Normadressaat  | Omschrijving normoverschrijding  | Categorie-indeling overtreding  |
|:---|:---|:---|:---|:---|
| Regeling tijdelijke maatregelen dierziekten  | 5.1.2, eerste lid,  in samenhang met artikel 5.1.3.  | houder van schapen of geiten op een bedrijf waar meer dan 50 schapen of geiten worden gehouden ten behoeve van bedrijfsmatige melkproductie  | De houder heeft niet voldaan aan de tankmelkmonitoring uit artikel 5.1.3.  | Overtreding  |
| Regeling tijdelijke maatregelen dierziekten  | 5.1.4  | laboratorium dat tankmelkmonsters onderzoekt  | Het laboratorium heeft niet voldaan aan de eisen.  | Overtreding  |
| Regeling tijdelijke maatregelen dierziekten  | 5.1.5a in samenhang met artikel 5.2.1  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De houder heeft niet alle schapen of geiten voor 1 augustus van het kalenderjaar gevaccineerd.  | Ernstige overtreding  |
| Regeling tijdelijke maatregelen dierziekten  | 5.1.5a in samenhang met artikel 5.2.1, derde lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De houder heeft niet alle schapen of geiten tijdig gevaccineerd.  | Ernstige overtreding  |
| Regeling tijdelijke maatregelen dierziekten  | 5.1.5a in samenhang met artikel 5.2.4  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De houder heeft geen deugdelijke administratie bijgehouden.  | Geringe overtreding  |
| Regeling tijdelijke maatregelen dierziekten  | 5.1.5a in samenhang met artikel 5.2.8  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De herhalingsvaccinatie vindt niet binnen 1 jaar plaats.  | Overtreding  |
| Regeling tijdelijke maatregelen dierziekten  | 5.1.5b, eerste lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De houder heeft geiten of schapen laten insemineren of bevruchten, of op zodanige wijze gehouden dat ze bevrucht konden worden, zonder dat deze dieren conform paragraaf 5.2 zijn gevaccineerd.  | Ernstige overtreding  |
| Regeling tijdelijke maatregelen dierziekten  | 5.1.5b, derde lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie, of op bedrijven waar meer dan 50 schapen of geiten worden opgefokt voor de melkproductie  | De houder heeft sperma van geiten of schapen voorhanden, in voorraad, bewaard, opgeslagen, gebruikt, ontvangen of afgeleverd gekregen zonder dat alle aanwezige schapen of geiten zijn gevaccineerd.  | Overtreding  |
| Regeling tijdelijke maatregelen dierziekten  | 5.1.7, eerste lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie  | De houder heeft schapen of geiten aangevoerd die niet gevaccineerd zijn overeenkomstig paragraaf 5.2.  | Ernstige overtreding  |
| Regeling tijdelijke maatregelen dierziekten  | 5.1.9, eerste lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie  | Er is mest uitgereden of afgevoerd, afkomstig uit een stal waar de schapen of geiten worden gehouden, zonder dat daarbij aan de voorwaarden is voldaan uit artikel 5.1.9, tweede lid.  | Ernstige overtreding  |
| Regeling tijdelijke maatregelen dierziekten  | 5.1.9, derde lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van de melkproductie  | De houder heeft de administratie met betrekking tot mest uitrijden en -afvoeren niet bijgehouden volgens het voorschrift.  | Geringe overtreding  |
| Regeling tijdelijke maatregelen dierziekten  | 5.1.9, vijfde lid  | houder van schapen of geiten op een verdacht bedrijf, op een besmet bedrijf, of op een bedrijf waar meer dan 50 schapen of geiten worden gehouden ten behoeve van melkproductie  | De voorgeschreven administratie is niet 2 jaar bewaard.  | Geringe overtreding  |
| Regeling tijdelijke maatregelen dierziekten  | 5.1.10, onderdeel a  | houder van schapen of geiten op een verdacht bedrijf, op een besmet bedrijf  | Houder heeft niet voldaan aan de zorgplicht om ongedierte adequaat op zijn bedrijf te laten bestrijden.  | Geringe overtreding  |
| Regeling tijdelijke maatregelen dierziekten  | 5.1.10, onderdeel b  | houder van schapen of geiten op een verdacht bedrijf, op een besmet bedrijf  | Houder heeft niet voldaan aan de plicht om voldoende destructiebakken in de stallen beschikbaar te hebben.  | Geringe overtreding  |
| Regeling tijdelijke maatregelen dierziekten  | 5.1.11 in samenhang met artikel 5.1.11a  | houder van schapen of geiten op een verdacht bedrijf  | Houder heeft bezoekers, waarvoor niet met het oog op uitoefening van beroep of bedrijf toegang tot de stal noodzakelijk was, toegelaten tot de stal waar geiten of schapen worden gehouden.  | Overtreding  |
| Regeling tijdelijke maatregelen dierziekten  | 5.1.12  | houder van schapen of geiten waarop een ‘fokverbod’ van toepassing is (eerste lid, onderdeel a en b)  | Houder heeft schapen of geiten waarop een fokverbod van toepassing was, laten bevruchten, insemineren, of op zodanige wijze gehouden dat bevruchting van die geiten of schapen mogelijk was.  | Ernstige overtreding  |
| Regeling tijdelijke maatregelen dierziekten  | 5.1.13, eerste lid  | houder van zieke of verdachte schapen of geiten  | De afvoer van dieren heeft niet conform de voorschriften plaatsgevonden.  | Overtreding  |
| Regeling tijdelijke maatregelen dierziekten  | 5.1.16  | houder van schapen of geiten op een locatie met een publieksfunctie  | Niet alle schapen of geiten die worden gehouden op een locatie met een publieksfunctie zijn gevaccineerd overeenkomstig paragraaf 5.2.  | Ernstige overtreding  |
| Regeling tijdelijke maatregelen dierziekten  | 5.1.17  | houder of aanvoerder van schapen of geiten op een locatie met een publieksfunctie, de organisator van een evenement, een tentoonstelling of een keuring  | Aanvoer heeft plaatsgevonden zonder dat alle schapen of geiten die zijn aangevoerd, zijn gevaccineerd overeenkomstig paragraaf 5.2.  | Ernstige overtreding  |
| Regeling tijdelijke maatregelen dierziekten  | 5.1.18  | organisator van evenement, een tentoonstelling of een keuring waarbij schapen of geiten bijeen worden gebracht; de houder van schapen of geiten die bijeen worden gebracht  | Het bijeenbrengen heeft plaatsgevonden zonder dat alle schapen of geiten die bijeengebracht werden vooraf waren gevaccineerd overeenkomstig par 5.2.  | Ernstige overtreding  |
| Regeling tijdelijke maatregelen dierziekten  | 5.1.19  | houders van schapen of geiten op een locatie met een publieksfunctie  | Het aflammeren van schapen of geiten gebeurde niet volledig afgezonderd van publiek.  | Ernstige overtreding  |
| Regeling tijdelijke maatregelen dierziekten  | 5.1.20  | houders van schapen of geiten op een locatie met een publieksfunctie  | De administratie met betrekking tot inseminatie of dekking, en het lammeren, wordt niet bijgehouden volgens de voorschriften.  | Geringe overtreding  |
| Regeling tijdelijke maatregelen dierziekten  | 5.2.2  | houders van schapen of geiten op een locatie met een publieksfunctie  | De schapen of geiten zijn niet voor 1 augustus van elk kalenderjaar gevaccineerd.  | Ernstige overtreding  |
| Regeling tijdelijke maatregelen dierziekten  | 5.2.3, eerste lid  | houder van schapen of geiten die worden aangevoerd op een evenement, tentoonstelling of keuring  | De schapen of geiten, die ouder zijn dan drie maanden, zijn niet uiterlijk 3 weken voor aanvoer gevaccineerd tegen Q-koorts.  | Ernstige overtreding  |
| Regeling tijdelijke maatregelen dierziekten  | 5.2.3, tweede lid  | houder van schapen of geiten die worden aangevoerd op een evenement, tentoonstelling of keuring  | De aangevoerde schapen of geiten zijn niet uiterlijk 3 weken voor dekking of inseminatie gevaccineerd tegen Q-koorts.  | Ernstige overtreding  |
| Regeling tijdelijke maatregelen dierziekten  | 5.2.4  | houder van schapen of geiten op een locatie met een publieksfunctie, danwel een houder van schapen of geiten die worden aangevoerd op een evenement, tentoonstelling of keuring  | De houder heeft geen deugdelijke administratie bijgehouden.  | Geringe overtreding  |
| Regeling tijdelijke maatregelen dierziekten  | 5.2.4, vierde lid  | houder van schapen of geiten die overeenkomstig par 5.2 gevaccineerd dienen te worden  | Houder heeft geen melding gedaan in het I&R-systeem van de uitgevoerde vaccinaties.  | Overtreding  |
| Regeling tijdelijke maatregelen dierziekten  | 5.2.8  | houder van schapen of geiten op een locatie met een publieksfunctie  | De herhalingsvaccinatie vindt niet binnen 1 jaar plaats.  | Overtreding  |


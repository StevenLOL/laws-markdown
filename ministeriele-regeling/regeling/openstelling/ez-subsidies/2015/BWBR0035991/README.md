<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 16 december 2014, nr. WJZ/14198913, tot vaststelling van de subsidieplafonds en termijnen van openstelling van EZ-subsidie-instrumenten (Regeling openstelling EZ-subsidies 2015)

De Minister van Economische Zaken;  
Gelet op de artikelen 3, derde lid, van de Kaderwet EZ-subsidies, 16 van het Kaderbesluit nationale EZ-subsidies, 1:3 van de Regeling LNV-subsidies en 3.9.9, tweede lid, van de Regeling nationale EZ-subsidies;
Besluit:     
### Hoofdstuk  1  

####Openstelling regeling nationale EZ-subsidies

### Artikel  1  

1.  Als perioden, waarin subsidieaanvragen kunnen worden ingediend krachtens de in kolom 1 genoemde titels van de Regeling nationale EZ-subsidies en de in kolom 2 genoemde artikelen van die regeling, in voorkomende gevallen verbijzonderd naar de in kolom 3 omschreven of aangeduide groepen van aanvragers, programma’s, projecten of aanvragen, en de in kolom 4 omschreven thema’s of programmalijnen, worden vastgesteld de daarbij behorende perioden, genoemd in kolom 5. Aanvragen zijn tijdig ingediend indien zij op de genoemde einddatum vóór 17.00 uur zijn ontvangen.   
2.  Als subsidieplafond wordt per in kolom 5 genoemde periode het daarbij behorende in kolom 6 genoemde bedrag vastgesteld.  

| 1  | 2  | 3  | 4  | 5  | 6  | Instrument  | Artikel  | Groep  | Thema/programmalijn  | Openstelling  | Plafond €  |
|:---|:---|:---|:---|:---|:---|:---|:---|:---|:---|:---|:---|
| Titel 3.2: TKI-toeslag  | 3.2.2, onderdeel a  | --- | --- | 06-01-2015 t/m 15-09-2015  | --- |
| Titel 3.2: TKI-toeslag  | 3.2.2, onderdeel b  | --- | --- | 06-01-2015 t/m 15-10-2015  | --- |
| Titel 3.7: Eurostarsprojecten  | 3.7.2  | --- | --- | 18-12-2014 t/m 06-01-2015  | 9.162.500  |
| Titel 3.8: Internationaal innoveren  | 3.8.2  | ITEA3-innovatieprojecten  | --- | 14-03-2015 t/m 03-04-2015  | 10.000.000  |
| Titel 3.9: Innovatiekredieten  | 3.9.2  | Klinische ontwikkelingsprojecten  | --- | 01-01-2015 t/m 31-12-2015  | 20.000.000  |
| Titel 3.9: Innovatiekredieten  | 3.9.2  | Technische ontwikkelingsprojecten  | --- | 01-01-2015 t/m 31-12-2015  | 40.000.000  |
| Titel 3.10: Seed capital technostarters  | 3.10.2  | --- | --- | 01-01-2015 t/m 31-03-2015  | 24.000.000  |
| Titel 3.11: Borgstelling MKB-kredieten  | 3.11.2  | Bedrijfsborgstellingskredieten (banken en kredietinstellingen in de zin van de Wet financiële markten BES)  | --- | 01-01-2015 t/m 31-12-2015  | 400.000.000  |
| Titel 3.11: Borgstelling MKB-kredieten  | 3.11.2  | Bedrijfsborgstellingskredieten (door de minister aangewezen kredietverstrekkers)  | --- | 01-01-2015 t/m 31-12-2015  | 25.000.000  |
| Titel 3.12: Groeifaciliteit  | 3.12.2  | --- | --- | 01-01-2015 t/m 31-12-2015  | 50.000.000  |
| Titel 3.13: Garantie ondernemingsfinanciering  | 3.13.2 en 3.14.2  | --- | --- | 01-01-2015 t/m 31-12-2015  | 200.000.000  |
| Titel 3.16: Vroege fase financiering  | 3.16.2  | MKB-ondernemer  | --- | 01-01- 2015 t/m 01-07-2015  | 1.000.000  |
| Titel 3.16: Vroege fase financiering  | 3.16.7  | Innovatieve starter  | --- | 01-01- 2015 t/m 01-07-2015  | 2.800.000  |
| Titel 3.16: Vroege fase financiering  | 3.16.12  | Academische innovatieve starter  | --- | 15-01-2015 t/m 02-03-2015  | 1.900.000  |
| Titel 4.4: Indirecte emissiekosten ETS  | 4.4.2  | --- | --- | 15-01-2015 t/m 15-04-2015  | 50.000.000  |

### Artikel  2  

De percentages, bedoeld in artikel 3.9.9, tweede lid, van de Regeling nationale EZ-subsidies, bedragen voor de in 2015 aangevraagde subsidies voor innovatiekredieten: 

a. het basispercentage: 2 procent per jaar;  

b. de opslag voor technische ontwikkelingsprojecten: 2 procent per jaar;  

c. de opslag voor klinische ontwikkelingsprojecten: 5 procent per jaar;  

d. de opslag voor het terugbetalingsrisico: 3 procent per jaar.   

### Hoofdstuk  2  

####Bepalingen inzake de regeling LNV-subsidies

### §  1  

####Nationale en grensoverschrijdende parken

### Artikel  3  

Aanvragen tot verlening van een subsidie als bedoeld in artikel 3:34 van de Regeling LNV-subsidies kunnen worden ingediend in de periode van 1 januari 2015 tot en met 29 juni 2015. 

### Artikel  4  

Het subsidieplafond bedraagt € 1.000.000,00. 

### Hoofdstuk  3  

####Slotbepalingen

### Artikel  5  

Met betrekking tot het verstrekken van subsidies door de Minister van Economische Zaken op grond van wettelijke voorschriften of onderdelen daarvan kunnen aanvragen om subsidie in 2015, behoudens aanvragen voor subsidie als bedoeld in artikel 4 van de Kaderwet EZ-subsidies, slechts worden ingediend indien in deze regeling of in enig ander wettelijk voorschrift daarvoor een periode is vastgesteld. 

### Artikel  6  

Deze regeling treedt in werking met ingang van 1 januari 2015. 

### Artikel  7  

Deze regeling wordt aangehaald als: Regeling openstelling EZ-subsidies 2015. 
Deze regeling zal met de toelichting in de Staatscourant worden geplaatst.   

's-Gravenhage 
16 december 2014   

De 
Minister van Economische Zaken, 
H.G.J. Kamp     

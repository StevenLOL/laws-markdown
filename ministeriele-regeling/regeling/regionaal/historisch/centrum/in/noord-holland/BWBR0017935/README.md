<meta http-equiv='Content-Type' content='text/html; charset=utf-8' />

##Regeling Regionaal Historisch Centrum in Noord-Holland

De Staatssecretaris van Onderwijs, Cultuur en Wetenschap, De raad en het college van burgemeester en wethouders van de gemeente Haarlem, De raad en het college van burgemeester en wethouders van de gemeente Velsen,  
Gelet op de [artikelen 96](../../../../../../../../wet/wet/gemeenschappelijke/regelingen/BWBR0003740/README.md) en [97 van de Wet gemeenschappelijke regelingen](../../../../../../../../wet/wet/gemeenschappelijke/regelingen/BWBR0003740/README.md);
Besluiten: tot het treffen van de navolgende gemeenschappelijke regeling tot de instelling van een openbaar lichaam met rechtspersoonlijkheid dat de archiefbescheiden en collecties beheert die berusten in de archiefbewaarplaatsen van de gemeenten Haarlem en Velsen en in de rijksarchiefbewaarplaats in de provincie Noord-Holland.     
### Hoofdstuk  I  

####Begripsbepalingen

Treedt in werking op een nader te bepalen tijdstip 

### Artikel  1  
Treedt in werking op een nader te bepalen tijdstip 

In deze gemeenschappelijke regeling wordt verstaan onder: 

a. de minister: de Minister van Onderwijs, Cultuur en Wetenschap;  

b. de gemeenten: de gemeenten Haarlem en Velsen;  

c. archiefbescheiden: archiefbescheiden als bedoeld in [artikel 1, onderdeel c, van de Archiefwet 1995](../../../../../../../../wet/archiefwet/1995/BWBR0007376/README.md);  

d. collecties: de verzameling historische voorwerpen, boeken en overige schriftelijke en elektronische bescheiden in de meest ruime zin des woords, niet zijnde archiefbescheiden, in eigendom of beheer bij de minister en de gemeenten voor zover het betreft voorwerpen of bescheiden bij de rijksarchiefbewaarplaats in de provincie Noord-Holland en de archiefbewaarplaatsen van de gemeenten.   

### Hoofdstuk  II  

####Instelling, doel en beleid van het openbaar lichaam Regionaal Historisch Centrum in Noord-Holland

Treedt in werking op een nader te bepalen tijdstip 

### Artikel  2  
Treedt in werking op een nader te bepalen tijdstip 

1.  Er is een openbaar lichaam, Regionaal Historisch Centrum in Noord-Holland, dat gevestigd is in Haarlem.   
2.  Het Regionaal Historisch Centrum in Noord-Holland is ingesteld met het doel de belangen van de minister en de gemeenten bij alle aangelegenheden betreffende de archiefbescheiden en de collecties die berusten in de rijksarchiefbewaarplaats in de provincie Noord-Holland en in de archiefbewaarplaatsen van de gemeenten in gezamenlijkheid te behartigen. Het Regionaal Historisch Centrum in Noord-Holland is mede ingesteld met het doel diensten aan derden te leveren ten aanzien van het beheer van archiefbescheiden en collecties.   
3.  Aan het Regionaal Historisch Centrum in Noord-Holland zijn daartoe de navolgende werkzaamheden, taken en bevoegdheden van de minister en de gemeenten opgedragen: 

a. de beheerstaken, te onderscheiden in het behouden, bewerken en benutten van de archiefbescheiden die berusten in de in het tweede lid genoemde archiefbewaarplaatsen;  

b. de taken en bevoegdheden, bedoeld in de [artikelen 15, derde lid](../../../../../../../../wet/archiefwet/1995/BWBR0007376/README.md), [16, tweede lid](../../../../../../../../wet/archiefwet/1995/BWBR0007376/README.md), [17](../../../../../../../../wet/archiefwet/1995/BWBR0007376/README.md), [18](../../../../../../../../wet/archiefwet/1995/BWBR0007376/README.md), [20](../../../../../../../../wet/archiefwet/1995/BWBR0007376/README.md), [26, tweede lid](../../../../../../../../wet/archiefwet/1995/BWBR0007376/README.md), [31](../../../../../../../../wet/archiefwet/1995/BWBR0007376/README.md) en [32 van de Archiefwet 1995](../../../../../../../../wet/archiefwet/1995/BWBR0007376/README.md);  

c. het adviseren en het doen van voorstellen aan de minister en de gemeenten over de taken en bevoegdheden, die door de minister of de gemeenten worden uitgevoerd ingevolge de [artikelen 5](../../../../../../../../wet/archiefwet/1995/BWBR0007376/README.md), [6](../../../../../../../../wet/archiefwet/1995/BWBR0007376/README.md), [7](../../../../../../../../wet/archiefwet/1995/BWBR0007376/README.md), [8](../../../../../../../../wet/archiefwet/1995/BWBR0007376/README.md), [12](../../../../../../../../wet/archiefwet/1995/BWBR0007376/README.md), [13](../../../../../../../../wet/archiefwet/1995/BWBR0007376/README.md), [15, eerste en tweede lid](../../../../../../../../wet/archiefwet/1995/BWBR0007376/README.md), [30](../../../../../../../../wet/archiefwet/1995/BWBR0007376/README.md) en [32, tweede lid, van de Archiefwet 1995](../../../../../../../../wet/archiefwet/1995/BWBR0007376/README.md);  

d. het verrichten van door de minister of de gemeenten opgedragen andere taken die verband houden met de behartiging van de belangen, bedoeld in het tweede lid.     
4.  Het Regionaal Historisch Centrum in Noord-Holland voert bij de behartiging van de belangen, bedoeld in het tweede lid, het archiefbeleid en het cultuurbeleid van de minister en de gemeenten mede uit.   
5.  De minister en de gemeenten kunnen gezamenlijk algemene aanwijzingen geven omtrent de wijze waarop het Regionaal Historisch Centrum in Noord-Holland de belangen, bedoeld in het tweede lid, behartigt.   
6.  De minister en de raden van de gemeenten dragen er zorg voor dat het openbaar lichaam te allen tijde beschikt over voldoende middelen om zijn verplichtingen te voldoen. Dit met inachtneming van artikel 16, negende lid.  

### Artikel  3  
Treedt in werking op een nader te bepalen tijdstip 

Het Regionaal Historisch Centrum in Noord-Holland brengt de kosten, bedoeld in de [artikelen 14](../../../../../../../../wet/archiefwet/1995/BWBR0007376/README.md) en [18, zesde lid, van de Archiefwet 1995](../../../../../../../../wet/archiefwet/1995/BWBR0007376/README.md) in rekening volgens de regels die de minister ingevolge [artikel 19 van de Archiefwet 1995](../../../../../../../../wet/archiefwet/1995/BWBR0007376/README.md) daaromtrent vaststelt. 

### Hoofdstuk  III  

####Het algemeen bestuur

Treedt in werking op een nader te bepalen tijdstip 

### Artikel  4  
Treedt in werking op een nader te bepalen tijdstip 

1.  Het algemeen bestuur bestaat uit zes leden.   
2.  De minister wijst drie leden aan.   
3.  De raad van de gemeente Haarlem wijst twee leden aan: 

a. uit de wethouders één lid;  

b. de burgemeester.     
4.  De raad van de gemeente Velsen wijst uit de wethouders één lid aan.   
5.  Het lidmaatschap van de leden die door de minister zijn aangewezen, eindigt op het tijdstip waarop de zittingsperiode van de gemeenteraad afloopt.   
6.  Het lidmaatschap van de leden die door de raden van de gemeenten zijn aangewezen, eindigt op het tijdstip waarop de benoemingsperiode van wethouders of van de burgemeester afloopt.   
7.  Het lidmaatschap van de leden die door de raden van de gemeenten zijn aangewezen, eindigt tevens bij tussentijdse beëindiging van het wethouderschap of het burgemeesterschap.   
8.  Een persoon waarvan het lidmaatschap ingevolge het vijfde of zesde lid is geëindigd, kan opnieuw worden aangewezen.   
9.  De raden van de gemeenten beslissen aan het begin van elke zittingsperiode van de gemeenteraad, uiterlijk in de vergadering volgend op die waarin de benoeming van wethouders plaatsvindt, over de aanwijzing, bedoeld in het derde en vierde lid.   
10.  Indien tussentijds een zetel van een lid van het algemeen bestuur vacant komt, wijst de betrokken minister of raad zo spoedig mogelijk een nieuw lid aan.   
11.  Een lid van het algemeen bestuur dat zijn lidmaatschap ter beschikking heeft gesteld, blijft in functie totdat een nieuw lid is aangewezen.   
12.  Bij het bestaan van één of meer vacatures blijven de resterende bestuursleden bevoegd besluiten te nemen.  

### Artikel  5  
Treedt in werking op een nader te bepalen tijdstip 

1.  Het algemeen bestuur wijst de burgemeester van de gemeente Haarlem aan als voorzitter van het bestuur van het Regionaal Historisch Centrum in Noord-Holland.   
2.  Het algemeen bestuur regelt de vervanging van de voorzitter.  

### Hoofdstuk  IV  

####De taken en bevoegdheden van het algemeen bestuur

Treedt in werking op een nader te bepalen tijdstip 

### Artikel  6  
Treedt in werking op een nader te bepalen tijdstip 

1.  Aan het algemeen bestuur behoren ter uitvoering van de aan het Regionaal Historisch Centrum in Noord-Holland toegekende taak alle bevoegdheden die niet aan een ander orgaan zijn opgedragen.   
2.  Aan het algemeen bestuur worden de volgende taken en bevoegdheden toegekend: 

a. de bevoegdheid van de raden van de gemeenten om ingevolge [artikel 31 van de Archiefwet 1995](../../../../../../../../wet/archiefwet/1995/BWBR0007376/README.md) de archiefbewaarplaatsen van de gemeenten aan te wijzen;  

b. de bevoegdheid van de minister om de rijksarchivaris in de provincie Noord-Holland, bedoeld in [artikel 26, tweede lid, van de Archiefwet 1995](../../../../../../../../wet/archiefwet/1995/BWBR0007376/README.md), te benoemen, te schorsen, en te ontslaan;  

c. de bevoegdheid van de raden van de gemeenten om ingevolge [artikel 32, derde lid, van de Archiefwet 1995](../../../../../../../../wet/archiefwet/1995/BWBR0007376/README.md) de gemeentearchivaris te benoemen, te schorsen en te ontslaan.     
3.  Het algemeen bestuur kan de directeur, bedoeld in artikel 29, tot rijksarchivaris in de provincie Noord-Holland en tot gemeentearchivaris van de gemeenten benoemen.   
4.  Aan de bevoegdheden van het algemeen bestuur worden geen beperkingen opgelegd ingevolge [artikel 31 van de Wet gemeenschappelijke regelingen](../../../../../../../../wet/wet/gemeenschappelijke/regelingen/BWBR0003740/README.md), mits het totaal van de aangegane verplichtingen binnen de goedgekeurde begroting valt. Voor het aangaan van verplichtingen door het algemeen bestuur buiten de goedgekeurde begroting wordt vooraf toestemming gevraagd aan de minister en de raden van de gemeenten, ingevolge artikelen 18 en 19 van deze regeling.  

### Artikel  7  
Treedt in werking op een nader te bepalen tijdstip 

Het algemeen bestuur verstrekt zo spoedig mogelijk schriftelijk aan de minister en de raden en colleges van burgemeester en wethouders van de gemeenten de door hen gevraagde inlichtingen. 

### Artikel  8  
Treedt in werking op een nader te bepalen tijdstip 

1.  Een lid van het algemeen bestuur verstrekt aan de minister die hem heeft aangewezen zo spoedig mogelijk doch in ieder geval binnen 45 dagen de door de minister gevraagde inlichtingen.   
2.  Een lid van het algemeen bestuur verstrekt aan de raad van de gemeente, die hem heeft aangewezen zo spoedig mogelijk doch in ieder geval binnen 45 dagen de door een of meer leden van die raad in een vergadering van de raad of schriftelijk aan dat lid gevraagde inlichtingen.  

### Artikel  9  
Treedt in werking op een nader te bepalen tijdstip 

De minister en de raden van de gemeenten kunnen een door hen aangewezen lid van het algemeen bestuur, dat hun vertrouwen niet meer geniet, ontslag verlenen. 

### Hoofdstuk  V  

####Het dagelijks bestuur

Treedt in werking op een nader te bepalen tijdstip 

### Artikel  10  
Treedt in werking op een nader te bepalen tijdstip 

1.  Het dagelijks bestuur bestaat uit de voorzitter en de overige leden van het algemeen bestuur.   
2.  Het lidmaatschap van het dagelijks bestuur eindigt zodra men ophoudt lid te zijn van het algemeen bestuur.   
3.  Artikel 4, elfde en twaalfde lid, is van overeenkomstige toepassing.  

### Hoofdstuk  VI  

####De werkwijze van het dagelijks bestuur

Treedt in werking op een nader te bepalen tijdstip 

### Artikel  11  
Treedt in werking op een nader te bepalen tijdstip 

Het dagelijks bestuur vergadert zo dikwijls als één of meer leden van het dagelijks bestuur dit nodig oordelen. 

### Artikel  12  
Treedt in werking op een nader te bepalen tijdstip 

Het dagelijks bestuur stelt regels voor zijn vergaderingen vast. 

### Hoofdstuk  VII  

####De taken en bevoegdheden van het dagelijks bestuur

Treedt in werking op een nader te bepalen tijdstip 

### Artikel  13  
Treedt in werking op een nader te bepalen tijdstip 

Het dagelijks bestuur is in ieder geval belast met: 

a. de zorg voor de uitvoering van de aan het openbaar lichaam opgedragen bevoegdheden en taken, zoals genoemd in artikel 2, voor zover die niet zijn opgedragen aan het algemeen bestuur;  

b. het voorbereiden, voor zover dit niet aan anderen is opgedragen van al hetgeen in het algemeen bestuur ter overweging moet worden gebracht;  

c. het uitvoeren van de besluiten van het algemeen bestuur, voor zover dit niet aan anderen is opgedragen;  

d. het beheer van de activa en passiva van het Regionaal Historisch Centrum in Noord-Holland;  

e. de zorg, voor zover deze van het dagelijks bestuur afhangt, voor de controle op het geldelijk beheer en de boekhouding van het Regionaal Historisch Centrum in Noord-Holland;  

f. het nemen van alle conservatoire maatregelen zowel in als buiten rechte en het doen van alles wat nodig is ter voorkoming van verjaring van recht of bezit.   

### Hoofdstuk  VIII  

####De voorzitter

Treedt in werking op een nader te bepalen tijdstip 

### Artikel  14  
Treedt in werking op een nader te bepalen tijdstip 

1.  De voorzitter is belast met de leiding van de vergaderingen van het algemeen bestuur en van het dagelijks bestuur.   
2.  De voorzitter is belast met de uitvoering van de besluiten van het dagelijks bestuur.   
3.  De voorzitter tekent de stukken die van het algemeen bestuur of het dagelijks bestuur uitgaan, tenzij hij aan de directeur het tekenen van bepaalde stukken heeft opgedragen.   
4.  De voorzitter vertegenwoordigt het Regionaal Historisch Centrum in Noord-Holland in en buiten rechte. De vertegenwoordiging kan hij opdragen aan een door hem aan te wijzen gevolmachtigde.  

### Hoofdstuk  IX  

####Tegemoetkoming en vergoeding

Treedt in werking op een nader te bepalen tijdstip 

### Artikel  15  
Treedt in werking op een nader te bepalen tijdstip 

1.  Het algemeen bestuur kan besluiten dat de leden van het algemeen en dagelijks bestuur, voor zover zij niet de functie vervullen van burgemeester of wethouder, of als ambtenaar in rijks- of gemeentedienst werkzaam zijn, een vergoeding ontvangen voor hun werkzaamheden ten behoeve van het Regionaal Historisch Centrum in Noord-Holland.   
2.  De leden van de besturen, bedoeld in het eerste lid, ontvangen een tegemoetkoming in de kosten, waartoe worden gerekend reis- en verblijfkosten ten behoeve van het bijwonen van de vergaderingen van het algemeen en dagelijks bestuur.   
3.  De in de voorgaande leden bedoelde vergoeding en tegemoetkoming worden door het algemeen bestuur vastgesteld en als afzonderlijke post opgenomen in de jaarlijkse begroting.  

### Hoofdstuk  X  

####Financiële bepalingen

Treedt in werking op een nader te bepalen tijdstip 

### Artikel  16  
Treedt in werking op een nader te bepalen tijdstip 

1.  De voor de uitvoering van deze regeling ter beschikking te stellen middelen worden verschaft door de minister en de raden van de gemeenten door het verstrekken van jaarlijkse bijdragen op basis van een goedgekeurde begroting. Bij de aanvang van het Regionaal Historisch Centrum in Noord-Holland luiden de bijdragen zoals vastgesteld in de bijlage bij deze regeling.   
2.  De bijdragen van de minister en de gemeenten kunnen jaarlijks worden aangepast in verband met de ontwikkeling van lonen of prijzen met een percentage, zoals dit in voorkomend geval door de minister in de loop van het begrotingsjaar voor het geheel van zijn bijdrage wordt vastgesteld.   
3.  Het Regionaal Historisch Centrum in Noord-Holland kan bij de vaststelling van de begroting een percentage opnemen als voorlopige raming van het door de minister vast te stellen percentage als bedoeld in het tweede lid.   
4.  Bij de start van het Regionaal Historisch Centrum in Noord-Holland en voor de uitvoering van deze regeling kunnen door de verschillende deelnemers aan deze regeling vermogensbestanddelen worden ingebracht waarover nadere afspraken worden gemaakt.   
5.  De minister en de raden van de gemeenten kunnen gezamenlijk de te verstrekken bijdragen wijzigen in relatie tot de taken van het Regionaal Historisch Centrum in Noord-Holland.   
6.  De huurovereenkomst binnen de staat (Rijksarchiefdienst-Gebouwendienst) zal met ingang van de datum van inwerkintreding van deze regeling worden omgezet in een huurovereenkomst tussen de Rijksgebouwendienst en het Regionaal Historisch Centrum in Noord-Holland. Voor zo ver mogelijk worden de voorwaarden uit de aanvankelijke huurovereenkomst gerespecteerd en overgenomen in de vervangende huurovereenkomst.   
7.  De overeenkomsten ten aanzien van het beheer van archiefbescheiden en collecties tussen de gemeente Haarlem (Archiefdienst voor Kennemerland) en de gemeenten Bennebroek, Beverwijk, Bloemendaal, Haarlemmerliede en Spaarnwoude, Heemskerk, Heemstede, Uitgeest, Zandvoort en het waterschap Groot-Haarlemmermeer en het Hoogheemraadschap Hollands Noorderkwartier zullen met ingang van de datum van inwerkingtreding van deze regeling worden omgezet in overeenkomsten ten aanzien van beheer van archiefbescheiden en collecties tussen het Regionaal Historisch Centrum in Noord-Holland en genoemde gemeenten en waterschap. Voor zo ver mogelijk wordende voorwaarden uit de aanvankelijke overeenkomsten gerespecteerd en overgenomen in de vervangende overeenkomsten.   
8.  De bijdrage wordt verleend onder de voorwaarden, bedoeld in [artikel 4:34, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md).   
9.  Indien de minister of de gemeenten een bijzondere taak opdragen als bedoeld in artikel 2, derde lid, onderdeel d, waarvan de kosten niet zijn op te vangen in de begroting, wordt daarvoor door de opdrachtgever in aanvulling op de jaarlijkse bijdrage een tevoren overeengekomen vergoeding betaald.  

### Artikel  17  
Treedt in werking op een nader te bepalen tijdstip 

1.  Het dagelijks bestuur stelt eenmaal per vier jaar een vierjarig beleidsplan en een meerjarenbegroting op, die door het algemeen bestuur worden vastgesteld.   
2.  Een periode van vier jaren als bedoeld in het eerste lid valt samen met de periode van een cultuurnota als bedoeld in [artikel 3 van de Wet op het specifiek cultuurbeleid](../../../../../../../../wet/wet/op/het/specifiek/cultuurbeleid/BWBR0005904/README.md).   
3.  Het dagelijks bestuur zendt het ontwerpbeleidsplan en de ontwerpmeerjarenbegroting dertien maanden voorafgaand aan de periode waarop deze betrekking hebben aan de minister en de raden van de gemeenten.   
4.  De minister en de gemeenten maken, binnen twee maanden na de ontvangst van de in het derde lid bedoelde stukken, gezamenlijk afspraken met het Regionaal Historisch Centrum in Noord-Holland over te behalen resultaten voor de komende vier jaren.  

### Artikel  18  
Treedt in werking op een nader te bepalen tijdstip 

1.  Het dagelijks bestuur stelt jaarlijks vóór 1 mei een ontwerpbegroting en een toelichting op voor het volgende kalenderjaar, een en ander met inachtneming van het archiefbeleid en het cultuurbeleid, bedoeld in artikel 2, vierde lid, de algemene aanwijzingen, bedoeld in artikel 2, vijfde lid en met inachtneming van de afspraken bedoeld in artikel 17 vierde lid.   
2.  In de toelichting worden de aard en de omvang van de voorgenomen activiteiten beschreven. Daarbij wordt aangegeven welke belangen en resultaten het Regionaal Historisch Centrum in Noord-Holland met de activiteiten nastreeft, op welke wijze de activiteiten zullen worden uitgevoerd en voor welke doelgroepen zij zijn bestemd.   
3.  De begroting geeft inzicht in de baten en lasten van de activiteiten van dat jaar. De begroting is voorzien van een postgewijze toelichting.   
4.  Het dagelijks bestuur zendt de ontwerpbegroting met toelichting onverwijld toe aan de minister en de raden van de gemeenten.   
5.  De ontwerpbegroting met toelichting wordt door de zorg van de minister en de gemeenten voor een ieder ter inzage gelegd en, tegen betaling van kosten, algemeen verkrijgbaar gesteld.   
6.  De minister en de raden van de gemeenten kunnen bij het dagelijks bestuur voor 15 juni hun zienswijze over de ontwerpbegroting naar voren brengen. Het dagelijks bestuur voegt de commentaren waarin de zienswijze is vervat bij de ontwerpbegroting, en biedt deze vervolgens aan het algemeen bestuur aan.   
7.  Het algemeen bestuur stelt de begroting met toelichting vast uiterlijk op 1 juli van het jaar, voorafgaande aan het jaar waarvoor de begroting dient.   
8.  Het dagelijks bestuur zendt de begroting na vaststelling terstond ter goedkeuring aan de minister en de raden van de gemeenten.   
9.  Het dagelijks bestuur zendt de begroting vóór 15 juli van het jaar bedoeld in het zevende lid ter kennisneming aan gedeputeerde staten van de provincie Noord-Holland.  

### Artikel  19  
Treedt in werking op een nader te bepalen tijdstip 

Met betrekking tot wijzigingen van de begroting is artikel 18 zo veel mogelijk van overeenkomstige toepassing. 

### Artikel  20  
Treedt in werking op een nader te bepalen tijdstip 

1.  De minister en de gemeenten voldoen de verschuldigde bijdrage bij wijze van voorschot in twaalf maandelijkse termijnen.   
2.  In afwijking van het eerste lid kunnen de minister en de gemeenten de bijdragen bij wijze van voorschot voldoen in door hen nader te bepalen termijnen.  

### Artikel  21  
Treedt in werking op een nader te bepalen tijdstip 

1.  Het algemeen bestuur brengt jaarlijks aan de minister en de raden van de gemeenten vóór 1 april een financieel verslag uit, dat vergezeld gaat van een verklaring omtrent de getrouwheid en de rechtmatigheid, afgegeven door een accountant als bedoeld in [artikel 393 van Boek 2 van het Burgerlijk Wetboek](../../../../../../../../wet/burgerlijk/wetboek/boek/2/BWBR0003045/README.md).    
2.  Het algemeen bestuur draagt er zorg voor dat medewerking wordt verleend aan door of namens de accountant(s) van de minister en de gemeenten in te stellen onderzoeken naar de door de accountant, bedoeld in het eerste lid, verrichte (controle)werkzaamheden.   
3.  Het algemeen bestuur brengt jaarlijks aan de minister en de raden van de gemeenten vóór 1 april een verslag uit van de werkzaamheden, het gevoerde beleid in het algemeen en de doelmatigheid en doeltreffendheid van zijn werkzaamheden en werkwijze in het bijzonder in het afgelopen kalenderjaar.   
4.  Het algemeen bestuur zendt de in het eerste en derde lid bedoelde stukken vóór 15 juli van het jaar volgend op het jaar waarop deze betrekking hebben ter kennisneming aan gedeputeerde staten van de provincie Noord-Holland.   
5.  Het algemeen bestuur stelt de in het eerste en derde lid bedoelde stukken algemeen verkrijgbaar.  

### Artikel  22  
Treedt in werking op een nader te bepalen tijdstip 

1.  Een batig saldo kan worden bestemd voor vorming van of toevoeging aan de reserve. De hoogte van deze reserve wordt bepaald door het algemeen bestuur, gehoord de minister en de raden van de gemeenten. Voor zover een batig saldo niet wordt aangewend voor de reserve wordt het saldo naar rato van de jaarlijkse bijdrage uitgekeerd aan de minister en de gemeenten.   
2.  De reserve in enig jaar bedraagt niet meer dan tien procent van de gezamenlijke bijdragen van de minister en de gemeenten van dat jaar tenzij de minister en de raden van de gemeenten gezamenlijk een ander percentage vaststellen.  

### Artikel  23  
Treedt in werking op een nader te bepalen tijdstip 

Na ontvangst van het financieel verslag en het jaarverslag stellen de minister en de raden van de gemeenten de definitieve bijdragen vast. Zij delen dit mee aan het Regionaal Historisch Centrum in Noord-Holland. 

### Artikel  24  
Treedt in werking op een nader te bepalen tijdstip 

1.  Het algemeen bestuur stelt regels vast met betrekking tot de organisatie van de financiële administratie en van het kasbeheer en de boekhouding van het Regionaal Historisch Centrum in Noord-Holland. Deze regels behoeven de goedkeuring van de minister en de gemeenten.   
2.  Bij deze regels wordt bepaald welke ambtenaren van het Regionaal Historisch Centrum in Noord-Holland met het doen van ontvangsten en betalingen worden belast.   
3.  Het algemeen bestuur stelt regels vast met betrekking tot de controle op de financiële administratie en het kasbeheer. Deze regels behoeven de goedkeuring van de minister en de gemeenten.  

### Artikel  25  
Treedt in werking op een nader te bepalen tijdstip 

De minister en de gemeenten kunnen gezamenlijk nadere regels stellen over het financieel en materieel beheer, over de inrichting van de begroting, het financieel verslag, het jaarverslag en aandachtspunten voor de accountantscontrole. 

### Hoofdstuk  XI  

####Het archief

Treedt in werking op een nader te bepalen tijdstip 

### Artikel  26  
Treedt in werking op een nader te bepalen tijdstip 

1.  Overeenkomstig door het algemeen bestuur vast te stellen regels, die aan gedeputeerde staten van de provincie Noord-Holland worden medegedeeld, draagt het dagelijks bestuur zorg voor de archiefbescheiden van het Regionaal Historisch Centrum in Noord-Holland.   
2.  De archiefbescheiden van het Regionaal Historisch Centrum in Noord-Holland die op grond van de [Archiefwet 1995](../../../../../../../../wet/archiefwet/1995/BWBR0007376/README.md) moeten worden overgebracht, komen te berusten in de rijksarchiefbewaarplaats in de provincie Noord-Holland.  

### Hoofdstuk  XII  

####Informatieplicht/toezicht

Treedt in werking op een nader te bepalen tijdstip 

### Artikel  27  
Treedt in werking op een nader te bepalen tijdstip 

1.  Het Regionaal Historisch Centrum in Noord-Holland verstrekt desgevraagd aan de minister en de gemeenten de voor de uitoefening van hun taak benodigde inlichtingen. De minister en de gemeenten kunnen inzage vorderen van zakelijke gegevens en bescheiden, voor zover dat voor de vervulling van hun taak redelijkerwijs nodig is.   
2.  Het Regionaal Historisch Centrum in Noord-Holland stelt de minister en de gemeenten te allen tijde in de gelegenheid toezicht te houden op het bepaalde bij of krachtens de [Archiefwet 1995](../../../../../../../../wet/archiefwet/1995/BWBR0007376/README.md) ten aanzien van de archiefbescheiden die berusten in de rijksarchiefbewaarplaats in de provincie Noord-Holland en de archiefbewaarplaatsen van de gemeenten.  

### Artikel  28  
Treedt in werking op een nader te bepalen tijdstip 

1.  De bestuursorganen van de minister en de gemeenten doen het dagelijks bestuur mededeling van de bij hen in voorbereiding zijnde maatregelen en plannen die voor de behartiging van de belangen, bedoeld in artikel 2, voor het Regionaal Historisch Centrum in Noord-Holland van belang zijn.   
2.  De bestuursorganen van de minister en de gemeenten kunnen, bij de in het eerste lid bedoelde mededeling, het gevoelen vragen van het dagelijks bestuur. Ook ongevraagd kan het dagelijks bestuur zijn zienswijze daaromtrent aan de minister en de gemeenten kenbaar maken.  

### Hoofdstuk  XIII  

####De directeur en het overige personeel

Treedt in werking op een nader te bepalen tijdstip 

### Artikel  29  
Treedt in werking op een nader te bepalen tijdstip 

1.  Het algemeen bestuur beslist omtrent benoeming, schorsing en ontslag van de directeur van het Regionaal Historisch Centrum in Noord-Holland.   
2.  Het dagelijks bestuur maakt voor de benoeming van de directeur een voordracht op.  

### Artikel  30  
Treedt in werking op een nader te bepalen tijdstip 

1.  De directeur is belast met de uitvoering van de werkzaamheden, taken en bevoegdheden van het Regionaal Historisch Centrum in Noord-Holland die voortvloeien uit de behartiging van de belangen, bedoeld in artikel 2, derde lid, voor zover die uitvoering niet is opgedragen aan het algemeen bestuur, het dagelijks bestuur of de voorzitter.   
2.  Het algemeen bestuur stelt voor de directeur een instructie vast.   
3.  Het dagelijks bestuur regelt de vervanging van de directeur.  

### Artikel  31  
Treedt in werking op een nader te bepalen tijdstip 

1.  De directeur staat het algemeen bestuur, het dagelijks bestuur en de voorzitter bij de uitoefening van hun taak terzijde. Hij vervult de rol van secretaris van het algemeen en dagelijks bestuur, is in de vergaderingen van het algemeen en dagelijks bestuur aanwezig en heeft daarin een adviserende stem.   
2.  Met inachtneming van artikel 14, derde lid, worden alle stukken, die van het algemeen of het dagelijks bestuur uitgaan door de directeur mede ondertekend.  

### Artikel  32  
Treedt in werking op een nader te bepalen tijdstip 

Het overige personeel wordt in dienst genomen, geschorst of ontslagen door het dagelijks bestuur. Het dagelijks bestuur is bevoegd deze bevoegdheden aan de directeur te mandateren. 

### Artikel  33  
Treedt in werking op een nader te bepalen tijdstip 

De rechtspositieregeling van de gemeente Haarlem, zoals deze thans luidt en in de toekomst na wijziging zal luiden, is op het personeel van overeenkomstige toepassing. 

### Hoofdstuk  XIV  

####De Provincie

Treedt in werking op een nader te bepalen tijdstip 

### Artikel  34  
Treedt in werking op een nader te bepalen tijdstip 

1.  Gedeputeerde staten van de provincie Noord-Holland ontvangen tegelijk met de leden van het algemeen en dagelijks bestuur de agenda van de vergaderingen van het algemeen en dagelijks bestuur.   
2.  Een door gedeputeerde staten van de provincie Noord-Holland aan te wijzen ambtenaar kan, op uitnodiging, de vergaderingen van het algemeen of dagelijks bestuur bijwonen. In die gevallen heeft hij een adviserende stem.  

### Hoofdstuk  XV  

####Toetreding, uittreding, wijziging en opheffing

Treedt in werking op een nader te bepalen tijdstip 

### Artikel  35  
Treedt in werking op een nader te bepalen tijdstip 

Toetreding tot de regeling kan geschieden bij een daartoe strekkend gezamenlijk besluit van de minister en de raden van de gemeenten alsmede de toe te treden bestuursorganen of rechtspersonen. 

### Artikel  36  
Treedt in werking op een nader te bepalen tijdstip 

1.  Uittreding uit de regeling kan geschieden door toezending van een daartoe strekkend besluit van de minister of de raad en het college van burgemeester en wethouders van de gemeente.   
2.  Het algemeen bestuur regelt de gevolgen van de uittreding. De uittreding gaat in op de eerste dag van het jaar volgend op dat waarin door de zorg van het dagelijks bestuur de bekendmaking van de uittreding in de Nederlandse Staatscourant is geschied.   
3.  De kosten van uittreding komen voor rekening van de uittredende partij.  

### Artikel  37  
Treedt in werking op een nader te bepalen tijdstip 

Deze regeling kan worden gewijzigd bij gezamenlijk besluit van de minister en de raden en colleges van burgemeester en wethouders van de gemeenten. 

### Artikel  38  
Treedt in werking op een nader te bepalen tijdstip 

Deze regeling kan worden opgeheven bij gezamenlijk besluit van de minister en de raden en colleges van burgemeester en wethouders van de gemeenten. Het algemeen bestuur stelt een liquidatieplan op dat voorziet in de verplichting van de minister en de raden van de gemeenten om alle rechten en plichten van het openbaar lichaam over de deelnemers te verdelen op een in het plan te bepalen wijze. 

### Hoofdstuk  XVI  

####Geschillen

Treedt in werking op een nader te bepalen tijdstip 

### Artikel  39  
Treedt in werking op een nader te bepalen tijdstip 

In geval van een geschil omtrent de toepassing van deze gemeenschappelijke regeling tussen de deelnemende partijen onderling of tussen een of meer deelnemende partijen en het bestuur van het Regionaal Historisch Centrum in Noord-Holland, kunnen de betrokkenen dit geschil bij gezamenlijk besluit voor niet bindend advies voorleggen aan een geschillencommissie van drie leden,waarvan een lid aan te wijzen door de minister, een lid aan te wijzen door de gemeenten en een onafhankelijk voorzitter, aan te wijzen door de leden die door de minister en de gemeenten zijn aangewezen. 

### Hoofdstuk  XVII  

####Slotbepalingen

Treedt in werking op een nader te bepalen tijdstip 

### Artikel  40  
Treedt in werking op een nader te bepalen tijdstip 

Deze regeling treedt in werking met ingang van de eerste dag van de kalendermaand, volgend op die waarin de regeling is ingeschreven overeenkomstig [artikel 26 van de Wet gemeenschappelijke regelingen](../../../../../../../../wet/wet/gemeenschappelijke/regelingen/BWBR0003740/README.md). Het gemeentebestuur van Haarlem zendt de regeling hiertoe aan gedeputeerde staten van de provincie Noord-Holland. 

### Artikel  41  
Treedt in werking op een nader te bepalen tijdstip 

Deze regeling wordt aangehaald als: Regeling Regionaal Historisch Centrum in Noord-Holland. Deze regeling zal met de toelichting door de Staatssecretaris van Onderwijs, Cultuur en Wetenschap in de Staatscourant worden geplaatst. 

De 
Staatssecretaris van Onderwijs, Cultuur en Wetenschap, 
M.C. van der Laan   

De 
raad van de gemeente Haarlem, de voorzitter, de griffier, 

Burgemeester en wethouders van de gemeente Haarlem, de burgemeester, de secretaris, 

De 
raad van de gemeente Velsen, de voorzitter, de griffier, 

Burgemeester en wethouders van de gemeente Velsen de burgemeester, de secretaris,  

### Bijlage 

####Financiële bijlage bij de Regeling Regionaal Historisch Centrum in Noord Holland

Treedt in werking op een nader te bepalen tijdstip 

#### *Algemeen* 

In deze bijlage zijn de afspraken rond de structurele en incidentele bijdragen van partners aan het Regionaal Historisch Centrum (RHC) Noord Holland nader gespecificeerd (art. 16, lid 1): Er is afgesproken dat de beschikbare exploitatiebudgetten van de afzonderlijke instellingen waaruit het RHC Noord Holland ontstaat, zullen worden samengevoegd. Uit deze exploitatiebudgetten zullen de exploitatiekosten worden bestreden van het RHC Noord Holland, waarbij de behaalde efficiencyvoordelen zullen worden aangewend voor nieuw beleid ten behoeve van de publieksfunctie. Daarnaast is afgesproken dat de bestaande budgetten zullen worden aangevuld met een in deze regeling te noemen vast bedrag, ter financiering van de meerkosten voortvloeiende uit de verbouwing van de kerk aan de Jansstraat. 

#### *Structurele bijdragen* 

De jaarlijkse structurele bijdragen van de partners zijn, inclusief huurlasten, als volgt:  

| --- | --- |
|:---|:---|
|  Het Rijk (DCE/RAD)  | € 1.857.000 (prijspeil 2003<sup>1</sup>)  |
| Gemeente Haarlem  | € 1.497.000 (prijspeil 2004)  |
| Gemeente Velsen  | € 178.000 (prijspeil 2004)  |
| TOTAAL  | € 3.532.000  |

De structurele bijdragen worden opgehoogd met de volgende componenten 

– Door het Rijk: maximaal € 163.000 t.b.v. bouw en aanpassing van het pand aan de Jansstraat.  

– Door de gemeente Haarlem: maximaal € 65.000 t.b.v. bouw en aanpassing van het pand aan de Jansstraat.   

#### *Nadere bepalingen tav de structurele bijdragen* 

Op het moment van aangaan van de gemeenschappelijke regeling bestaat de mogelijkheid dat eventueel (een) nieuwe functie(s) vanuit de gemeente Haarlem aan het RHC Noord-Holland toegevoegd zullen worden. Dit betreft taken die nauw verwant zijn aan de ambitie en functie van het RHC Noord-Holland. In dat geval zal ook het bijbehorende structurele budget overgeheveld worden naar het RHC Noord-Holland, hetgeen leidt tot een navenante verhoging van de structurele bijdrage van de gemeente Haarlem. 

#### *Huisvesting* 

– Het Rijk bepaalt met betrekking tot de bovengenoemde bijdrage dat de huurcomponent in de bijdrage van het Rijk (DCE/RAD) is bepaald op € 704.000 (prijspeil 2003). Met betrekking tot deze component geldt de voorwaarde dat deze specifiek moet worden aangewend voor het voldoen aan de verplichtingen voortvloeiende uit de gebruikersovereenkomst die is afgesloten met de RGD inzake het pand aan de Kleine Houtweg.  

– De gemeente Haarlem bepaalt met betrekking tot de bovengenoemde bijdrage dat de huurcomponent in de bijdrage van de gemeente Haarlem is bepaald op € 637.000,– (prijspeil 2004). Inzake de aanwending stelt de gemeente Haarlem een zelfde voorwaarde als het Rijk (zie vorige aandachtsstreepje).  

– De gemeente Haarlem draagt zorg voor de afwikkeling van de meerkosten van het aanleggen van de damwand. Hiervoor wordt een regeling getroffen met de SHDH en is een budget gereserveerd van € 1 mln. Eventuele verschillen met dit budget worden door de gemeente Haarlem in de bijdrage in de huisvestingskosten verrekend.   

#### *Aanvang van de bijdragen* 

– De structurele bijdragen van de partners vangen aan op het moment dat de Regeling RHC Noord Holland in werking treedt. Indien dit niet samenvalt met het begin van een kalenderjaar zal de bijdrage naar evenredigheid worden toegerekend met ingang van de eerste dag van de maand, waarin de regeling in werking treedt. De partners zullen er voor zorgdragen dat de bovengenoemde bijdragen in hun respectievelijke begrotingen worden opgenomen.  

– De structurele verhogingen van de bijdragen gaan in op het moment dat de feitelijke kosten voor het RHC Noord Holland aanwezig zijn, zijnde het moment waarop de eerste termijn van huur c.q. doorbelaste kapitaallasten aan het RHC Noord Holland in rekening wordt gebracht.  

– Indien de te betalen huur c.q. doorbelaste kapitaallasten voortvloeiend uit de investeringen in het pand aan de Jansstraat lager uitvallen dan in de hierboven genoemde bijdragen is geraamd, is artikel 16 lid 5 van toepassing.  

– Indien de te betalen huur c.q. doorbelaste kapitaallasten voortvloeiend uit de investeringen in het pand aan de Jansstraat onverhoopt hoger uitvallen dan in de hierboven genoemde bijdragen is geraamd, komen de extra kosten ten laste van de exploitatie van het RHC Noord-Holland. Uitgangspunt is evenwel dat voorkomen moet worden dat deze extra kosten ontstaan; hiertoe zal tijdens het bouwtraject de kostenontwikkeling nauwkeurig gevolgd worden zodat eventueel noodzakelijke maatregelen ter bijsturing tijdig genomen kunnen worden. Eventuele financiële tegenvallers moeten binnen het beschikbare bouwbudget opgevangen worden.   

#### *Incidentele bijdragen* 

#### *Programma- en behoudsgelden* 

– Het Rijk (DCE / RAD) stelt voor de uitvoer van een behoudsplan conservering projectgelden beschikbaar. Deze middelen ad € 69.000 zijn beschikbaar tot en met 31 december 2004. Voor de periode daarna worden in het voorjaar 2004 nieuwe afspraken gemaakt. 

#### *Inbreng van vermogensbestanddelen* 

– De partners zullen bij de overheveling van de eindbalansen van de AVK en het Rijksarchief Noord Holland in het RHC Noord Holland ervoor zorg dragen dat het eigen vermogen dat wordt ingebracht gelijk of groter is dan € 0,-  

– Het Rijk bepaalt verder: Alle vlottende activa en passiva van de slotbalans van het Rijksarchief Noord Holland worden ingebracht voor de waarde waarop ze in deze balans staan. Ditzelfde geldt voor de voorzieningen  

– Het Rijk bepaalt verder: Eventuele openstaande leningen / rekening courantverhoudingen met onderdelen van het Rijk worden bij de start van het RHC Noord Holland terstond afgerekend.  

– De gemeente Haarlem bepaalt verder: Alle vlottende activa en passiva van de slotbalans van de Archiefdienst voor Kennemerland worden ingebracht voor de waarde waarop ze in deze balans staan. Ditzelfde geldt voor de voorzieningen  

– De Gemeente Haarlem bepaalt verder: De openstaande leningen / rekening courantverhoudingen met onderdelen van de gemeente Haarlem worden bij de start van het RHC Noord Holland omgezet naar de nieuwe organisatie. Dit geschiedt onder nader over een te komen voorwaarden.   

#### *BTW aspecten* 

Het RHC Noord Holland neemt contact op met de belastinginspecteur ter verkrijging van een nieuwe BTW beschikking voor het hele instituut. Over de inhoud van die beschikking en de mogelijke consequenties voor de begroting is op het moment van aangaan van de gemeenschappelijke regeling nog geen 100% zekerheid. 


<meta http-equiv='Content-Type' content='text/html; charset=utf-8' />

##Regeling van de minister van onderwijs, cultuur en wetenschappen houdende vaststelling van de wijze van gegevenslevering in verband met het onderwijsnummer in het voortgezet onderwijs (Regeling gegevenslevering onderwijsnummer VO)

De minister van onderwijs, cultuur en wetenschappen,  
Gelet op:

• [artikel 103b, derde lid, van de Wet op het voortgezet onderwijs](../../../../../../wet/wet/op/het/voortgezet/onderwijs/BWBR0002399/README.md),
Besluit:    

### Artikel  1  

####Begripsbepalingen

In deze regeling wordt verstaan onder: 

a. Accountantsverklaring: de verklaring als bedoeld in [artikel 14a, tweede lid onder c, van het Bekostigingsbesluit W.V.O.](../../../../../../AMvB/bekostigingsbesluit/wvo/BWBR0005672/README.md);  

b. basisregister onderwijs: basisregister onderwijs als bedoeld in [artikel 24b van de Wet op het onderwijstoezicht](../../../../../../wet/wet/op/het/onderwijstoezicht/BWBR0013800/README.md);  

c. bevoegd gezag: het bevoegd gezag bedoeld in [artikel 1 van de wet](../../../../../../wet/wet/op/het/voortgezet/onderwijs/BWBR0002399/README.md) en wat betreft het voorbereidend beroepsonderwijs in een agrarisch opleidingscentrum bedoeld in [artikel 1.3.3. van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md) het bevoegd gezag bedoeld in [artikel 1.1.1., onderdeel w, van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md);  

d. BRIN: Basis Registratie Instellingen;  

e. combinatiecijfer: het gemiddelde van de eindcijfers van de onderdelen die op grond van het [artikel 49, zesde lid, eindexamenbesluit VO](../../../../../../AMvB/eindexamenbesluit/vo/BWBR0004593/README.md) respectievelijk [artikel 26, derde lid, Staatsexamenbesluit VO](../../../../../../AMvB/staatsexamenbesluit/vo/BWBR0011538/README.md) zijn bepaald, dat wordt aangemerkt als het eindcijfer van één vak;  

f. de Minister: de Minister van Onderwijs, Cultuur en Wetenschap en, voor zover het betreft het onderwijs op het gebied van landbouw, natuurlijke omgeving en voedsel, de Minister van Economische Zaken, Landbouw en Innovatie;  

g. deeleindexamen: een examen in één of meer van de voor het eindexamen voorgeschreven vakken;  

h. Eindexamenbesluit: [Eindexamenbesluit VO](../../../../../../AMvB/eindexamenbesluit/vo/BWBR0004593/README.md);  

i. eindexamen: een examen in het geheel van de voor het desbetreffende eindexamen voorgeschreven vakken;  

j. examengegevens: de nadere specificatie van de in [artikel 103b, tweede lid onder a, c, d, f, g en i van de wet](../../../../../../wet/wet/op/het/voortgezet/onderwijs/BWBR0002399/README.md) genoemde gegevens van een bij de school ingeschreven leerling die deelneemt aan een examen;  

k. inschrijvingsgegevens: de nadere specificatie van de in [artikel 103b, tweede lid onder a, b, c, d, e, h en i van de wet](../../../../../../wet/wet/op/het/voortgezet/onderwijs/BWBR0002399/README.md) bedoelde gegevens van een bij de school ingeschreven leerling, met uitzondering van de voor onderdeel h vermelde specificatie, voor wat betreft het voorbereidend beroepsonderwijs in een agrarisch opleidingscentrum bedoeld in [artikel 1.3.3. van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md).  

l. schooljaar: het schooljaar bedoeld in [artikel 1 van het Bekostigingsbesluit W.V.O.](../../../../../../AMvB/bekostigingsbesluit/wvo/BWBR0005672/README.md);  

m. Inspectie: Inspectie van het Onderwijs;  

n. profiel-examendeel: één van de volgende examen onderdelen waaruit het profiel is opgebouwd: 

1. gemeenschappelijke deel, dat voor alle profielen van de desbetreffende schoolsoort gelijk is;  

2. profieldeel, dat kenmerkend is voor dat profiel; of  

3. vrij deel;    

o. persoonsgebonden nummer: het persoonsgebonden nummer bedoeld in [artikel 1 van de wet](../../../../../../wet/wet/op/het/voortgezet/onderwijs/BWBR0002399/README.md);  

p. school: een school die is aangewezen op grond van [artikel 56 van de wet](../../../../../../wet/wet/op/het/voortgezet/onderwijs/BWBR0002399/README.md) alsmede een uit ’s Rijks kas bekostigde school voor voortgezet onderwijs bedoeld in [de wet](../../../../../../wet/wet/op/het/voortgezet/onderwijs/BWBR0002399/README.md), waaronder begrepen het voorbereidend beroepsonderwijs in een agrarisch opleidingscentrum bedoeld in [artikel 1.3.3. van de Wet educatie en beroepsonderwijs](../../../../../../wet/wet/educatie/en/beroepsonderwijs/BWBR0007625/README.md);  

q. teldatum: de datum van 1 oktober van enig jaar, bedoeld in [artikel 8, tweede lid, van het Bekostigingsbesluit W.V.O](../../../../../../AMvB/bekostigingsbesluit/wvo/BWBR0005672/README.md);  

r. vakken: de vakken, bedoeld in [artikel 1 van het eindexamenbesluit VO](../../../../../../AMvB/eindexamenbesluit/vo/BWBR0004593/README.md), alsmede de onderdelen waarvoor het eindcijfer medebepalend is voor het combinatiecijfer;  

s. volledigheidsverklaring: de verklaring van het bevoegd gezag aan de Minister waarmee wordt verklaard dat de geregistreerde gegevens in het basisregister onderwijs betrekking hebbende op de teldatum overeenkomstig de gestelde wettelijke eisen zo volledig en juist mogelijk zijn;  

t. werkstuk: het profielwerkstuk of sectorwerkstuk bedoeld in [artikel 4 van het Eindexamenbesluit VO](../../../../../../AMvB/eindexamenbesluit/vo/BWBR0004593/README.md);  

u. Wet: de [Wet op het voortgezet onderwijs](../../../../../../wet/wet/op/het/voortgezet/onderwijs/BWBR0002399/README.md).    

### Artikel  1a  

####Reikwijdte

Deze regeling berust op de [artikelen 58, achtste lid](../../../../../../wet/wet/op/het/voortgezet/onderwijs/BWBR0002399/README.md), en [103b, derde lid, van de wet](../../../../../../wet/wet/op/het/voortgezet/onderwijs/BWBR0002399/README.md).  

### Artikel  2  

####Specificatie van inschrijvingsgegevens

De inschrijvingsgegevens worden in bijlage 1 gespecificeerd en als volgt nader gedefinieerd: 

a. postcode van de woonplaats van de leerling: de officiële Nederlandse TPG codering, bestaande uit een numerieke woonplaatscode en een alfabetische lettercode;  

b. datum van in- en uitschrijving: datum van de daadwerkelijke aanvang en datum beëindiging van het volgen van het onderwijs op de school;  

c. soort onderwijs: het in [artikel 5 van de wet](../../../../../../wet/wet/op/het/voortgezet/onderwijs/BWBR0002399/README.md) onderscheiden soort van voortgezet onderwijs dat een leerling volgt;  

d. leerweg: de theoretische leerweg, bedoeld in [artikel 10 van de wet](../../../../../../wet/wet/op/het/voortgezet/onderwijs/BWBR0002399/README.md), de beroepsgerichte leerwegen, bedoeld in [artikel 10b van de wet](../../../../../../wet/wet/op/het/voortgezet/onderwijs/BWBR0002399/README.md), dan wel de gemengde leerweg, bedoeld in [artikel 10d van de wet](../../../../../../wet/wet/op/het/voortgezet/onderwijs/BWBR0002399/README.md), waaronder tevens begrepen het leerwegondersteunend onderwijs, bedoeld in [artikel 10e van de wet](../../../../../../wet/wet/op/het/voortgezet/onderwijs/BWBR0002399/README.md);  

e. sector: de sector, bedoeld in de [artikelen 10, derde lid](../../../../../../wet/wet/op/het/voortgezet/onderwijs/BWBR0002399/README.md), [10b, derde lid](../../../../../../wet/wet/op/het/voortgezet/onderwijs/BWBR0002399/README.md) en [10d, derde lid van de wet](../../../../../../wet/wet/op/het/voortgezet/onderwijs/BWBR0002399/README.md);  

f. afdeling: de afdeling, bedoeld in [artikel 10c van de wet](../../../../../../wet/wet/op/het/voortgezet/onderwijs/BWBR0002399/README.md);  

g. profiel: het profiel, bedoeld in [artikel 12 van de wet](../../../../../../wet/wet/op/het/voortgezet/onderwijs/BWBR0002399/README.md);  

h. leerjaar: het leerjaar waarin de leerling op de teldatum onderwijs volgt, dan wel wat betreft het praktijkonderwijs het aantal jaren dat de leerling is ingeschreven in het praktijkonderwijs en/of het speciaal voortgezet onderwijs voor moeilijk lerende kinderen;  

i. Nieuwkomer VO: de leerling die vreemdeling is als bedoeld in [artikel 1, onder m, van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) en op de teldatum korter dan één jaar dan wel één tot twee jaar in Nederland verblijft;  

j. verblijfsduur: de verblijfsduur in Nederland van de Nieuwkomer VO op de teldatum korter dan één jaar en van één tot twee jaar;  

k. registratienummer: het nummer van de school volgens BRIN;  

l. nevenvestiging: het bij een registratienummer behorende volgnummer van de vestiging, niet zijnde de hoofdvestiging of de dislocatie, behorende bij een school, volgens BRIN.    

### Artikel  3  

####Specificatie van examengegevens

De examengegevens, worden in bijlage 2 gespecificeerd en als volgt nader gedefinieerd: 

a. postcode van de woonplaats van de leerling: de officiële Nederlandse TPG codering, bestaande uit een numerieke woonplaatscode en een alfabetische lettercode;  

b. soort onderwijs: het in [artikel 5 van de wet](../../../../../../wet/wet/op/het/voortgezet/onderwijs/BWBR0002399/README.md) onderscheiden soort van voortgezet onderwijs dat een leerling volgt;  

c. leerweg: de theoretische leerweg, bedoeld in [artikel 10 van de wet](../../../../../../wet/wet/op/het/voortgezet/onderwijs/BWBR0002399/README.md), de beroepsgerichte leerwegen, bedoeld in [artikel 10b van de wet](../../../../../../wet/wet/op/het/voortgezet/onderwijs/BWBR0002399/README.md), dan wel de gemengde leerweg, bedoeld in [artikel 10d van de wet](../../../../../../wet/wet/op/het/voortgezet/onderwijs/BWBR0002399/README.md), waaronder tevens begrepen het leerwegondersteunend onderwijs bedoeld in [artikel 10e van de wet](../../../../../../wet/wet/op/het/voortgezet/onderwijs/BWBR0002399/README.md);  

d. sector: de sector, bedoeld in de [artikelen 10, derde lid](../../../../../../wet/wet/op/het/voortgezet/onderwijs/BWBR0002399/README.md), [10b, derde lid](../../../../../../wet/wet/op/het/voortgezet/onderwijs/BWBR0002399/README.md) en [10d, derde lid van de wet](../../../../../../wet/wet/op/het/voortgezet/onderwijs/BWBR0002399/README.md);  

e. afdeling: de afdeling, bedoeld in [artikel 10c van de wet](../../../../../../wet/wet/op/het/voortgezet/onderwijs/BWBR0002399/README.md);  

f. profiel: het profiel, bedoeld in [artikel 12 van de wet](../../../../../../wet/wet/op/het/voortgezet/onderwijs/BWBR0002399/README.md);  

g. examenjaar: het jaar waarin de uitslag van het examen wordt bepaald;  

h. vakken waarin examen is afgelegd: de vakken, conform de vakkentabel, waarin examen is afgelegd inclusief de naam van het werkstuk, de vakken of het thema waarop het werkstuk van toepassing is, de aanduiding ‘diplomavak’, het profiel-examendeel waartoe het vak gerekend wordt en de aanduiding die aangeeft of het vak een onderdeel is waarvoor het cijfer medebepalend is voor het combinatiecijfer;  

i. de cijfers van het schoolexamen: de beoordeling per onderdeel van het schoolexamen genoemd in [artikel 35 van het eindexamenbesluit](../../../../../../AMvB/eindexamenbesluit/vo/BWBR0004593/README.md);  

j. de cijfers van het centraal examen: de conform [artikel 42, tweede lid, van het eindexamenbesluit](../../../../../../AMvB/eindexamenbesluit/vo/BWBR0004593/README.md) vastgestelde beoordeling per vak waarin centraal examen is afgelegd uitgesplitst per tijdvak;  

k. de eindcijfers: de beoordeling per vak conform [artikel 47 van het eindexamenbesluit](../../../../../../AMvB/eindexamenbesluit/vo/BWBR0004593/README.md) alsmede het combinatiecijfer;  

l. de uitslag van het eindexamen: de uitslag vastgesteld conform [artikel 48 van het eindexamenbesluit](../../../../../../AMvB/eindexamenbesluit/vo/BWBR0004593/README.md);  

l. registratienummer: het nummer van de school volgens BRIN, waarop de leerling op de teldatum is ingeschreven;  

m. nevenvestiging: het bij een registratienummer van een school behorende volgnummer van de vestiging, niet zijnde de hoofdvestiging of de dislocatie.    

### Artikel  4  

####Wijze van levering

1.  Het bevoegd gezag levert de inschrijvingsgegevens van een bij de school ingeschreven leerling en de examengegevens van een leerling die bij de school staat ingeschreven en die deelneemt aan een examen of een deel daarvan, voor zover het bevoegd gezag van de school de uitslag bepaalt, tezamen met het persoonsgebonden nummer op elektronische wijze aan de Minister.   
2.  De inschrijvingsgegevens en examengegevens worden verstrekt overeenkomstig de specificatie als opgenomen in bijlage 1 respectievelijk bijlage 2 en de uitgebreide technische specificaties.   
3.  Indien het bevoegd gezag na overleg met de Minister, door de Minister niet in staat wordt geacht de gegevens op de in het eerste lid genoemde wijze te leveren, bepaalt de Minister na overleg met het bevoegd gezag op welke wijze de levering plaatsvindt.   

### Artikel  5  

####Melding inschrijvingsgegevens

1.  Het bevoegd gezag draagt er zorg voor dat alle op de teldatum betrekking hebbende inschrijvingsgegevens tezamen met de volledigheidsverklaring uiterlijk op 15 oktober van het schooljaar aan de Minister zijn gemeld.   
2.  In afwijking van het eerste lid, draagt het bevoegd gezag er zorg voor dat het inschrijvingsgegeven ‘datum van in- en uitschrijving’, bedoeld in artikel 2, onderdeel b, van de regeling, binnen 7 dagen aan de minister is gemeld.   
3.  Vanaf 1 juni volgend op de teldatum kunnen geen wijzigingen van de inschrijvingsgegevens worden aangeleverd die betrekking hebben op de teldatum, zonder een verklaring van een accountant omtrent de juistheid van de gegevens. Het bevoegd gezag van een school kan ervoor kiezen vanaf een eerdere datum, tussen de teldatum en 1 juni volgend op de teldatum, geen wijzigingen van de inschrijvingsgegevens aan te leveren die betrekking hebben op de teldatum, zonder een verklaring van een accountant omtrent de juistheid van de gegevens.   
4.  Het tweede lid is niet van toepassing op scholen die zijn aangewezen op grond van [artikel 56 van de wet](../../../../../../wet/wet/op/het/voortgezet/onderwijs/BWBR0002399/README.md).   

### Artikel  6  

####Melding examengegevens

1.  Het bevoegd gezag meldt het persoonsgebonden nummer en de examengegevens betreffende een leerling die bij de school is ingeschreven zo spoedig mogelijk aan de Minister, doch uiterlijk 2 weken nadat de uitslag van het desbetreffende examen is vastgesteld.   
2.  In afwijking van het eerste lid worden de resultaten behaald voor de schoolexamens en de vakken waarin schoolexamen is gedaan, zo spoedig mogelijk na vaststelling van de resultaten voor de schoolexamens aan de Minister gemeld, doch uiterlijk drie dagen voor het begin van het centraal examen. Uiterlijk drie dagen voor de aanvang van het tweede en derde tijdvak worden gegevens betreffende de kandidaten, de in de eerdere tijdvakken door die kandidaten behaalde cijfers, de, voor zover van toepassing, alsnog behaalde cijfers voor het schoolexamen en de vakken waarin een leerling examen zal afleggen, gemeld aan de Minister.   
3.  Onverminderd hetgeen in het eerste en tweede lid is vermeld, worden wijzigingen in de examengegevens binnen twee weken na het bekend worden van de wijziging door het bevoegd gezag aangeleverd aan de Minister.   

### Artikel  7  

####Terugmelding inschrijvingsgegevens

1.  Binnen één week na de melding van de inschrijvingsgegevens door het bevoegd gezag, meldt de Minister de geverifieerde inschrijvingsgegevens, inclusief de uitkomsten van de controles en de aanvullende gegevens van de basisregistratie personen, bedoeld in [artikel 24c, eerste lid, onderdeel g, van de Wet op het onderwijstoezicht](../../../../../../wet/wet/op/het/onderwijstoezicht/BWBR0013800/README.md), aan het bevoegd gezag.   
2.  Op 15 november, of 29 november, of 13 december dan wel op 4 januari volgend op de teldatum meldt de Minister aan het bevoegd gezag de in het basisregister onderwijs opgenomen inschrijvingsgegevens van de leerlingen betrekking hebbend op de teldatum en de gegevens betrekking hebbende op het jaar voorafgaande aan de teldatum, waarvoor het bevoegd gezag een volledigheidsverklaring heeft aangeleverd.   
3.  Op 21 juli dan wel op 5 oktober in het jaar volgend op het jaar van de teldatum, meldt de Minister aan het bevoegd gezag de in het basisregister onderwijs opgenomen inschrijvingsgegevens, betrekking hebbend op de teldatum, waarvan een accountantsverklaring is ontvangen.   
4.  Het derde lid is niet van toepassing op scholen die zijn aangewezen op grond van [artikel 56 van de wet](../../../../../../wet/wet/op/het/voortgezet/onderwijs/BWBR0002399/README.md).   

### Artikel  8  

####Terugmelding examengegevens

1.  De Minister meldt de geverifieerde examengegevens, inclusief de uitkomsten van de controles bedoeld in artikel 7, eerste lid, per omgaande aan het bevoegd gezag.   
2.  Op 15 november, of 29 november, of 13 december dan wel op 4 januari volgend op de teldatum meldt de Minister aan het bevoegd gezag de in het basisregister onderwijs opgenomen examengegevens betrekking hebbende op het voorafgaande schooljaar.   
3.  Op 21 juli meldt de Minister aan het bevoegd gezag de in het basisregister opgenomen examengegevens betrekking hebbende op het schooljaar voorafgaand aan de teldatum, waarvan een accountantsverklaring voor de inschrijvingsgegevens is ontvangen.   
4.  Het derde lid is niet van toepassing op scholen die zijn aangewezen op grond van [artikel 56 van de wet](../../../../../../wet/wet/op/het/voortgezet/onderwijs/BWBR0002399/README.md).   

### Artikel  9  

####Bekendmaking

1.  Deze regeling zal met de toelichting en bijlagen in Uitleg OCenW-Regelingen worden geplaatst.   
2.  Van deze plaatsing en terinzagelegging zal mededeling worden gedaan in de Staatscourant.   

### Artikel  9a  

####Technische specificaties

Er zijn ten behoeve van de uitvoering van deze regeling technische specificaties vastgesteld, welke zijn opgenomen in bijlage 3.  

### Artikel  10  

####Inwerkingtreding

Deze regeling treedt met ingang van 1 augustus 2003 in werking.  

### Artikel  11  

####Citeertitel

Deze regeling wordt aangehaald als ”Regeling gegevenslevering onderwijsnummer VO”.  

De 
minister van onderwijs, cultuur en wetenschappen, 
M.J.A. van derHoeven  

### Bijlage  1  

####Specificatie inschrijvingsgegevens [artikel 103b, tweede lid, van de wet](../../../../../../wet/wet/op/het/voortgezet/onderwijs/BWBR0002399/README.md)

| Gegeven  | Definitie  | Formaat  | Lengte  |
|:---|:---|:---|:---|
| 1. Persoonsgebonden nummer  | Het persoonsgebonden nummer als bedoeld in artikel 1 van de wet  | Numeriek  | 9  |
| 2. Postcode van de woonplaats van de leerling  | De officiële Nederlandse TPG codering, bestaande uit een numerieke woonplaatscode en een alfabetische lettercode  | Alfanumeriek  | 6  |
| 3. Registratienummer  | Het nummer van de school volgens de Basisregistratie Instellingen (Brin)  | Alfanumeriek  | 4  |
| 4. Vestiging  | Het vestigingsnummer van de vestiging behorend bij de school conform de Basisregistratie Instellingen (BRIN)  | Numeriek  | 2  |
| 5. Datum inschrijving  | De datum van de daadwerkelijke aanvang waarop de leerling het onderwijs op de school volgt  | Datum  | 8  |
| 6. Datum uitschrijving  | De datum waarop de leerling is uitgeschreven  | Datum  | 8  |
| 7. Nieuwkomer VO-categorie  | De Nieuwkomer VO, bedoeld in artikel 1 van de regeling aanvullende personele bekostiging voor Leerplusarrangement VO en voor Nieuwkomers VO’ (Nieuwkomer VO-categorie waardelijst: -4a de Nieuwkomer VO)  | Alfanumeriek  Waardelijst  | 2  |
| 8. Verblijfsduur (Nieuwkomer-ratio)  | Het aantal jaren dat de Nieuwkomer VO in Nederland verblijft’ (Nieuwkomer VO-verblijfsduur waardelijst: d1 korter dan één jaar in Nederland en d2 één tot 2 jaar in Nederland)  | Alfanumeriek  Waardelijst  | 2  |
| 9. Soort onderwijs/Profiel/ Sector/Leerweg/Afde-ling  | elementcode, zoals opgenomen in de meest recent gepubliceerde regeling  | Numeriek  | 4  |
| 10. Leerjaar  | Het leerjaar waarin de leerling onderwijs volgt  | Numeriek  | 1  |
| 11. Aantal jaren praktijkonderwijs  | Het aantal jaren dat de leerling is ingeschreven in het praktijkonderwijs en/of svo/mlk  | Numeriek  | 1  |

### Bijlage  2  

####Specificatie examengegevens [artikel 103b, tweede lid, van de wet](../../../../../../wet/wet/op/het/voortgezet/onderwijs/BWBR0002399/README.md)

| Gegeven  | Definitie  | Formaat  | Lengte  |
|:---|:---|:---|:---|
| 1. Persoonsgebonden nummer  | Het persoonsgebonden nummer als bedoeld in artikel 1 van de wet  | Numeriek  | 9  |
| 2. Postcode van de woonplaats van de leerling  | De officiële Nederlandse TPG codering, bestaande uit een numerieke woonplaatscode en een alfabetische lettercode  | Alfanumeriek  | 6  |
| 3. Registratienummer  | Het nummer van de school volgens de Basisregistratie Instellingen (BRIN)  | Alfanumeriek  | 4  |
| 4. Vestiging  | Het vestigingsnummer van de vestiging conform de Basisregistratie Instellingen die de uitslag van het examen bepaalt of heeft bepaald (BRIN)  | Numeriek  | 2  |
| 5. Soort onderwijs/Profiel/Sector/Leerweg/Afdeling  | Elementcode, zoals opgenomen in de meest recent gepubliceerde regeling behorend bij het type onderwijs dat met het betreffende examen kan worden afgesloten  | Numeriek  | 4  |
| 6. Examenjaar  | Het kalenderjaar waarin de uitslag is bepaald of naar verwachting zal worden bepaald  | Numeriek  | 4  |
| 7. Datum uitslag examen  | De datum waarop de uitslag van het examen is bepaald  | Datum  | 8  |
| 8. Uitslag examen  | Een indicatie die aangeeft of een kandidaat is geslaagd of afgewezen, zich heeft teruggetrokken voor het examen dan wel dat er sprake is van een gespreid examen of deelexamen  | Alfanumeriek  Waardelijst  | 1  |
| 9. Titel/thema werkstuk  | Titel van het profielwerkstuk of thema van het sectorwerkstuk  | Alfanumeriek  | 150  |
| 10. Becijfering werkstuk  | Indicatie die aangeeft welk cijfer is gegeven voor het werkstuk dan wel het feit dat er geen cijfer is gegeven  | Numeriek  | 3  |
| 11. Toepassing becijfering werkstuk  | Indicatie die aangeeft of de beoordeling van het werkstuk heeft plaatsgevonden in het examenjaar waarin de Indicatie die aangeeft of de becijfering van werkstuk heeft plaatsgevonden in het examenjaar waarin de uitslag van het examen is bepaald dan wel zal worden bepaald of de reden waarom er geen sprake is van een becijfering in het betreffende examenjaar  | Alfanumeriek  Waardelijst  | 1  |
| Vakgegevens  |
| 12. Examenvak  | Aanduiding van een vak waarin examen is afgelegd dan wel zal worden afgelegd conform de vakkentabel  | Numeriek  | 3  |
| 13. Diplomavak  | Indicatie die aangeeft of het resultaat of de beoordeling voor het vak is meegenomen bij de vaststelling van de uitslag van het examen  | Boolean (J of N)  | 1  |
| 14. Indicatie combinatiecijfer  | Indicatie die aangeeft dat het cijfer van het vak medebepalend is voor het combinatiecijfer  | Boolean (J of N)  | 1  |
| 15. Examendeel  | De aanduiding van het examendeel waartoe het vak behoort: algemeen deel, profieldeel of vrij deel  | Alfanumeriek  Waardelijst  | 1  |
| 16. Toepassing resultaat/beoordeling examenvak  | Indicatie die aangeeft of de beoordeling dan wel het resultaat voor het vak heeft plaatsgevonden in het schooljaar waarin de uitslag van het examen is bepaald dan wel zal worden bepaald of de reden waarom er geen sprake is van een beoordeling in het betreffende schooljaar  | Alfanumeriek  Waardelijst  | 1  |
| 17. Indicatie werkstuk  | Indicatie of het werkstuk betrekking heeft op het vak  | Boolean (J of N)  | 1  |
| 18. Programma  | Voor zover van toepassing een aanduiding van het niveau waarop voor het vak examen is gedaan dan wel zal worden gedaan  | Alfanumeriek  Waardelijst  | 3  |
| 19. Beoordeling schoolexamen  | Indicatie die aangeeft welke beoordeling is gegeven voor het vak tijdens het schoolexamen dan wel het feit dat er geen beoordeling is gegeven  | Alfanumeriek  Waardelijst  | 1  |
| 20. Cijfer schoolexamen  | Het cijfer zoals vastgesteld voor het vak op basis van de resultaten voor dat vak tijdens het schoolexamen  | Numeriek  | 3  |
| 21. Cijfer CE-1  | Het cijfer zoals vastgesteld voor het vak op basis van de resultaten voor dat vak tijdens het eerste tijdvak van het Centraal Examen  | Numeriek  | 3  |
| 22. Cijfer CE-2  | Het cijfer zoals vastgesteld voor het vak op basis van de resultaten voor dat vak tijdens het tweede tijdvak van het Centraal Examen  | Numeriek  | 3  |
| 23. Cijfer CE-3  | Het cijfer zoals vastgesteld voor het vak op basis van de resultaten voor dat vak tijdens het derde tijdvak van het Centraal Examen  | Numeriek  | 3  |
| 24. 1e Eindcijfer  | Het eindcijfer voor het vak zoals vastgesteld op basis van de resultaten behaald tijdens het schoolexamen en het Centraal Examen gedurende het eerste tijdvak  | Numeriek  | 2  |
| 25. 2e Eindcijfer  | Het eindcijfer voor het vak zoals vastgesteld op basis van de resultaten behaald tijdens het schoolexamen en het Centraal Examen gedurende het tweede tijdvak  | Numeriek  | 2  |
| 26. Combinatiecijfer  | Het gemiddelde van de eindcijfers van de onderdelen die op grond van het eindexamenbesluit artikel 49 lid 6 respectievelijk het Staatsexamenbesluit VO artikel 26 lid 3 zijn bepaald, dat wordt aangemerkt als het eindcijfer van één vak  | Numeriek  | 2  |
| 27. 3e Eindcijfer  | Het eindcijfer voor het vak zoals vastgesteld op basis van de resultaten behaald tijdens het schoolexamen en het Centraal Examen gedurende het derde tijdvak  | Numeriek  | 2  |
| 28. Cijfer cijferlijst  | Het cijfer voor het vak zoals vermeld op de cijferlijst  | Numeriek  | 2  |
| 29. Verwezen naar volgend tijdvak  | Indicatie die aangeeft of de examenkandidaat voor het betreffende vak is verwezen naar een volgend tijdvak  | Boolean (J of N)  | 1  |
| 30. Certificaat  | Indicatie die aangeeft of ingeval van deeleindexamen voor het vak een certificaat is behaald  | Boolean (J of N)  | 1  |

### Bijlage  3  

Ligt ter inzage bij het Ministerie van Onderwijs, Cultuur en Wetenschap. Gepubliceerd op de website van de IB-groep.  

<meta http-equiv='Content-Type' content='text/html; charset=utf-8' />

##Regeling indicatoren vermogensbeheer politiekorpsen

De Minister van Binnenlandse Zaken en Koninkrijksrelaties,  
Gelet op [artikel 4a, tweede lid](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md), en [artikel 13a, tweede lid van het Besluit comptabele regelgeving regionale politiekorpsen](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md)
Besluit:    

### Artikel  1  

1.  Het verhoudingsgetal ten behoeve van de begroting en meerjarenraming als bedoeld in [artikel 4a, eerste lid, onder a, van het Besluit comptabele regelgeving regionale politiekorpsen](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md) wordt verkregen door de som van de posten 1 en 3 van de lastenzijde van de begroting respectievelijk meerjarenraming te delen door de som van de posten 1 tot en met 11 van de batenzijde van de begroting respectievelijk meerjarenraming als bedoeld in het, in de bij de [Regeling modellen begroting, meerjarenraming en jaarrekening regionale politiekorpsen](../../../../../../ministeriele-regeling/regeling/modellen/begroting/meerjarenraming/en/jaarrekening/regionale/etc/BWBR0010890/README.md) behorende bijlage 1 opgenomen model 1 (B), onder 2.   
2.  De waarde van het op basis van het eerste lid verkregen verhoudingsgetal bedraagt minimaal 73% en maximaal 77%.   

### Artikel  2  

1.  Het verhoudingsgetal ten behoeve van de begroting en meerjarenraming als bedoeld in [artikel 4a, eerste lid, onder b, van het Besluit comptabele regelgeving regionale politiekorpsen](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md) wordt verkregen door de balanspost III te delen door de som van de balansposten I en II van de begroting respectievelijk meerjarenraming als bedoeld in het, in de bij de [Regeling modellen begroting, meerjarenraming en jaarrekening regionale politiekorpsen](../../../../../../ministeriele-regeling/regeling/modellen/begroting/meerjarenraming/en/jaarrekening/regionale/etc/BWBR0010890/README.md) behorende bijlage 1 opgenomen model 1 (B), onder 1.   
2.  De waarde van het op basis van het eerste lid verkregen verhoudingsgetal bedraagt minimaal 25% en maximaal 60%.   

### Artikel  3  

1.  Het verhoudingsgetal ten behoeve van de jaarrekening als bedoeld in [artikel 13a, eerste lid, onder a, van het Besluit comptabele regelgeving regionale politiekorpsen](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md) wordt verkregen door de som van de posten 1 en 3 van de lastenzijde van de jaarrekening te delen door de som van de posten 1 tot en met 11 van de batenzijde van de jaarrekening als bedoeld in het, in de bij de [Regeling modellen begroting, meerjarenraming en jaarrekening regionale politiekorpsen](../../../../../../ministeriele-regeling/regeling/modellen/begroting/meerjarenraming/en/jaarrekening/regionale/etc/BWBR0010890/README.md) behorende bijlage 2 opgenomen model B (J).   
2.  De waarde van het op basis van het eerste lid verkregen verhoudingsgetal bedraagt minimaal 73% en maximaal 77%.   

### Artikel  4  

1.  Het verhoudingsgetal ten behoeve van de jaarrekening als bedoeld in [artikel 13a, eerste lid, onder b, van het Besluit comptabele regelgeving regionale politiekorpsen](../../../../../../AMvB/besluit/comptabele/regelgeving/regionale/politiekorpsen/BWBR0006563/README.md) wordt verkregen door de som van de balanspost III te delen door de som van de balansposten I en II van de meerjarenraming als bedoeld in het, in de bij de [Regeling modellen begroting, meerjarenraming en jaarrekening regionale politiekorpsen](../../../../../../ministeriele-regeling/regeling/modellen/begroting/meerjarenraming/en/jaarrekening/regionale/etc/BWBR0010890/README.md) gehorende bijlage 2 opgenomen model A (J).   
2.  De waarde van het op basis van het eerste lid verkregen verhoudingsgetal bedraagt minimaal 25% en maximaal 60%.   

### Artikel  5  

1.  In afwijking in zoverre van de artikelen 1, tweede lid en 3, tweede lid worden de waarden als volgt vastgesteld: 

a. voor het jaar 2003: minimaal 65% en maximaal 85%;  

b. voor het jaar 2004: minimaal 67% en maximaal 83%;  

c. voor het jaar 2005: minimaal 69% en maximaal 81%.  

d. voor het jaar 2006: minimaal 71% en maximaal 79%.     
2.  In afwijking in zoverre van de artikelen 2, tweede lid en 4, tweede lid worden de waarden als volgt vastgesteld: 

a. voor het jaar 2003: minimaal 40% en maximaal 80%;  

b. voor het jaar 2004: minimaal 42,5% en maximaal 77,5%;  

c. voor het jaar 2005: minimaal 45% en maximaal 75%;  

d. voor het jaar 2006: minimaal 47,5% en maximaal 72,5%.     

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot 1 januari 2003.  

### Artikel  7  

Deze regeling wordt aangehaald als: Regeling indicatoren vermogensbeheer politiekorpsen.  
Deze regeling zal met de toelichting in de Staatscourant worden geplaatst.   

De 
Minister van Binnenlandse Zaken en Koninkrijksrelaties, 
J.W.Remkes    

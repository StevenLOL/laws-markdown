<meta http-equiv='Content-Type' content='text/html; charset=utf-8' />

##Regeling ontheffing vervoer op luchtvaartterreinen van benzine en kerosine bij zicht minder dan 200 meter

De Minister van Verkeer en Waterstaat,  
Gelet op artikel 8 van de Wet Gevaarlijke Stoffen (Stb. 1963, 313).
Besluit:    

### Artikel  1  

Van [artikel 6, eerste lid, van hoofdstuk II van bijlage 2 van de Regeling vervoer over land van gevaarlijke stoffen](../../../../../../../../../../../../ministeriele-regeling/regeling/vervoer/over/land/van/gevaarlijke/stoffen/BWBR0010054/README.md) wordt ontheffing verleend ten behoeve van het vervoeren van benzine met UN-nummer 1203 en kerosine met UN-nummer 1223 als bedoeld in randnummer 3.2.1 van [bijlage 1 bij de Regeling vervoer over land van gevaarlijke stoffen](../../../../../../../../../../../../ministeriele-regeling/regeling/vervoer/over/land/van/gevaarlijke/stoffen/BWBR0010054/README.md), op de ingevolge de [Luchtvaartwet](../../../../../../../../../../../../wet/luchtvaartwet/BWBR0002267/README.md) aangewezen luchtvaartterreinen van N.V. Luchthaven Schiphol, N.V. Luchthaven Maastricht, N.V. Luchthaven Eelde en Luchthaven Rotterdam, voor het tanken van luchtvaartuigen, onder de volgende voorschriften: 

a. Op het voor het publiek toegankelijk gedeelte van bovenbedoelde luchtvaartterreinen: 

1º. mag de bestuurder van de transporteenheid niet sneller rijden dan 30 km per uur;  

2º. dient de transporteenheid te zijn voorzien van een in werking gesteld en rondom zichtbaar geel/oranje zwaailicht, of dient de transporteenheid zowel aan de voor- als achterzijde te worden begeleid door een voertuig dat is voorzien van een in werking gesteld en zichtbaar geel/oranje zwaailicht;  

3º. dient de transporteenheid te zijn voorzien van in werking gestelde rode contourverlichting.    

b. Op de niet voor publiek toegankelijke gedeelten van bovenbedoelde luchtvaartterreinen: 

1º. mag de bestuurder van de transporteenheid op de randwegen niet sneller rijden dan 30 km per uur;  

2º. mag de bestuurderr van de transporteenheid op de platformen niet sneller rijden dan 15 km per uur;  

3º. dient de transporteenheid te zijn voorzien van een in werking gestelde rode contourverlichting.      

### Artikel  2  

Deze regeling treedt in werking met ingang van de tweede dag na de dagtekening van de Nederlandse Staatscourant waarin zij wordt geplaatst. Deze regeling zal in de Nederlandse Staatscourant worden geplaatst.  

's-Gravenhage 
27 februari 1991    

De 
Minister van Verkeer en Waterstaat, 
J. R. H.Maij-Weggen    

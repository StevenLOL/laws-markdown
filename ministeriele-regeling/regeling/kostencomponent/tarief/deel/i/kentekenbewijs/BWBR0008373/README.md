<meta http-equiv='Content-Type' content='text/html; charset=utf-8' />

##Regeling kostencomponent tarief deel I kentekenbewijs

De Minister van Verkeer en Waterstaat,  
Gelet op [artikel 4q, tweede lid, van de Wegenverkeerswet 1994](../../../../../../../../wet/wegenverkeerswet/1994/BWBR0006622/README.md), [artikel V, tweede lid, van de wet van 29 maart 1996 tot wijziging van de Wegenverkeerswet 1994, houdende regeling van de verzelfstandiging van de Rijksdienst voor het Wegverkeer](../../../../../../../../wet/wijzigingswet/wegenverkeerswet/1994/(regeling/verzelfstandiging/etc/BWBR0007978/README.md) (Stb. 257) alsmede op [artikel 35 van het Kentekenreglement](../../../../../../../../AMvB/kentekenreglement/BWBR0006951/README.md);
Besluit:    

### Artikel  1  

1.  Het in [artikel 4q, tweede lid, van de Wegenverkeerswet 1994](../../../../../../../../wet/wegenverkeerswet/1994/BWBR0006622/README.md) bedoelde bedrag is vastgesteld op: 

a. € 22,60 voor deel IA van een kentekenbewijs;  

b. € 5,03 voor deel IB van een kentekenbewijs.     
2.  Het in [artikel V, tweede lid, van de wet van 29 maart 1996 tot wijziging van de Wegenverkeerswet 1994, houdende regeling van de verzelfstandiging van de Rijksdienst voor het Wegverkeer](../../../../../../../../wet/wijzigingswet/wegenverkeerswet/1994/(regeling/verzelfstandiging/etc/BWBR0007978/README.md) (Stb. 257) bedoelde bedrag is vastgesteld op: € 0,00.   

### Artikel  2  

De in artikel 1, eerste lid, onderdelen a en b, genoemde bedragen zijn van toepassing op de eerste afgifte van een deel IA van een kentekenbewijs en op de afgifte van een deel IB van een kentekenbewijs.  

### Artikel  3  

Deze regeling treedt in werking met ingang van 1 januari 1997.  

### Artikel  4  

Deze regeling wordt aangehaald als: Regeling kostencomponent tarief deel I kentekenbewijs.  
Deze regeling zal met de toelichting in de Staatscourant worden geplaatst.   

’s-Gravenhage 
3 december 1996    

De 
Minister van Verkeer en Waterstaat, 
A.Jorritsma-Lebbink    

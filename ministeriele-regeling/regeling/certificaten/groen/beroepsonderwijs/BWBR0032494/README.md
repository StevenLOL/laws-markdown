<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 13 december 2012, nr. WJZ/12374628, houdende het aanwijzen van onderdelen van een kwalificatie of kwalificaties waaraan een certificaat is verbonden (Regeling certificaten groen beroepsonderwijs)

De Minister van Economische Zaken,  
Handelende na overleg met de Minister van Onderwijs, Cultuur en Wetenschap;

Gelet op [artikel 3 van het Besluit certificaten groen beroepsonderwijs](../../../../../../AMvB/besluit/certificaten/groen/beroepsonderwijs/BWBR0032228/README.md), [artikel 7, eerste lid, van het Honden- en kattenbesluit 1999](../../../../../../AMvB/honden-/en/kattenbesluit/1999/BWBR0010200/README.md) en [artikel 17, eerste lid, van het Besluit gewasbeschermingsmiddelen en biociden](../../../../../../AMvB/besluit/gewasbeschermingsmiddelen/en/biociden/BWBR0022530/README.md);
Besluit:    

### Artikel  1  

Er is een certificaat verbonden aan de volgende onderdelen van een kwalificatie of kwalificaties: 

a. wettelijke beroepsvereisten gewasbescherming, onderdeel van de kwalificatie Vakbekwaam medewerker teelt, bedoeld in [Bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

b. gewasbescherming B, onderdeel van de kwalificatie Manager teelt en gewasbescherming, bedoeld in [Bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

c. gewasbescherming C, onderdeel van de kwalificatie Manager teelt en gewasbescherming, bedoeld in [Bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

d. wettelijke beroepsvereisten gezelschapsdieren HKB, onderdeel van de kwalificaties Ondernemers gezelschapsdieren of Vakbekwaam verkoper gezelschapsdieren, bedoeld in [Bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

e. wettelijke beroepsvereisten recreatiedieren HKB, onderdeel van de kwalificaties Recreatiedieren 3 (dierverzorger recreatiedieren) en Ondernemer/manager recreatiedieren, bedoeld in [Bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

f. wettelijke beroepsvereisten gezelschapsdieren [Besluit houders van dieren](../../../../../../AMvB/besluit/houders/van/dieren/BWBR0035217/README.md), Crebocode 97790 en 97791, bedoeld in [bijlage 2 van de Regeling vaststelling kwalificatiedossier en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md);  

g. wettelijke beroepsvereisten recreatiedieren [Besluit houders van dieren](../../../../../../AMvB/besluit/houders/van/dieren/BWBR0035217/README.md), Crebocode 97720 en 97730, bedoeld in [bijlage 2 van de Regeling vaststelling kwalificatiedossiers en opleidingsdomeinen 2012](../../../../../../ministeriele-regeling/regeling/vaststelling/kwalificatiedossiers/en/opleidingsdomeinen/2012/BWBR0031310/README.md).  

### Artikel  2  

Wijzigt de Regeling uitvoering Honden- en kattenbesluit 1999. 

### Artikel  3  

De resultatenlijst behorend bij een certificaat als bedoeld in artikel 1, onderdelen g en h, vermelden de diergroep, bedoeld in [artikel 8.6 van de Regeling houders van dieren](../../../../../../ministeriele-regeling/regeling/houders/van/dieren/BWBR0035248/README.md), waarvoor het onderwijs is genoten. 

### Artikel  4  

Deze regeling treedt in werking met ingang van 1 januari 2013. Indien de Staatscourant waarin deze regeling wordt geplaatst, wordt uitgegeven na 1 januari 2013, treedt zij in werking met ingang van de dag na de datum van uitgifte van de Staatscourant waarin zij wordt geplaatst, en werkt zij terug tot en met 1 januari 2013. 

### Artikel  5  

Deze regeling wordt aangehaald als: Regeling certificaten groen beroepsonderwijs. 
Deze regeling zal met de toelichting in de Staatscourant worden geplaatst.   

’s-Gravenhage 
13 december 2012   

De 
Minister van Economische Zaken, 
H.G.J. Kamp     

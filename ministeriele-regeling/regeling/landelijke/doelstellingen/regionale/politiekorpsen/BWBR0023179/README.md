<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 7 december 2007, nr. 2007-0000523299, houdende regels over de landelijke doelstellingen voor de regionale politiekorpsen (Regeling landelijke doelstellingen regionale politiekorpsen)

De Minister van Binnenlandse Zaken en Koninkrijksrelaties,  
Handelende in overeenstemming met de Minister van Justitie;

Gelet op [artikel 43b, vijfde lid, van de Politiewet 1993](../../../../../../../wet/politiewet/1993/BWBR0006299/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a. Ministers: de Ministers van Binnenlandse Zaken en Koninkrijksrelaties en van Justitie;  

b. hoofdlijnen van beleid: de hoofdlijnen, bedoeld in [artikel 43a, eerste lid, van de Politiewet 1993](../../../../../../../wet/politiewet/1993/BWBR0006299/README.md);  

c. landelijke doelstellingen op regionaal niveau: de doelstellingen, bedoeld in [artikel 43b, eerste lid, van de Politiewet 1993](../../../../../../../wet/politiewet/1993/BWBR0006299/README.md);  

d. beleidsplan: het beleidsplan, bedoeld in [artikel 31 van de Politiewet 1993](../../../../../../../wet/politiewet/1993/BWBR0006299/README.md);  

e. jaarverslag: het jaarverslag, bedoeld in [artikel 31 van de Politiewet 1993](../../../../../../../wet/politiewet/1993/BWBR0006299/README.md);  

f. indicator: aanduiding van de wijze waarop resultaten worden gemeten zoals aangegeven in de hoofdlijnen van beleid.    

### Artikel  2  

####Ontwerp van de landelijke doelstellingen op regionaal niveau

De Ministers stellen aan de korpsbeheerder een termijn waarbinnen deze gelegenheid heeft zijn advies over het ontwerp van de landelijke doelstellingen op regionaal niveau uit te brengen.  

### Artikel  3  

####Beleidsplan

Indien de Ministers de landelijke doelstellingen op regionaal niveau aanvullen of wijzigen, wordt deze aanvulling of wijziging verwerkt in het beleidsplan met ingang van het jaar volgend op het jaar waarin de aanvulling of wijziging is vastgesteld.  

### Artikel  4  

####Jaarverslag

1.  In het jaarverslag worden de resultaten die in het voorgaande jaar zijn behaald met de verwezenlijking van de landelijke doelstellingen op regionaal niveau opgenomen onder vermelding van: 

a. de bron waaruit blijkt dat ze zijn behaald, voor zover zij kwantitatief van aard zijn en  

b. de verrichte inspanningen, voor zover zij kwalitatief van aard zijn.     
2.  Indien aan de landelijke doelstellingen op regionaal niveau indicatoren zijn verbonden, wordt in het jaarverslag gerapporteerd over de ontwikkelingen en de behaalde resultaten per indicator.   
3.  Indien een aan een landelijke doelstelling op regionaal niveau verbonden resultaat niet is behaald of dreigt niet te worden behaald, wordt in het jaarverslag aangegeven wat daarvan de reden is en op welke wijze het regionale politiekorps beoogt dit resultaat alsnog te behalen.   

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  6  

Deze regeling wordt aangehaald als: Regeling landelijke doelstellingen regionale politiekorpsen.  
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. terHorst   

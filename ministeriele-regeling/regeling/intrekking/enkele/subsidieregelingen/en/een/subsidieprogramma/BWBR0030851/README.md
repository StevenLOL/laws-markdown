<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu van 6 december 2011, nr. IENM/BSK-2011/161754 tot intrekking van enkele subsidieregelingen en het laten vervallen van een subsidieprogramma op de beleidsterreinen ruimtelijke ordening en milieu (Intrekking enkele subsidieregelingen en een subsidieprogramma)

De Minister van Infrastructuur en Milieu,  
Gelet op artikel 15.13, eerste en tweede lid, van de Wet milieubeheer, artikel 6.10, eerste lid, van de Wet ruimtelijke ordening en de artikelen 6.3.1.5, eerste lid, 6.3.2.1, vierde lid, en 6.3.4.1, vierde lid, van het Besluit ruimtelijke ordening;
Besluit:    

### Artikel  I  

1. De volgende regelingen worden ingetrokken: 

a.de Projectstimuleringsregeling INTERREG IV;

b.de RijksCofinancieringsregeling INTERREG IV;

c.de Subsidieregeling aanpak zwerfafval;

d.de Subsidieregeling dieselmotoren voor binnenvaartschepen;

e.de Subsidieregeling maatschappelijke organisaties en milieu 2009, en

f.de Subsidieregeling milieugerichte technologie.
2. Wijzigt de Subsidieregeling emissieverminderende voorzieningen voor voertuigen.

### Artikel  II  

De regelingen en de paragraaf, genoemd in artikel I, eerste lid, respectievelijk, tweede lid, zoals zij luidden voor 1 januari 2012, blijven van toepassing op subsidies die voor 1 januari 2012 zijn aangevraagd of verleend op grond van die regelingen of die paragraaf. 

### Artikel  III  

Deze regeling treedt in werking met ingang van 1 januari 2012. Indien de Staatscourant waarin deze regeling wordt geplaatst, wordt uitgegeven na 30 december 2011, treedt zij in werking met ingang van de dag na dagtekening van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.   

’s-Gravenhage 
6 december 2011   

De 
Minister van Infrastructuur en Milieu, 
M.H. Schultz van Haegen     

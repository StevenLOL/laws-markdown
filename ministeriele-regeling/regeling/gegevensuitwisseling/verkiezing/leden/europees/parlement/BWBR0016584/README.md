<meta http-equiv='Content-Type' content='text/html; charset=utf-8' />

##Regeling van de Minister voor Bestuurlijke Vernieuwing en Koninkrijksrelaties van 1 april 2004, nr. CZW04/19880, houdende nadere regels omtrent de wijze en het tijdstip van de mededeling, bedoeld in artikel Y 32, achtste lid, van de Kieswet

De Minister voor Bestuurlijke Vernieuwing en Koninkrijksrelaties,  
Gelet op [artikel Y 7 van het Kiesbesluit](../../../../../../../../AMvB/kiesbesluit/BWBR0004632/README.md);
Besluit:    

### Artikel  1  

Uiterlijk zeven dagen na de dag van kandidaatstelling voor de verkiezing van de leden van het Europees Parlement verstrekken burgemeester en wethouders aan Onze Minister voor Bestuurlijke Vernieuwing en Koninkrijksrelaties per e-mail de gegevens van de in [artikel Y 3, onder b, van de Kieswet](../../../../../../../../wet/kieswet/BWBR0004627/README.md) bedoelde personen, waarvan de kiesgerechtigdheid voor de verkiezing van de leden van het Europees Parlement in de gemeentelijke administratie is geregistreerd.  

### Artikel  2  

1.  Onder de gegevens, bedoeld in artikel 1, wordt verstaan: 

a. naam of namen;  

b. voornaam of voornamen;  

c. meisjesnaam, indien deze afwijkt van onderdeel a;  

d. geslacht;  

e. nationaliteit;  

f. geboortedatum;  

g. geboorteplaats;  

h. plaats of district in de lidstaat waar de kiezer het laatst was ingeschreven;  

i. de aanduiding van de lidstaat Nederland.     
2.  De gegevens, bedoeld in het eerste lid, onder c en h, worden verstrekt voor zover deze als afzonderlijke gegevens zijn vermeld op het formulier, dat vastgesteld wordt op grond van [artikel Y 32, vierde lid, van de Kieswet](../../../../../../../../wet/kieswet/BWBR0004627/README.md), en voor zover deze gegevens redelijkerwijs uit de gemeentelijke administratie zijn te herleiden.   

### Artikel  3  

Na ontvangst van de gegevens draagt Onze Minister voor Bestuurlijke Vernieuwing en Koninkrijksrelaties zorg dat deze gegevens onverwijld worden toegezonden aan de autoriteiten, bedoeld in [artikel Y 32, achtste lid, van de Kieswet](../../../../../../../../wet/kieswet/BWBR0004627/README.md).  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.   

De 
Minister voor Bestuurlijke Vernieuwing en Koninkrijksrelaties, 
Th.C. deGraaf    

<meta http-equiv='Content-Type' content='text/html; charset=utf-8' />

##Regeling methoden van onderzoek ten aanzien van teer-, nicotine- en koolmonoxidegehaltes in sigaretten en shag

De Minister van Volksgezondheid, Welzijn en Sport,  
Gelet op [artikel 3 van het Aanduidingenbesluit tabaksproducten](../../../../../../../../../../../../../AMvB/aanduidingenbesluit/tabaksprodukten/BWBR0006920/README.md), alsmede op [artikel 4 van het Besluit maximumgehaltes aan teer, nicotine en koolmonoxide in sigaretten en shag](../../../../../../../../../../../../../AMvB/besluit/teergehalte/sigaretten/BWBR0006531/README.md);
Besluit:     

### Artikel  1  

1.  Als methoden van onderzoek, die bij uitsluiting beslissend zijn voor de vaststelling of een sigaret aan de wettelijk gestelde eisen ter zake van de gehaltes aan teer, nicotine of koolmonoxide voldoet, worden aangewezen de metingen volgens de volgende normen: 

a.  ISO 4387 voor teer; 

b.  ISO 10315 voor nicotine; 

c.  ISO 8454 voor koolmonoxide.    
2.  De juistheid van de maximumgehaltes en van de vermeldingen inzake teer, nicotine en koolmonoxide op de sigarettenpakjes, bedoeld in [artikel 2 van het Besluit maximumgehaltes aan teer, nicotine en koolmonoxide in sigaretten en shag](../../../../../../../../../../../../../AMvB/besluit/teergehalte/sigaretten/BWBR0006531/README.md) en in [artikel 1, derde lid, onder a, b en c van het Aanduidingenbesluit tabaksproducten](../../../../../../../../../../../../../AMvB/aanduidingenbesluit/tabaksprodukten/BWBR0006920/README.md), wordt geverifieerd aan de hand van ISO-norm 8243.   

###Artikel 2 

1. Als methoden van onderzoek, die bij uitsluiting beslissend zijn voor de vaststelling of een shagje aan de wettelijk gestelde eisen ter zake van de gehaltes aan teer of nicotine voldoet, worden aangewezen de metingen volgens de volgende normen:

a.NEN/ISO 15592-3 voor teer, gemeten met behulp van een shagje met 750 mg tabak, waarbij, in afwijking van Annex B, tabel B.1, een standaard type papier wordt gebruikt als bedoeld in het derde lid;

b.ISO 10315 voor nicotine, gemeten met behulp van een shagje met 750 mg tabak, waarbij een standaard type papier wordt gebruikt als bedoeld in het derde lid.
2. De juistheid van het maximum gehalte aan teer, bedoeld in [artikel 3, eerste lid, van het Besluit maximumgehaltes aan teer, nicotine en koolmonoxide in sigaretten en shag](../../../../../../../../../../../../../AMvB/besluit/teergehalte/sigaretten/BWBR0006531/README.md) en van de vermeldingen inzake teer en nicotine op shagverpakkingen, bedoeld in [artikel 1, vierde lid, onder a en b, van het Aanduidingenbesluit tabaksproducten](../../../../../../../../../../../../../AMvB/aanduidingenbesluit/tabaksprodukten/BWBR0006920/README.md) wordt geverifieerd aan de hand van ISO 15592-1.
3. Het type vloeipapier als bedoeld in het eerste lid, onder a en b, voldoet aan de volgende specificaties:

|--- |Eenheid |Nieuw type papier |Testmethode |
|:---|:---|:---|:---|
|*Kleur* | --- |Wit | --- |
|*Markering* | --- |Markering cylinder | --- |
|*Papier gewicht* |G/m<sup>2</sup> |Gemiddelde |Gemiddelde tolerantie | ISO 536 |
| --- | --- |23.0 |+/– 1.0 | --- |
|*Dikte* (10 maal) |μm |350 |+/– 20 |ISO 438 |
|*Vulstof CaCO<sub>3</sub>* |% |26.8 |+/– 2.7 |LANA n° 15 |
|*Witheid* |% |– |Min. 82 |ISO 2470 |
|*Luchtdoorlaatbaarheid* (bij een druk van 1 kPa) |Cm<sup>3</sup>/min/cm<sup>2</sup> |140 |+/– 7 |ISO 2965 |
|*Drukverloop relatie* | --- |Lineair |ISO2965 |
|*Additieven natrium/kalium-citraat* |% |1.10 |+/– 0.20 |STG n° 13 |

### Artikel  3  

Deze regeling treedt in werking met ingang van 1 mei 2002.  

### Artikel  4  

Deze regeling wordt aangehaald als: Regeling methoden van onderzoek ten aanzien van teer-, nicotine- en koolmonoxidegehaltes in sigaretten en shag. 
Deze regeling zal met de toelichting in de Staatscourant worden geplaatst.   

De 
Minister van Volksgezondheid, Welzijn en Sport, 
E. Borst-Eilers      

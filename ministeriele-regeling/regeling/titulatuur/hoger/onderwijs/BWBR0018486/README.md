<meta http-equiv='Content-Type' content='text/html; charset=utf-8' />

##Regeling andere toevoeging aan wo-graden

De staatssecretaris van onderwijs, cultuur en wetenschap;
Gelet op:

• [artikel 7.10a, eerste lid, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md)
Besluit  

### Artikel  1  

####Andere toevoeging wetenschappelijk onderwijs

Als toevoeging aan de graden Bachelor en Master, verleend na het met goed gevolg afleggen van het afsluitend examen van een bacheloropleiding onderscheidenlijk masteropleiding in het wetenschappelijk onderwijs op het gebied van het recht, wordt vastgesteld ”of Laws”. 

### Artikel 1a 

####Afkorting andere toevoeging wetenschappelijk onderwijs

De graden met toevoeging, als bedoeld in artikel 1, worden als volgt afgekort:

a. Bachelor met de toevoeging ‘of Laws’: LLB;  

b. Master met de toevoeging ‘of Laws’: LLM.  

### Artikel  1b  

####Vaststelling referentielijst internationale herkenbaarheid titulatuur hoger beroepsonderwijs

De referentielijst internationale herkenbaarheid titulatuur hoger beroepsonderwijs, bedoeld in [artikel 5a.2, lid 2a, onderdeel a, van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), en de graden met toevoegingen, bedoeld in [artikel 7.19a, lid 3a, van deze wet](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), worden vastgesteld overeenkomstig de bijlage bij deze regeling. 

###Artikel 2 

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.

### Artikel  3  

####Citeertitel

Deze regeling wordt aangehaald als: Regeling titulatuur hoger onderwijs. Deze regeling zal met de toelichting in de Staatscourant worden geplaatst. 

De 
staatssecretaris van onderwijs, cultuur en wetenschap, 
drs. M.Rutte 

### Bijlage  

####Referentielijst internationale herkenbaarheid titulatuur hoger beroepsonderwijs

In deze bijlage worden voor het hoger beroepsonderwijs per onderdeel van het Centraal register opleidingen hoger onderwijs internationaal herkenbare bachelor- en mastergraden met toevoegingen benoemd. Het gaat om de volgende onderdelen van het Centraal register opleidingen hoger onderwijs: 

– economie;  

– gedrag en maatschappij;  

– gezondheidzorg;  

– landbouw en natuurlijke omgeving;  

– onderwijs;  

– recht;  

– taal en cultuur;  

– techniek.   Deze bijlage behoort bij de Regeling titulatuur hoger onderwijs. 

####Economie

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Arts’  | BA  | Opleidingen die voor het grootste deel gericht zijn op economie, talen, management, marketing en communicatie.  |
| ‘of Science’  | BSc  | Opleidingen die voor het grootste deel gericht zijn op accountancy, finance, informatica en communicatiesystemen.  |
| ‘of Business Administration’  | BBA  | Opleidingen die voor het grootste deel gericht zijn op bedrijfskunde.  |
| ‘of Laws’  | LLB  | Opleidingen die voor het grootste deel gericht zijn op rechten, bijvoorbeeld de opleiding Hogere Juridische Opleiding.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Arts’  | MA  | Opleidingen die voor het grootste deel gericht zijn op economie, talen, management, marketing en communicatie.  |
| ‘of Science’  | MSc  | Opleidingen die voor het grootste deel gericht zijn op accountancy, finance, informatica en communicatiesystemen.  |
| ‘of Business Administration’  | MBA  | Opleidingen die voor het grootste deel gericht zijn op bedrijfskunde.  |

####Gedrag en maatschappij

| Toevoeging aan bachelorgraad  | Aanduiding  | In aanmerking komende opleidingen  |
|:---|:---|:---|
| ‘of Arts’  | BA  | Opleidingen die voor het grootste deel gericht zijn op management, therapie, pastoraal werk, veiligheidskunde, pedagogiek en toegepaste psychologie.  |
| ‘of Social Work’  | BSW  | Opleidingen die voor het grootste deel gericht zijn op maatschappelijk werk en dienstverlening, culturele en maatschappelijke vorming, sociaal pedagogische hulpverlening en social work.  |
| ‘of Laws’  | LLB  | Opleidingen die voor het grootste deel gericht zijn op rechten, bijvoorbeeld opleiding Sociaal-Juridische Dienstverlening  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Arts’  | MA  | Opleidingen die voor het grootste deel gericht zijn op management, therapie, pastoraal werk, veiligheidskunde, pedagogiek en toegepaste psychologie.  |
| ‘of Social Work’  | MSW  | Opleidingen die voor het grootste deel gericht zijn op maatschappelijk werk en dienstverlening, culturele en maatschappelijke vorming, sociaal pedagogische hulpverlening en social work.  |

####Gezondheidzorg

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Arts’  | BA  | Opleidingen die voor het grootste deel gericht zijn op management en kunstzinnige therapie.  |
| ‘of Science’  | BSc  | Opleidingen die voor het grootste deel gericht zijn op techniek, laboratoriumonderzoek en die een sterke natuurwetenschappelijke component hebben zoals fysiotherapie, verloskunde en logopedie.  |
| ‘of Nursing’  | BNurs / BN  | Opleidingen die voor het grootste deel gericht zijn op verpleegkunde.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Arts’  | MA  | Opleidingen die voor het grootste deel gericht zijn op management en kunstzinnige therapie.  |
| ‘of Science’  | MSc  | Opleidingen die voor het grootste deel gericht zijn op techniek en laboratoriumonderzoek en die een sterke natuurwetenschappelijke component hebben zoals fysiotherapie, verloskunde en logopedie.  |
| ‘of Nursing’  | MNurs / MN  | Opleidingen die voor het grootste deel gericht zijn op een verdieping of verbreding in de verpleegkunde.  |
| ‘Advances Nurse practitioner’  | MANP  | Opleidingen die voor het grootste deel gericht zijn op het opleiden tot Advanced Nurse Practitioner en waarbij de graad MANP een duidelijke functie heeft in de beroepspraktijk.  |
| ‘Physician Assistant’  | MPA  | Opleiding die voor het grootste deel gericht zijn op het opleiden tot Physician Assistant en waarbij de graad MPA een duidelijke functie heeft in de beroepspraktijk.  |

####Landbouw en natuurlijke omgeving

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Science’  | BSc  | Opleidingen die voor het grootste deel gericht zijn op landbouw, veehouderij, tuinbouw, milieu en landschap.  |
| ‘of Education’  | BEd  | Lerarenopleidingen die voor het grootste deel gericht zijn op landbouw en natuurlijke omgeving. Bijvoorbeeld de lerarenopleiding Educatie en Kennismanagement Groene Sector.  |
| ‘of Business Administration’  | BBA  | Opleidingen die voor het grootste deel gericht zijn op bedrijfskunde.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Science’  | MSc  | Opleidingen die voor het grootste deel gericht zijn op landbouw, veehouderij, tuinbouw, milieu en landschap.  |
| ‘of Education’  | MEd  | Lerarenopleidingen en onderwijskundige opleidingen.  |

####Onderwijs

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Education’  | BEd  | Lerarenopleidingen, waaronder lerarenopleidingen in de kunstsector en opleidingskundige opleidingen.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Arts’  | MA  | Opleidingen die voor het grootste deel gericht zijn op management.  |
| ‘of Education’  | MEd  | Lerarenopleidingen en onderwijskundige opleidingen.  |

####Recht

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Laws’  | LLB  | Opleidingen die voor het grootste deel gericht zijn op rechten, bijvoorbeeld de opleiding HBO Rechten.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Laws’  | LLM  | Opleidingen die voor het grootste deel gericht zijn op rechten.  |

####Taal en cultuur

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Music’  | Bmus  | Opleidingen die voor het grootste deel gericht zijn op muziek.  |
| ‘of Fine Art’  | BFA  | Opleidingen die voor het grootste deel gericht zijn op de beeldende kunsten.  |
| ‘of Design’  | BDes  | Opleidingen die voor het grootste deel gericht zijn vormgeving.  |
| ‘of Arts’  | BA  | Opleidingen die niet in aanmerking komen voor de toevoeging ‘of Music’, ‘of Fine Art’ of ‘of Design’.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Music’  | MMus  | Opleidingen die voor het grootste deel gericht zijn op muziek.  |
| ‘of Fine Art’  | MFA  | Opleidingen die voor het grootste deel gericht zijn op de beeldende kunsten.  |
| ‘of Design’  | MDes  | Opleidingen die voor het grootste deel gericht zijn op vormgeving.  |
| ‘of Arts’  | MA  | Opleidingen die niet in aanmerking komen voor de toevoeging ‘of Music’, ‘of Fine Art’ of ‘of Design’.  |
| ‘of Science’  | MSc  | Opleidingen die gericht zijn op de architectuur.  |

####Techniek

| Toevoeging aan bachelorgraad  | Aanduiding  | In aanmerking komende bacheloropleidingen  |
|:---|:---|:---|
| ‘of Engineering’  | BEng  | Opleidingen die specifiek opleiden voor het beroep van ingenieur. Dit zijn vooral opleidingen op het gebied van de bouwkunde, elektrotechniek en werktuigbouwkunde.  |
| ‘of Science’  | BSc  | Opleidingen die niet specifiek opleiden voor een traditioneel ingenieursberoep. Dit zijn vooral de natuurwetenschappelijke- en wiskundige opleidingen op het gebied van chemie en laboratorium, logistiek en vervoer, milieutechniek, textieltechniek en in het domein van ICT en Creative Technologies.  |

| Toevoeging aan mastergraad  | Aanduiding  | In aanmerking komende masteropleidingen  |
|:---|:---|:---|
| ‘of Engineering’  | MEng  | Opleidingen die specifiek opleiden voor het beroep van ingenieur. Dit zijn vooral opleidingen op het gebied van de bouwkunde, elektrotechniek en werktuigbouwkunde.  |
| ‘of Science’  | MSc  | Opleidingen die niet specifiek opleiden voor een traditioneel ingenieursberoep. Dit zijn vooral de natuurwetenschappelijke en wiskundige opleidingen.  |

####Afwijking in verband met de internationale herkenbaarheid

Als het instellingsbestuur kan motiveren dat in een specifiek geval deze lijst niet aansluit bij de internationale herkenbaarheid van de opleiding, kan de NVAO de voorgestelde toevoeging aan een graad van het instellingsbestuur positief beoordelen. Hierbij waakt de NVAO voor de eenheid van de opleidingsspecifieke graden. 

####Naamswijziging opleiding

De in deze bijlage genoemde toevoegingen aan graden blijven gelden als de opleiding van naam verandert. 


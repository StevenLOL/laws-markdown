<meta http-equiv='Content-Type' content='text/html; charset=utf-8' />

##Regeling van de Minister van Verkeer en Waterstaat ten behoeve van het verkrijgen van erkenning van EG-beroepskwalificaties voor een aantal beroepen in de binnenvaart (Regeling erkenning EG-beroepskwalificaties binnenvaart)

De Staatssecretaris van Verkeer en Waterstaat,  
Gelet op richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties en op de [artikelen 5, eerste lid](../../../../../../wet/algemene/wet/erkenning/eg-beroepskwalificaties/BWBR0023066/README.md), en [33, eerste en tweede lid, van de Algemene wet erkenning EG-beroepskwalificaties](../../../../../../wet/algemene/wet/erkenning/eg-beroepskwalificaties/BWBR0023066/README.md);
Besluit:    

### Artikel  1  

1.  Als document ter beoordeling van een aanvraag tot het verkrijgen van erkenning van beroepskwalificaties van een migrerende beroepsbeoefenaar voor de beroepen stuurman binnenvaart, machinist binnenvaart, matroos, volmatroos en matroos-motordrijver wordt vastgesteld het dienstboekje, bedoeld in [artikel 23.04 van het Reglement van onderzoek schepen op de Rijn 1995](../../../../../../KB/reglement/onderzoek/schepen/op/de/rijn/1995/BWBR0007858/README.md).   
2.  Ten aanzien van de dienstverrichter als bedoeld in [artikel 21 van de Algemene wet erkenning EG-beroepskwalificaties](../../../../../../wet/algemene/wet/erkenning/eg-beroepskwalificaties/BWBR0023066/README.md) die het beroep van stuurman binnenvaart, matroos, volmatroos of matroos-motordrijver wenst uit te oefenen in Nederland, is het eerste lid van overeenkomstige toepassing.   

### Artikel  2  

Het dienstboekje wordt aangevraagd bij de Stichting afvalstoffen en vaardocumenten binnenvaart op de door die stichting voorgeschreven wijze.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 februari 2008.  

### Artikel  4  

Deze regeling wordt aangehaald als: Regeling erkenning EG-beroepskwalificaties binnenvaart.  
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa   

<meta http-equiv='Content-Type' content='text/html; charset=utf-8' />

##Regeling inzake de erkenning van EG-beroepskwalificaties met betrekking tot de luchtvaart en de erkenning van buitenlandse bewijzen van bevoegdheid voor luchtverkeersleiders (Regeling erkenning EG-beroepskwalificaties en bewijzen van bevoegdheid voor de luchtvaart)

De Minister van Verkeer en Waterstaat,  
Gelet op [artikel 2.8 van de Wet luchtvaart](../../../../../../../../../../wet/wet/luchtvaart/BWBR0005555/README.md), [artikel 33, eerste en tweede lid, van de Algemene wet erkenning EG-beroepskwalificaties](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md), richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU L 255) en richtlijn nr. 2006/23/EG van het Europees Parlement en de Raad van de Europese Unie van 5 april 2006 inzake een communautaire vergunning van luchtverkeersleiders;
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: Minister: Minister van Verkeer en Waterstaat; wet: [Algemene wet erkenning EG-beroepskwalificaties](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md).  

### Artikel  2  

Deze regeling is van toepassing op 

a. de aanvraag van een migrerende beroepsbeoefenaar tot het verkrijgen van erkenning van beroepskwalificaties voor de toegang tot de uitoefening van de gereglementeerde beroepen waarvoor een bewijs van bevoegdheid dan wel een geldig bewijs van gelijkstelling is vereist als bedoeld in de [artikelen 2.1, eerste lid](../../../../../../../../../../wet/wet/luchtvaart/BWBR0005555/README.md), en [3.30, eerste lid, van de Wet luchtvaart](../../../../../../../../../../wet/wet/luchtvaart/BWBR0005555/README.md), voor zover het beroep van de migrerende beroepsbeoefenaar valt onder de werking van de [wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md);  

b. de schriftelijke verklaring, bedoeld in [artikel 23, eerste lid, van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md), met betrekking tot de uitoefening van een gereglementeerd beroep waarvoor een bewijs van bevoegdheid dan wel een geldig bewijs van gelijkstelling is vereist als bedoeld in de [artikelen 2.1, eerste lid](../../../../../../../../../../wet/wet/luchtvaart/BWBR0005555/README.md), en [3.30, eerste lid, van de Wet luchtvaart](../../../../../../../../../../wet/wet/luchtvaart/BWBR0005555/README.md), voor zover het beroep van de migrerende beroepsbeoefenaar valt onder de werking van de [wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md);  

c. de erkenning van een bewijs van bevoegdheid, bedoeld in [artikel 2.8 van de Wet luchtvaart](../../../../../../../../../../wet/wet/luchtvaart/BWBR0005555/README.md).    

### §  2  

####Erkenning EG-beroepskwalificaties

### Artikel  3  

1.  Een aanvraag tot erkenning van beroepskwalificaties als bedoeld in [artikel 5 van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md) wordt ingediend bij de Minister.   
2.  De aanvrager verstrekt bij de aanvraag de documenten, bedoeld in [artikel 13, eerste lid, van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md).   
3.  Indien het voor de vaststelling van wezenlijke verschillen als bedoeld in [artikel 11, tweede lid, van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md) noodzakelijk is, verstrekt de aanvrager op verzoek van de Minister tevens informatie over zijn opleiding, waarbij in ieder geval gegevens omtrent de totale cursusduur, de bestudeerde vakken, een globale leerstof omschrijving en de daarbij behorende studietijd is opgenomen.   

### Artikel  4  

1.  Indien de Minister op grond van [artikel 11 van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md) besluit dat een aanpassingsstage of een proeve van bekwaamheid noodzakelijk zijn, stelt de Minister de omvang en inhoud van de aanpassingsstage of de proeve van bekwaamheid vast.   
2.  De migrerende beroepsbeoefenaar maakt binnen 4 weken na bekendmaking van het in het eerste lid bedoelde besluit zijn keuze tussen een aanpassingsstage of een proeve van bekwaamheid aan de Minister kenbaar.   
3.  De Minister stelt vast binnen welke termijn de aanvrager de aanpassingsstage doorloopt dan wel de proeve van bekwaamheid aflegt.   

### Artikel  5  

[Artikel 2.3, zesde lid, onderdelen d, e, en h, van de Wet luchtvaart](../../../../../../../../../../wet/wet/luchtvaart/BWBR0005555/README.md) is van overeenkomstige toepassing op de beoordeling van de proeve van bekwaamheid of de aanpassingsstage.  

### Artikel  6  

Een dienstverrichter als bedoeld in [artikel 21 van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md) verstrekt aan de Minister documenten, bedoeld in [artikel 23, eerste en derde lid, onderdelen a tot en met d, van de wet](../../../../../../../../../../wet/algemene/wet/erkenning/eg-beroepskwalificaties/BWBR0023066/README.md).  

### §  3  

####Erkenning bewijzen van bevoegdheid

### Artikel  7  

1.  Een bewijs van bevoegdheid, bevoegdverklaring, aantekening bij de bevoegdverklaring, aantekening betreffende de taalvaardigheid als bedoeld in respectievelijk [artikel 17](../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md) en [18, eerste en tweede lid, van het Besluit bewijzen van bevoegdheid](../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md) en een medische verklaring afgegeven door een andere lidstaat van de Europese Unie overeenkomstig richtlijn nr. 2006/23/EG van het Europees Parlement en de Raad van de Europese Unie van 5 april 2006 inzake een communautaire vergunning van luchtverkeersleiders wordt door de Minister erkend.   
2.  Na een erkenning als bedoeld in het eerste lid stelt de Minister op aanvraag binnen 6 weken het programma vast ter vaststelling van de kennis, bedrevenheid en ervaring met betrekking tot de aantekening betreffende de eenheid, bedoeld in [artikel 18, tweede lid, onderdeel c, van het Besluit bewijzen van bevoegdheid voor de luchtvaart](../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md), waarbij rekening wordt gehouden met door betrokkene verworven bekwaamheden en ervaring.   
3.  Een wijziging van richtlijn nr. 2006/23/EG van het Europees Parlement en de Raad van de Europese Unie van 5 april 2006 inzake een communautaire vergunning van luchtverkeersleiders gaat voor de toepassing van onderhavige regeling gelden met ingang van de dag waarop aan de betrokken wijzigingsrichtlijn uitvoering moet zijn gegeven.   

### Artikel  7a  

1.  Een bewijs van bevoegdheid als bedoeld in [artikel 3.30 van de Wet luchtvaart](../../../../../../../../../../wet/wet/luchtvaart/BWBR0005555/README.md) dat onder het toepassingsbereik valt van richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU L 255) en is afgegeven door een lidstaat van de Europese Unie, de Europese Economische Ruimte of door Zwitserland, wordt door de Minister erkend.   
2.  Een wijziging van richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU L 255) gaat voor de toepassing van onderhavige regeling gelden met ingang van de dag waarop aan de betrokken wijzigingsrichtlijn uitvoering moet zijn gegeven.   

### §  4  

####Slotbepalingen

### Artikel  8  

[Paragraaf 4 van de Regeling certificering opleidingen en goedkeuring opleidingenplannen luchtverkeersdienstverlening en luchtvaartterreininformatieverstrekking](../../../../../../../../../../ministeriele-regeling/regeling/certificering/opleidingsinstellingen/en/goedkeuring/etc/BWBR0023882/README.md) vervalt.  

### Artikel  9  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst met dien verstande dat paragraaf 1 en 2 terugwerken tot en met 21 december 2007.  

### Artikel  10  

Deze regeling wordt aangehaald als: Regeling erkenning EG-beroepskwalificaties en bewijzen van bevoegdheid luchtvaart.  
Deze regeling zal met de toelichting de in Staatscourant worden geplaatst.  

De 
Minister van Verkeer en Waterstaat, 
C.M.P.S.Eurlings   

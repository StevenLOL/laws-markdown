<meta http-equiv='Content-Type' content='text/html; charset=utf-8' />

##Regeling van de Minister van Verkeer en Waterstaat ten behoeve van het verkrijgen van erkenning van EG-beroepskwalificaties voor het beroep van registerloods en certificaatloods (Regeling erkenning EG-beroepskwalificatie registerloodsen en certificaatloodsen)

De Minister van Verkeer en Waterstaat,  
Gelet op de richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU L 255) en de [artikelen 33, eerste en tweede lid](../../../../../../../../wet/algemene/wet/erkenning/eg-beroepskwalificaties/BWBR0023066/README.md), en [36 van de Algemene wet erkenning EG-beroepskwalificaties](../../../../../../../../wet/algemene/wet/erkenning/eg-beroepskwalificaties/BWBR0023066/README.md);
Besluit:     
### §  1  

####Definities

### Artikel  1  

####Definities

aanvraag: aanvraag tot het verkrijgen van erkenning van EG-beroepskwalificaties voor het beroep van registerloods of certificaatloods; algemene raad: algemene raad van de Nederlandse loodsencorporatie, bedoeld in [artikel 6, tweede lid, van de Loodsenwet](../../../../../../../../wet/loodsenwet/BWBR0004365/README.md); certificaatloods: de loods, bedoeld in [artikel 1, onderdeel b, onder 2º, van de Loodsenwet](../../../../../../../../wet/loodsenwet/BWBR0004365/README.md); examencommissie: examencommissie, bedoeld in [artikel 4, eerste lid, van het Besluit adspirant-registerloodsen](../../../../../../../../AMvB/besluit/adspirant-registerloodsen/BWBR0004391/README.md), of een van de examencommissies, bedoeld in [artikel 5, eerste lid, van dat besluit](../../../../../../../../AMvB/besluit/adspirant-registerloodsen/BWBR0004391/README.md) dan wel de examencommissie als bedoeld in [artikel 5 van het Besluit certificaatloodsen](../../../../../../../../AMvB/besluit/certificaatloodsen/BWBR0004865/README.md); Koninklijke Dirkzwager: Koninklijke Scheepsagentuur Dirkzwager BV, statutair gevestigd te Maassluis; registerloods: de loods, bedoeld in [artikel 1, onderdeel b, onder 1º, van de Loodsenwet](../../../../../../../../wet/loodsenwet/BWBR0004365/README.md); wet: [Algemene wet erkenning EG-beroepskwalificaties](../../../../../../../../wet/algemene/wet/erkenning/eg-beroepskwalificaties/BWBR0023066/README.md).  

### §  2  

####Delegatie en mandaat van bevoegdheid van de Minister

### Artikel  2  

####Delegatie- en mandaatbepaling

Alle taken en bevoegdheden tot het nemen van besluiten met betrekking tot het afgeven van een erkenning van EG-beroepskwalificaties als bedoeld in de [wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), worden, voor de uitoefening van het beroep van: 

a. registerloods in Nederland, gedelegeerd aan de algemene raad;  

b. certificaatloods in Nederland, gemandateerd aan Koninklijke Dirkzwager.    

### §  3  

####Erkenning van EG-beroepskwalificaties

### Artikel  3  

####Aanvraag

1.  Een aanvraag voor het beroep van registerloods wordt ingediend bij de algemene raad.   
2.  Een aanvraag voor het beroep van certificaatloods wordt ingediend bij Koninklijke Dirkzwager.   
3.  Bij de aanvraag overlegt de aanvrager de documenten, bedoeld in [artikel 13, eerste lid](../../../../../../../../wet/algemene/wet/erkenning/eg-beroepskwalificaties/BWBR0023066/README.md) juncto [artikelen 14 tot en met 17 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), en geeft daarbij tevens zo nodig aan voor welke regio de aanvraag wordt ingediend.   

### Artikel  4  

####Aanpassingsstage of proeve van bekwaamheid

Indien het door de toepassing van [artikel 11, eerste lid, onderdeel a, b of c, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), noodzakelijk is dat een aanpassingsstage wordt doorlopen of proeve van bekwaamheid wordt afgelegd, maakt de aanvrager zijn keuze tussen de aanpassingsstage en de proeve van bekwaamheid kenbaar, tenzij [artikel 11, vijfde lid, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) van toepassing is.  

### Artikel  5  

####De aanpassingsstage

1.  De algemene raad onderscheidenlijk Koninklijke Dirkzwager stelt vast op welk terrein en binnen welke termijn de aanvrager de aanpassingsstage doorloopt.   
2.  De algemene raad kan ten behoeve van het afgeven van een erkenning voor het beroep van registerloods bepalen dat de aanpassingsstage wordt beoordeeld door een door hem aan te wijzen examencommissie. De [artikelen 12, tweede lid](../../../../../../../../AMvB/besluit/adspirant-registerloodsen/BWBR0004391/README.md), [25 tot en met 29](../../../../../../../../AMvB/besluit/adspirant-registerloodsen/BWBR0004391/README.md) en [32 tot en met 38 van het Besluit adspirant-registerloodsen](../../../../../../../../AMvB/besluit/adspirant-registerloodsen/BWBR0004391/README.md) zijn van overeenkomstige toepassing.   
3.  Koninklijke Dirkzwager kan ten behoeve van het afgeven van een erkenning voor het beroep van certificaatloods bepalen dat de aanpassingsstage wordt beoordeeld door een door hem aan te wijzen examencommissie. De [artikelen 14](../../../../../../../../AMvB/besluit/certificaatloodsen/BWBR0004865/README.md), [15](../../../../../../../../AMvB/besluit/certificaatloodsen/BWBR0004865/README.md) en [16 van het Besluit certificaatloodsen](../../../../../../../../AMvB/besluit/certificaatloodsen/BWBR0004865/README.md) zijn van overeenkomstige toepassing.   

### Artikel  6  

####De proeve van bekwaamheid

1.  De algemene raad stelt vast binnen welke termijn en in welke examenvakken, genoemd in [artikel 13 van het Besluit adspirant-registerloodsen](../../../../../../../../AMvB/besluit/adspirant-registerloodsen/BWBR0004391/README.md), de aanvrager de proeve van bekwaamheid aflegt. De algemene raad kan bepalen dat de proeve van bekwaamheid wordt beoordeeld door een door hem aan te wijzen examencommissie. De [artikelen 12, tweede lid](../../../../../../../../AMvB/besluit/adspirant-registerloodsen/BWBR0004391/README.md), en [14 tot en met 38 van het Besluit adspirant-registerloodsen](../../../../../../../../AMvB/besluit/adspirant-registerloodsen/BWBR0004391/README.md) zijn van overeenkomstige toepassing.   
2.  Koninklijke Dirkzwager stelt vast binnen welke termijn en in welke examenvakken, genoemd in [artikel 11 van het Besluit certificaatloodsen](../../../../../../../../AMvB/besluit/certificaatloodsen/BWBR0004865/README.md) de aanvrager de proeve van bekwaamheid aflegt. Koninklijke Dirkzwager kan bepalen dat de proeve van bekwaamheid wordt beoordeeld door een door hem aan de wijzen examencommissie. De [artikelen 14](../../../../../../../../AMvB/besluit/certificaatloodsen/BWBR0004865/README.md), [15](../../../../../../../../AMvB/besluit/certificaatloodsen/BWBR0004865/README.md) en [16 van het Besluit certificaatloodsen](../../../../../../../../AMvB/besluit/certificaatloodsen/BWBR0004865/README.md) zijn van overeenkomstige toepassing.   

### Artikel  7  

####Herkansing

Indien geen beoordeling door een examencommissie als bedoeld in de artikelen 5, tweede of derde lid, of 6, heeft plaatsgevonden, beslist de algemene raad onderscheidenlijk Koninklijke Dirkzwager of de aanvrager die ervan blijk heeft gegeven, dat hij de voor het beroep van registerloods onderscheidenlijk certificaatloods benodigde kennis of vaardigheden niet in voldoende mate beheerst, in aanmerking komt voor een herkansing. De algemene raad onderscheidenlijk Koninklijke Dirkzwager stelt de termijn waarbinnen en de wijze waarop de herkansing plaatsvindt vast.  

### Artikel  8  

####Afwijzen aanvraag

De aanvraag wordt afgewezen, indien de aanvrager de aanpassingsstage, de proeve van bekwaamheid of de herkansing, bedoeld in artikel 7, niet met goed gevolg heeft volbracht.  

### Artikel  9  

####Intrekken afgegeven erkenning EG-beroepskwalificatie

Indien na afgifte van de erkenning van de EG-beroepskwalificaties voor het beroep van registerloods onderscheidenlijk certificaatloods is gebleken, dat de bij de aanvraag overgelegde documenten niet geldig, vals of vervalst waren, wordt de erkenning ingetrokken en vervangen door een afwijzing van de aanvraag.  

### §  4  

####Tijdelijke en incidentele dienstverrichting

### Artikel  10  

####Overleggen van documenten door dienstverrichter

1.  Voorafgaand aan de eerste dienstverrichting in Nederland als registerloods of certificaatloods door een dienstverrichter als bedoeld in [artikel 21 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), overlegt deze dienstverrichter aan de algemene raad onderscheidenlijk aan Koninklijke Dirkzwager: 

a. een schriftelijke verklaring met daarin gegevens betreffende verzekering of gelijksoortige bescherming tegen de financiële risico’s van zijn beroepsaansprakelijkheid als bedoeld in [artikel 23, eerste en tweede lid, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md); en  

b. de documenten, genoemd in [artikel 23, derde lid, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md).     
2.  Onverminderd het eerste lid, overlegt de dienstverrichter voorafgaande aan de eerste dienstverrichting in Nederland aan de afnemer van zijn dienst de gegevens, genoemd in [artikel 29 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md).   

### §  5  

####Overige bepalingen

### Artikel  11  

####Intrekken [Regeling EG-verklaring registerloods](../../../../../../../../ministeriele-regeling/regeling/eg-verklaring/registerloods/BWBR0013240/README.md)

De [Regeling EG-verklaring registerloods](../../../../../../../../ministeriele-regeling/regeling/eg-verklaring/registerloods/BWBR0013240/README.md) wordt ingetrokken.  

### Artikel  12  

####Inwerkingtreding

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 21 december 2007.  

### Artikel  13  

####Citeertitel

Deze regeling wordt aangehaald als: Regeling erkenning EG-beroepskwalificaties registerloodsen en certificaatloodsen.  
Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat, 
C.M.P.S.Eurlings   

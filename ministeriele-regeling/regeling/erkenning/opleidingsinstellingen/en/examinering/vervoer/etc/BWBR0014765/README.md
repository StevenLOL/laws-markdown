<meta http-equiv='Content-Type' content='text/html; charset=utf-8' />

##Regeling van de Staatssecretaris van Verkeer en Waterstaat inzake de erkenning van opleidingsinstellingen en examinering vervoer van gevaarlijke stoffen door de lucht (Regeling erkenning opleidingsinstellingen en examinering vervoer gevaarlijke stoffen door de lucht)

De Staatssecretaris van Verkeer en Waterstaat,  
Gelet op [artikel 6.56, eerste en derde lid, van de Wet luchtvaart](../../../../../../../../../wet/wet/luchtvaart/BWBR0005555/README.md);
Besluit:     
### Hoofdstuk  1  

####Algemeen

### Artikel  1  

In deze regeling wordt verstaan onder: 

a. *erkende opleidingsinstelling:* een door de minister erkende opleidingsinstelling voor het geven van opleidingen en het afnemen van examens ter verkrijging van een certificaat inzake het vervoer van gevaarlijke stoffen door de lucht;  

b. *minister:* Minister van Verkeer en Waterstaat.    

### Hoofdstuk  2  

####Procedureregels

### §  2.1  

####Aanvraag van een erkenning

### Artikel  2  

De aanvraag voor verlening van een erkenning wordt ingediend door middel van een daartoe volledig ingevuld en ondertekend formulier, waarvan exemplaren kosteloos bij de minister zijn te verkrijgen.  

### Artikel  3  

De aanvraag voor verlening van een erkenning gaat vergezeld van: 

a. een verklaring waarin de aanvrager aangeeft dat de aangeleverde informatie juist is en dat de opleiding zal worden uitgevoerd in overeenstemming met deze regeling;  

b. een overzicht en curriculum vitae van de bij de opleiding betrokken instructeurs;  

c. beschrijving van de accommodatie, theorie-instructievoorzieningen en theorie-examenorganisatie;  

d. bewijs van beschikbaarheid van de vereiste trainingsuitrusting, voorzieningen en instructeurs;  

e. een organigram van de organisatie, inclusief een korte omschrijving van de organisatie;  

f. een opleidingsplan en een opleidingssyllabus; de inhoud van het plan en van de syllabus bevat in ieder geval de informatie als bedoeld in de bij deze regeling behorende Bijlage A.    

### §  2.2  

####Verlening van een erkenning

### Artikel  4  

1.  De minister verleent de erkenning als bedoeld in [artikel 6.56 van de wet](../../../../../../../../../wet/wet/luchtvaart/BWBR0005555/README.md) indien de aanvrager aan de volgende eisen voldoet: 

a. wat betreft de opleidingsinstelling: de eisen, bedoeld in bijlage A;  

b. wat betreft de inhoud van de opleidingen: de eisen, bedoeld in de bij deze regeling behorende bijlage B;  

c. wat betreft de examinering: de eisen in hoofdstuk 3 van deze regeling.     
2.  De opleiding voor een erkenning kan inhouden: 

a. opleiding voor handelingen ten aanzien van alle klassen met uitzondering van klasse 7; of  

b. opleiding voor handelingen uitsluitend ten aanzien van klasse 7.     
3.  De opleiding voor de E-erkenning als bedoeld in bijlage B kan uitsluitend de inhoud als bedoeld in het tweede lid onder a inhouden.   

### Artikel  5  

1.  De erkenning wordt voor onbepaalde tijd verleend.   
2.  Van de erkenning geeft de minister een bewijs af, waarop is aangegeven voor welke opleiding de erkenning is afgegeven.   
3.  Het model van het bewijs van erkenning is opgenomen in de bij deze regeling behorende bijlage C.   

### Artikel  6  

Wanneer de erkenning is verleend, worden in de Staatscourant de volgende gegevens gepubliceerd: 

a. de naam van de erkende opleidingsinstelling;  

b. een omschrijving van de opleiding die door de erkende opleidingsinstelling wordt gegeven.    

### §  2.3  

####Wijziging van een erkenning

### Artikel  7  

1.  Een erkenning wordt gewijzigd, nadat de houder van de erkenning heeft aangetoond, dat hij voldoet aan de eisen, zoals die gelden voor de erkenning, nadat deze is gewijzigd.   
2.  De artikelen 2 tot en met 6 zijn van overeenkomstige toepassing.   

### Hoofdstuk  3  

####Examinering

### §  3.1  

####Examens

### Artikel  8  

1.  De minister stelt op voordracht van elke erkende opleidingsinstelling ieder kalenderjaar examens vast voor ieder type opleiding.   
2.  De examens bestaan uit maximaal 10 open vragen over de onderwerpen, genoemd in bijlage B als bedoeld in artikel 4, onder b; meer keuze vragen worden niet gesteld.   
3.  De examens worden afgenomen door de op grond van deze regeling erkende opleidingsinstellingen; de examens worden bijgewoond door een door de minister aangewezen gecommitteerde.   
4.  De duur van de examens bedraagt voor: 

a. vervoer gevaarlijke stoffen door de lucht 2,5 uur;  

b. vervoer radioactieve stoffen door de lucht 2 uur.     
5.  De minister kan een examenreglement vaststellen, waarin onder meer aanvullende voorwaarden omtrent de uitvoering van examens en de examinering opgenomen kunnen worden.   

### §  3.2  

####Certificaat

### Artikel  9  

Een erkende opleidingsinstelling geeft aan de examenkandidaat ten bewijze van het met goed gevolg afgelegd hebben van één van de examens een certificaat inzake het vervoer van gevaarlijke stoffen door de lucht af.  

### Artikel  10  

De geldigheidsduur van het certificaat bedraagt 24 maanden.  

### Hoofdstuk  4  

####Slotbepalingen

### Artikel  11  

Deze regeling treedt in werking met ingang van 16 maart 2003.  

### Artikel  12  

Deze regeling wordt aangehaald als: Regeling erkenning opleidingsinstellingen en examinering vervoer gevaarlijke stoffen door de lucht.  
Deze regeling zal met de toelichting in de Staatscourant worden geplaatst.   

De 
Staatssecretaris van Verkeer en Waterstaat
M.H.Schultz van Haegen   

### Bijlage  A  

####als bedoeld in artikel 3, onderdeel f , en artikel 4, onderdeel a , van de Regeling erkenning opleidingsinstellingen en examinering vervoer gevaarlijke stoffen door de lucht

####Opleidingsplan/opleidingsprotocol

Er is een opleidingsplan voor iedere aangeboden opleiding gerelateerd aan het type examen. De inhoud en volgorde van het opleidingsplan zijn geschikt voor de betreffende opleiding en in overeenstemming met de eisen in de tabel in bijlage 2, die deel uitmaakt van deze regeling. In het opleidingsplan wordt omschreven welke onderwerpen zullen worden behandeld tijdens de betreffende opleiding en hoeveel tijd zal worden besteed aan de diverse onderwerpen (lesprogramma).  

####Instructeurshandleiding

Er is een instructeurshandleiding, waarin informatie is opgenomen voor de instructeurs over de opleidingseisen waaraan cursisten moeten voldoen. Tevens zijn hierin instructies opgenomen voor de instructeurs over het laten voldoen van cursisten aan de opleidingseisen. De handleiding bevat voorts informatie ten aanzien van de structurering van de opleiding en een opleidingsplan.  

####Theoriesyllabus

Er is een syllabus voor iedere aangeboden opleiding. De syllabus bevat een gespecificeerde uiteenzetting van de inhoud van de te doceren theorie en oefeningen, geordend in de uit te voeren volgorde met hoofd- en subtitels. De syllabus bevat een verklarende lijst van de relevante terminologie. In de syllabus wordt tevens informatie gegeven over de exameneisen en hoe hieraan kan worden voldaan.  

####Archieven

De opleidingsinstelling archiveert de afgenomen examens en bijbehorende bescheiden en bewaart deze gedurende een periode van ten minste 5 jaar:  

####Instructeur

De opleidingsinstelling dient aantoonbaar de beschikking te hebben over tenminste één instructeur. De instructeur dient: 

a. ten overstaan van de opleidingsinstelling of ten overstaan van de Divisie Vervoer door middel van het geven van een proefles te hebben aangetoond over voldoende didactische en inhoudelijke kennis te beschikken vereist voor de door hem te geven opleiding;  

b. te beschikken over aantoonbare kennis betreffende de vigerende internationale regelgeving inzake het vervoer van gevaarlijke stoffen door de lucht;  

c. te beschikken over aantoonbare kennis betreffende de vigerende regelgeving inzake het vervoer van gevaarlijke stoffen voor de aansluitende vervoersmodaliteiten, zoals bijvoorbeeld het certificaat voor veiligheidsadviseur module wegvervoer.   Indien niet of niet voldoende kan worden aangetoond dat de instructeur over de bovengenoemde kennis beschikt, dan kan worden besloten om de instructeur een door de minister goedgekeurd examen af te nemen.  

### Bijlage  B  

####als bedoeld in artikel 4, onderdeel b , van de Regeling erkenning opleidingsinstellingen vervoer gevaarlijke stoffen door de lucht

| --- | --- | --- |
|---|---|---|
|  *Examens*   |  *Erkenning*   |  *Opleidings- en exameneisen*   |
| Afzender;  Expediteur  | A, B  | Algemene filosofie  Klassen en classificatie van gevaarlijke stoffen  Lijst van gevaarlijke stoffen  Algemene filosofie achter de zgn. `verboden' gevaarlijke stoffen  Verpakkingsinstructies  Merken en etiketteren  Verantwoordelijkheden van de afzender  Verantwoordelijkheden van de vervoerder  Vervoersdocumenten voor gevaarlijke stoffen  Het behandelen van lading alsmede samenladingsvoorschriften  Te verstrekken informatie aan de gezagvoerder  |
| --- | --- | --- |
| Grondafhandelaar  | C  | Algemene filosofie  Algemene klasse indeling  Lijst van gevaarlijke stoffen (algemeen)  Algemene filosofie achter de zgn. `verboden' gevaarlijke stoffen  Verpakkingsinstructies (algemeen)  Merken en etiketteren  Verantwoordelijkheden van de afzender (algemeen)  Verantwoordelijkheden van de vervoerder (algemeen)  Het behandelen van lading alsmede de samenladingsvoorschriften  Te verstrekken informatie aan de gezagvoerder (algemeen)  |
| --- | --- | --- |
| Luchtvaartmaatschappij  | D  | Algemene filosofie  Klassen en classificatie van gevaarlijke stoffen  Lijst van gevaarlijke stoffen  Algemene filosofie achter de zgn. `verboden' gevaarlijke stoffen  Verpakkingsinstructies  Merken en etiketteren  Verantwoordelijkheden van de afzender  Verantwoordelijkheden van de vervoerder  Vervoersdocumenten voor gevaarlijke stoffen  Het behandelen van lading alsmede samenladingsvoorschriften  Te verstrekken informatie aan de gezagvoerder  |
| --- | --- | --- |
| Gemachtigde om als afzender op te treden  | E  | Algemene filosofie  Klassen en classificatie van gevaarlijke stoffen  Lijst van gevaarlijke stoffen  Algemene filosofie achter de zgn. `verboden' gevaarlijke stoffen  Verpakkingsinstructies  Merken en etiketteren  Verantwoordelijkheden van de afzender  Verantwoordelijkheden van de vervoerder  Vervoersdocumenten voor gevaarlijke stoffen  Het behandelen van lading alsmede samenladingsvoorschriften  Te verstrekken informatie aan de gezagvoerder  Van alle onderwerpen dient een grondige kennis aanwezig te zijn die verder gaat dan die van de categorie afzender/expediteur, met name ten aanzien van het verpakken, de chemische kennis en de kennis van regels voor aansluitende vervoerstakken  |

### Bijlage  C  

####als bedoeld in artikel 5, derde lid , van de Regeling erkenning opleidingsinstellingen vervoer gevaarlijke stoffen door de lucht

*Beschikking*   *Inspectie Verkeer en Waterstaat*   

| --- |
|---|
| Datum  |
| Date  |
| --- |
| Nummer  |
| Number  |
| Onderwerp  |
| Subject  |
| Bewijs van erkenning  |
| Certificate of recognition  |

Onderstaand bedrijf wordt erkend als opleidingsinstelling tot het verzorgen van opleidingen en examens als bedoeld in [hoofdstuk 6, titel 6.5 artikel 6.56 van de Wet luchtvaart](../../../../../../../../../wet/wet/luchtvaart/BWBR0005555/README.md). Hereby the following company will be recognized as trainingcentre to provide trainingcourses and exams as mentioned in the [Aviation Act chapter 6 title 6.5 article 6.56](../../../../../../../../../wet/wet/luchtvaart/BWBR0005555/README.md).  

| --- |
|---|
| Company:  |
| Bedrijf  |
| --- |
| Handelsnaam  |
| Tradename:  |
| --- |
| Erkenning  |
| Recognition:  |
| --- |
| --- |
| Datum van afgifte  Date of issue:  |

De Minister van Verkeer en Waterstaat, The Minister of Transport, Public Works and Watermanagement, on behalf, De Hoofdinspecteur-directeur divisie Vervoer DIRECTOR CHIEF INSPECTOR Transport division, Inspectorate Transport, Public Works and Watermanagement, on behalf, Hoofd afdeling Gevaarlijke stoffen en advies HEAD DIVISION DANGEROUS GOODS AND COUNSEL 

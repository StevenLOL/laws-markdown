<meta http-equiv='Content-Type' content='text/html; charset=utf-8' />

##Regeling tarieven Kamer voor de Binnenvisserij

De Minister van Landbouw en Visserij,  
Gelet op [artikel 54 van de Visserijwet 1963](../../../../../../../../wet/visserijwet/1963/BWBR0002416/README.md) (Stb. 312),
Besluit:     
### Paragraaf  1  

####Tarieven Kamer voor de Binnenvisserij

### Artikel  1  

Het tarief voor de werkzaamheden van de Kamer voor de Binnenvisserij, zowel voor wat betreft die ten aanzien van ter goedkeuring ingediende overeenkomsten als bedoeld in [artikel 25 van de Visserijwet 1963](../../../../../../../../wet/visserijwet/1963/BWBR0002416/README.md), als die ten aanzien van verzoeken tot verlenging van dergelijke overeenkomsten, bedraagt: 

a. € 13,61 bij een huurprijs van minder dan € 45,38 per jaar;  

b. € 23,82 bij een huurprijs van ten minste € 45,38 doch minder dan € 226,89 per jaar;  

c. € 34,03 bij een huurprijs van ten minste € 226,89 per jaar.    

### Artikel  2  

Ten aanzien van ter goedkeuring ingediende overeenkomsten als bedoeld in artikel 36 geldt het in artikel 1 vermelde tarief, met dien verstande, dat telkens in plaats van een huurprijs dient gelezen te worden: een prestatie.  

### Artikel  2a  

Het tarief voor de werkzaamheden van de Kamer bedraagt voor wat betreft het verlenen van toestemming als bedoeld in [artikel 22, eerste lid, van de Visserijwet 1963](../../../../../../../../wet/visserijwet/1963/BWBR0002416/README.md) (Stb. 312) € 18,15 per verzoek om toestemming.  

### Artikel  3  

Deze regeling is niet van toepassing voor werkzaamheden ten aanzien van overeenkomsten, die voor 1 april 1980 aan de Kamer voor de Binnenvisserij ter goedkeuring zijn voorgelegd noch ten aanzien van verzoeken tot verlenging die voor die datum bij de Kamer zijn ingediend.  

### Artikel  4  

De beschikking van de Minister van Landbouw en Visserij van 27 november 1968, nr. J. 2684 (Stcrt. 235) wordt ingetrokken.  

### Paragraaf  2  

####Geldsom visakten

### Artikel  4a  

De geldsom voor de verkrijging van de akte, bedoeld in [artikel 10, eerste lid, van de Visserijwet 1963](../../../../../../../../wet/visserijwet/1963/BWBR0002416/README.md), bedraagt voor de periode 2010 tot en met 2012: € 146. In dit bedrag is vervat een bijdrage ter verbetering van de binnenvisserij ten bedrage van € 143,82 en een bijdrage verband houdende met de kosten van uitgifte van de akte ten bedrage van € 2,18.  

### Paragraaf  3  

####Slotbepalingen

### Artikel  4b  

Deze regeling berust op [artikel 10, vijfde lid](../../../../../../../../wet/visserijwet/1963/BWBR0002416/README.md), en [artikel 54 van de Visserijwet 1963](../../../../../../../../wet/visserijwet/1963/BWBR0002416/README.md).  

### Artikel  5  

Deze regeling treedt in werking met ingang van 1 april 1980.  

### Artikel  6  

Deze regeling wordt aangehaald als: Regeling tarieven Kamer voor de Binnenvisserij en geldsom visakten.  

's-Gravenhage 
11 maart 1980    

De 
Minister van Landbouw en Visserij, 

Voor deze, 

De 
secretaris-generaal, 
Van Setten    

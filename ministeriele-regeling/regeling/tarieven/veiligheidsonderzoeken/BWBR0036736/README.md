<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken van 17 juni 2015, 2015-0000341400, houdende de vaststelling van tarieven voor veiligheidsonderzoeken als bedoeld in artikel 9a van de Wet veiligheidsonderzoeken (Regeling tarieven veiligheidsonderzoeken)

De Minister van Binnenlandse Zaken en Koninkrijksrelaties,  
Handelende in overeenstemming met de Minister van Defensie,

Gelet op artikel 9a van de Wet veiligheidsonderzoeken;
Besluit:    

### Artikel  1  
Treedt in werking per 01-09-2015 

In deze regeling wordt verstaan onder: 

a.  *werkgever:* de werkgever, bedoeld in artikel 1, tweede en derde lid, van de Wet veiligheidsonderzoeken;  

b.  *aanmelding:* een aanmelding door de werkgever van een persoon die hij wil belasten met de vervulling van een vertrouwensfunctie, bedoeld in artikel 4, eerste lid, of artikel 5, eerste lid, van de Wet veiligheidsonderzoeken;  

c.  *veiligheidsonderzoek:* een veiligheidsonderzoek als bedoeld in de artikelen 7 en 9 van de Wet veiligheidsonderzoeken;  

d.  *verklaring:* een verklaring van geen bezwaar als bedoeld in artikel 1, eerste lid, onder b, van de Wet veiligheidsonderzoeken.   

### Artikel  2  
Treedt in werking per 01-09-2015 

1.  Voor het verrichten van een veiligheidsonderzoek op A-niveau is de werkgever een tarief van € 6.927,– verschuldigd.   
2.  Voor het verrichten van een veiligheidsonderzoek op B-niveau is de werkgever een tarief van € 1.032,– verschuldigd.   
3.  Voor het verrichten van een veiligheidsonderzoek op C-niveau is de werkgever een tarief van € 674,– verschuldigd.   
4.  Voor het verrichten van een veiligheidsonderzoek burgerluchtvaart (BL) is de werkgever een tarief van € 87,– verschuldigd.  

### Artikel  3  
Treedt in werking per 01-09-2015 

Een betaalverplichting voor de werkgever ontstaat slechts na een aanmelding. 

### Artikel  4  
Treedt in werking per 01-09-2015 

Deze regeling treedt in werking met ingang van 1 september 2015. 

### Artikel  5  
Treedt in werking per 01-09-2015 

Deze regeling wordt aangehaald als: Regeling tarieven veiligheidsonderzoeken. 
Deze regeling zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk     

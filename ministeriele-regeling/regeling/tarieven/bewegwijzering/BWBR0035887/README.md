<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 5 december 2014, nr. IENM/BSK-2014/265143, houdende vaststelling van de tarieven inzake bewegwijzering (Regeling tarieven bewegwijzering)

De Minister van Infrastructuur en Milieu,  
Gelet op artikel 153a van de Wegenverkeerswet 1994;
Besluit:    

### Artikel  1  
Treedt in werking per 01-01-2015 

Het tarief, bedoeld in artikel 153a, tweede lid, van de Wegenverkeerswet 1994, bedraagt: 

a. € 24,50 per kalenderjaar, per verkeersteken dat voor de desbetreffende wegbeheerder of eigenaar als bewegwijzeringsobject onderdeel uitmaakt van de categorie bewegwijzering, bepaald naar de peildatum van 1 juli van het jaar voorafgaand aan het jaar waarop het tarief betrekking heeft, te betalen na ontvangst van de daarvoor opgemaakte factuur, binnen dertig dagen na ontvangst daarvan;  

b. € 79, € 89 of € 99 per uur, voor opdrachten van wegbeheerders of eigenaren, door de Minister van Infrastructuur en Milieu te bepalen naar rato van de inzet bij de uitvoering van de opdracht van medewerkers op verschillende niveaus van ervaring en deskundigheid.   

### Artikel  2  
Treedt in werking per 01-01-2015 

Deze regeling treedt in werking op het tijdstip waarop de wet van 9 juli 2014, Stb. 313, tot wijziging van de Wegenverkeerswet 1994 in verband met de ontwerpen voor bewegwijzering, in werking treedt. 

### Artikel  3  
Treedt in werking per 01-01-2015 

Deze regeling wordt aangehaald als: Regeling tarieven bewegwijzering. 
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen-Maas Geesteranus     

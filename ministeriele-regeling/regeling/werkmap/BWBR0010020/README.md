<meta http-equiv='Content-Type' content='text/html; charset=utf-8' />

##Regeling werkmap

De Minister van Verkeer en Waterstaat en de Minister van Sociale Zaken en Werkgelegenheid,  
Gelet op [artikel 2.4:2, derde lid, van het Arbeidstijdenbesluit vervoer](../../../../AMvB/arbeidstijdenbesluit/vervoer/BWBR0009386/README.md);
Besluiten:    

### Artikel  1  

Het model van de werkmap wordt vastgesteld overeenkomstig de bij deze regeling behorende bijlage.  

### Artikel  2  

1.  De werkgever en de bestuurder vullen de werkmap in op de daarin aangegeven wijze. Indien de bestuurder werknemer is, gebruikt hij voor iedere werkgever afzonderlijk één werkmap tegelijk.   
2.  De geldigheidsduur van de werkmap bedraagt 1 jaar.   

### Artikel  2a  

De werkgever houdt een registratie bij van de door hem uitgegeven en ingenomen werkmappen.  

### Artikel  3  

1.  De werkmap wordt niet uitgegeven dan na goedkeuring door de Minister van Verkeer en Waterstaat van het door de uitgever aan hem voorgelegde ontwerp.   
2.  De uitgever van de werkmap houdt een registratie bij van door hem uitgegeven werkmappen.   

### Artikel  4  

Deze regeling wordt aangehaald als: Regeling werkmap.  

### Artikel  5  

Deze regeling treedt in werking met ingang van 1 december 1998.  
Deze regeling zal in de Staatscourant worden geplaatst met uitzondering van de bijlage, die ter inzage wordt gelegd bij het Ministerie van Verkeer en Waterstaat.   

De 
Minister van Verkeer en Waterstaat, 
T.Netelenbos 

De 
Minister van Sociale Zaken en Werkgelegenheid, 
K.G. deVries   

### Bijlage  

Ligt ter inzage bij het Ministerie van Verkeer en Waterstaat.  

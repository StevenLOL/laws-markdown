<meta http-equiv='Content-Type' content='text/html; charset=utf-8' />

##Regeling etikettering energiegebruik ovens

De Staatssecretaris van Economische Zaken,  
Gelet op richtlijn nr. 2002/40/EG van de Commissie van de Europese Gemeenschappen van 8 mei 2002 houdende uitvoeringsbepalingen van Richtlijn 92/75/EEG van de Raad van de Europese Unie met betrekking tot de energie-etikettering van elektrische ovens voor huishoudelijk gebruik (PbEG L 128), de [artikelen 2, eerste lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [3, tweede en derde lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [5](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [6, eerste lid, onderdeel a](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), en [7 van het Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);
Besluit:    

### Artikel  1  

In deze regeling wordt verstaan onder: 

a. *uitvoeringsrichtlijn ovens:*richtlijn nr. 2002/40/EG van de Commissie van de Europese Gemeenschappen van 8 mei 2002 houdende uitvoeringsbepalingen van Richtlijn 92/75/EEG van de Raad van de Europese Unie met betrekking tot de energie-etikettering van elektrische ovens voor huishoudelijk gebruik (PbEG L 128);  

b. *kaderbesluit:*[Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);  

c. *ovens:* huishoudelijke ovens, die uitsluitend op het elektrische net kunnen worden aangesloten, met inbegrip van ovens die deel uitmaken van grotere apparaten.    

### Artikel  2  

1.  Deze regeling is niet van toepassing op: 

a. ovens die niet onder de in artikel 2 van de uitvoeringsrichtlijn ovens bedoelde geharmoniseerde normen vallen;  

b. draagbare ovens, niet op de plaats van gebruik bevestigd, met een massa van minder dan 18 kilogram, mits zij niet voor inbouwinrichtingen bedoeld zijn.     
2.  Deze regeling is evenmin van toepassing op het energieverbruik van de stoomfunctie van ovens, behoudens indien het de `hete stoom'-functie betreft.   

### Artikel  3  

Als categorie van huishoudelijke apparaten als bedoeld in [artikel 2, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md) wordt aangewezen: ovens.  

### Artikel  4  

1.  De gegevens op het etiket, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor ovens, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn ovens gestelde eisen.   
2.  De gegevens op de kaart, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor ovens, en de opmaak van die kaart voldoen aan de daaraan in bijlage II van de uitvoeringsrichtlijn ovens gestelde eisen.   

### Artikel  5  

De technische documentatie, bedoeld in [artikel 5 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over ovens voldoet aan de daaraan in artikel 3, eerste lid, van de uitvoeringsrichtlijn ovens gestelde eisen.  

### Artikel  6  

1.  Als plaats als bedoeld in [artikel 6, eerste lid, onderdeel a, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), waar het etiket, bedoeld in [artikel 3, eerste lid, van dat besluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor ovens wordt aangebracht, wordt aangewezen: de deur van het apparaat.   
2.  Indien een oven meer dan een bakruimte heeft, wordt iedere bakruimte voorzien van een eigen etiket, met uitzondering van bakruimtes die niet onder de in artikel 2 van de uitvoeringsrichtlijn bedoelde geharmoniseerde normen vallen.   

### Artikel  7  

De gegevens in de gedrukte mededeling, bedoeld in [artikel 7 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over ovens voldoen aan de daaraan in bijlage III van de uitvoeringsrichtlijn ovens gestelde eisen.  

### Artikel  8  

De artikelen 4 en 7 zijn niet van toepassing ten aanzien van het verstrekken van gegevens over het geluidsniveau van ovens.  

### Artikel  9  

Indien een leverancier of handelaar voor 1 juli 2003 gegevens wil verstrekken over het energiegebruik en daarmee samenhangende eigenschappen van ovens, geschiedt dit op de wijze als in de artikelen 3 tot en met 7 is bepaald.  

### Artikel  10  

Deze regeling treedt in werking met ingang van 1 juli 2003, met uitzondering van artikel 9, dat in werking treedt met ingang van 1 januari 2003.  

### Artikel  11  

Deze regeling wordt aangehaald als: Regeling etikettering energiegebruik ovens.  
Deze regeling zal met de toelichting in de Staatscourant worden geplaatst.   

's-Gravenhage 
11 november 2002    

De 
Staatssecretaris van Economische Zaken, 
S.R.A. vanEijck    

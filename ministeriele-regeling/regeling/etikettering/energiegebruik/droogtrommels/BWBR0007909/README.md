<meta http-equiv='Content-Type' content='text/html; charset=utf-8' />

##Regeling etikettering energiegebruik droogtrommels

De Minister van Economische Zaken,  
Gelet op richtlijn nr. 95/13/EG van de Commissie van de Europese Gemeenschappen van 23 mei 1995 houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke elektrische droogtrommels betreft (PbEG L 136) en de [artikelen 2, eerste lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [3, tweede en derde lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [5](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [6, eerste lid, onderdeel a](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), en [7 van het Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);
Besluit:    

### Artikel  1  

In deze regeling wordt verstaan onder: 

a. *uitvoeringsrichtlijn droogtrommels:*richtlijn nr. 95/13/EG van de Commissie van de Europese Gemeenschappen van 23 mei 1995 houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke elektrische droogtrommels betreft (PbEG L 136);  

b. *kaderbesluit:*[Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);  

c. *droogtrommels:* huishoudelijke droogtrommels, die uitsluitend op het elektrische net kunnen worden aangesloten.    

### Artikel  2  

Deze regeling is niet van toepassing op was-droogcombinaties.  

### Artikel  3  

Als categorie van huishoudelijke apparaten als bedoeld in [artikel 2, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md) wordt aangewezen: droogtrommels.  

### Artikel  4  

1.  De gegevens op het etiket, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor droogtrommels, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn droogtrommels gestelde eisen.   
2.  De gegevens op de kaart, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor droogtrommels, en de opmaak van die kaart voldoen aan de daaraan in bijlage II van de uitvoeringsrichtlijn droogtrommels gestelde eisen.   

### Artikel  5  

De technische documentatie, bedoeld in [artikel 5 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over droogtrommels voldoet aan de daaraan in artikel 2, eerste lid, van de uitvoeringsrichtlijn droogtrommels gestelde eisen.  

### Artikel  6  

Als plaats, bedoeld in [artikel 6, eerste lid, onderdeel a, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), waar het etiket, bedoeld in [artikel 3, eerste lid, van dat besluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor droogtrommels wordt aangebracht, wordt aangewezen: de buitenzijde van de voor- of bovenkant van het desbetreffende apparaat.  

### Artikel  7  

De gegevens in de gedrukte mededeling, bedoeld in [artikel 7 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over droogtrommels voldoen aan de daaraan in bijlage III van de uitvoeringsrichtlijn droogtrommels gestelde eisen.  

### Artikel  8  

De artikelen 4 en 7 zijn niet van toepassing ten aanzien van het verstrekken van gegevens over het geluidsniveau van droogtrommels.  

### Artikel  9  

Indien een leverancier of handelaar voor 1 oktober 1996 gegevens wil verstrekken over het energiegebruik en daarmee samenhangende eigenschappen van droogtrommels, geschiedt dit op de wijze als in de artikelen 3 tot en met 7 is bepaald.  

### Artikel  10  

Deze regeling treedt in werking met ingang van 1 oktober 1996, met uitzondering van artikel 9, dat in werking treedt met ingang van 1 april 1996.  

### Artikel  11  

Deze regeling wordt aangehaald als: Regeling etikettering energiegebruik droogtrommels.  
Deze regeling zal met de toelichting in de Staatscourant worden geplaatst.   

â€™s-Gravenhage 
26 februari 1996    

De 
Minister van Economische Zaken, 
G.J.Wijers    

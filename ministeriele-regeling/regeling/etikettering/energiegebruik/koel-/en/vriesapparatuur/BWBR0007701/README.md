<meta http-equiv='Content-Type' content='text/html; charset=utf-8' />

##Regeling etikettering energie-gebruik koel- en vriesapparatuur

De Ministers van Economische Zaken en van Volkshuisvesting, Ruimtelijke Ordening en Milieubeheer,  
Gelet op richtlijn nr. 94/2/EG van de Commissie van de Europese Gemeenschappen van 21 januari 1994 houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke elektrische koelkasten, diepvriezers en combinaties daarvan betreft (PbEG L 45), de [artikelen 2, eerste lid](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [3, tweede en derde lid](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [5](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [6, eerste lid, onderdeel a](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), en [7 van het Kaderbesluit etikettering energiegebruik huishoudelijke apparatuur](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md) en [artikel 8 van de Wet geluidhinder](../../../../../../../../wet/wet/geluidhinder/BWBR0003227/README.md);
Besluiten:    

### Artikel  1  

In deze regeling wordt verstaan onder: 

a. *uitvoeringsrichtlijn koel- en vriesapparatuur:*richtlijn nr. 94/2/EG houdende uitvoeringsbepalingen van Richtlijn nr. 92/75/EEG van de Raad van de Europese Unie wat de etikettering van het energieverbruik van huishoudelijke elektrische koelkasten, diepvriezers en combinaties daarvan betreft (PbEG L 45), zoals deze laatstelijk is gewijzigd bij richtlijn nr. 2003/66/EG van de Commissie van de Europese Gemeenschappen van 3 juli 2003 (PbEG L 170);  

b. *kaderbesluit:*[Kaderbesluit etikettering energiegebruik huishoudelijke apparatuur](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);  

c. *koel- en vriesapparatuur:* huishoudelijke koelkasten, bewaarruimten voor bevroren levensmiddelen, diepvriezers en combinaties daarvan, die uitsluitend op het elektrische net kunnen worden aangesloten.    

### Artikel  2  

Als categorie van huishoudelijke apparaten als bedoeld in [artikel 2, eerste lid, van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md) wordt aangewezen: koel- en vriesapparatuur.  

### Artikel  3  

1.  De gegevens op het etiket, bedoeld in [artikel 3, eerste lid, van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor koel- en vriesapparatuur, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn koel- en vriesapparatuur gestelde eisen.   
2.  De gegevens op de kaart, bedoeld in [artikel 3, eerste lid, van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor koel- en vriesapparatuur, en de opmaak van die kaart voldoen aan de daaraan in bijlage II van de uitvoeringsrichtlijn koel- en vriesapparatuur gestelde eisen.   

### Artikel  4  

De technische documentatie, bedoeld in [artikel 5 van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over koel- en vriesapparatuur voldoet aan de daaraan in artikel 2, eerste lid, van de uitvoeringsrichtlijn koel- en vriesapparatuur gestelde eisen.  

### Artikel  5  

Als plaats als bedoeld in [artikel 6, eerste lid, onderdeel a, van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), waar het etiket, bedoeld in [artikel 3, eerste lid, van dat besluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor koel- en vriesapparatuur wordt aangebracht, wordt aangewezen: de buitenzijde van de voor- of bovenkant van het desbetreffende apparaat.  

### Artikel  6  

De gegevens in de gedrukte mededeling, bedoeld in [artikel 7 van het kaderbesluit](../../../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over koel- en vriesapparatuur voldoen aan de daaraan in bijlage III van de uitvoeringsrichtlijn koel- en vriesapparatuur gestelde eisen.  

### Artikel  6a  

De artikelen 3 en 6 zijn niet van toepassing ten aanzien van het verstrekken van gegevens over het geluidsniveau van koel- en vriesapparatuur.  

### Artikel  7  

Deze regeling treedt in werking met ingang van 1 januari 1996.  

### Artikel  8  

Deze regeling wordt aangehaald als: Regeling etikettering energiegebruik koel- en vriesapparatuur.  
Deze regeling zal met de toelichting in de Staatscourant worden geplaatst.   

â€™s-Gravenhage 
7 december 1995    

De 
Minister van Economische Zaken, 
G.J.Wijers 

De 
Minister van Volkshuisvesting, Ruimtelijke Ordening en Milieubeheer, 
M. deBoer    

<meta http-equiv='Content-Type' content='text/html; charset=utf-8' />

##Regeling etikettering energiegebruik was-droogcombinaties

De Minister van Economische Zaken,  
Gelet op richtlijn nr. 96/60/EG van de Commissie van de Europese Gemeenschappen van 19 september 1996 houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke was-droogcombinaties betreft (PbEG L 266) en de artikelen 2, eerste lid, 3, tweede en derde lid, 5, 6, eerste lid, onderdeel a, en 7 van het Kaderbesluit etikettering energiegebruik huishoudelijke apparatuur;
Besluit:    

### Artikel  1  

In deze regeling wordt verstaan onder: 

a. *uitvoeringsrichtlijn was-droogcombinaties:*richtlijn nr. 96/60/EG van de Commissie van de Europese Gemeen-schappen van 19 september 1996 houdende uitvoeringsbepalingen van Richtlijn 92/75/EEG van de Raad wat de etikettering van het energieverbruik van huishoudelijke was-droogcombinaties betreft (PbEG L 266);  

b. *besluit:*Besluit etikettering energieverbruik energiegerelateerde producten;  

c. *was-droogcombinaties:* huishoudelijke was-droogcombinaties, die uitsluitend op het elektrische net kunnen worden aangesloten.    

### Artikel  2  

Als categorie van energiegerelateerde producten als bedoeld in artikel 12, eerste lid, van het besluit wordt aangewezen: was-droogcombinaties.  

### Artikel  3  

1.  De gegevens op het etiket, bedoeld in artikel 6 van het besluit, voor was-droogcombinaties, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn was-droogcombinaties gestelde eisen.   
2.  De gegevens op het fiche, bedoeld in artikel 1 van het besluit, voor was-droogcombinaties, en de opmaak van dat fiche voldoen aan de daaraan in bijlage II van de uitvoeringsrichtlijn was-droogcombinaties gestelde eisen.   

### Artikel  4  

De technische documentatie, bedoeld in artikel 4, eerste lid, van het besluit, over was-droogcombinaties voldoet aan de daaraan in artikel 2, eerste lid, van de uitvoeringsrichtlijn was-droogcombinaties gestelde eisen.  

### Artikel  5  

Als plaats, bedoeld in artikel 6 van het besluit, waar het etiket, bedoeld in artikel 6, van dat besluit, voor was-droogcombinaties wordt aangebracht, wordt aangewezen: de buitenzijde van de voor- of bovenkant van het desbetreffende apparaat.  

### Artikel  6  

De relevante gegevens, bedoeld in artikel 9, eerste lid, van het besluit, over was-droogcombinaties voldoen aan de daaraan in bijlage III van de uitvoeringsrichtlijn was-droogcombinaties gestelde eisen.  

### Artikel  7  

De artikelen 3 en 6 zijn niet van toepassing ten aanzien van het verstrekken van gegevens over het geluidsniveau van was-droogcombinaties.  

### Artikel  9  

Deze regeling treedt in werking met ingang van 1 februari 1998, met uitzondering van artikel 8, dat in werking treedt met ingang van 1 augustus 1997.  

### Artikel  10  

Deze regeling wordt aangehaald als: Regeling etikettering energiegebruik was-droogcombinaties.  
Deze regeling zal met de toelichting in de Staatscourant worden geplaatst.   

â€™s-Gravenhage 
9 december 1996    

De 
Minister van Economische Zaken, 
G.J.Wijers    

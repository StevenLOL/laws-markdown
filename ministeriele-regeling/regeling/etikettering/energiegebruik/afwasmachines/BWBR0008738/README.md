<meta http-equiv='Content-Type' content='text/html; charset=utf-8' />

##Regeling etikettering energiegebruik afwasmachines

De Minister van Economische Zaken,  
Gelet op richtlijn nr. 97/17/EG van de Commissie van de Europese Gemeenschappen van 16 april 1997 houdende uitvoeringsbepalingen van Richtlijn 92/75/EEG van de Raad betreffende de etikettering van het energieverbruik van huishoudelijke afwasmachines (PbEG L 118) en de [artikelen 2, eerste lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [3, tweede en derde lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [5](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [6, eerste lid, onderdeel a](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), en [7 van het Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);
*Besluit:*     

### Artikel  1  

In deze regeling wordt verstaan onder: 

a. *uitvoeringsrichtlijn afwasmachines:*richtlijn nr. 97/17/EG van de Commissie van de Europese Gemeenschappen van 16 april 1997 houdende uitvoeringsbepalingen van Richtlijn 92/75/EEG van de Raad betreffende de etikettering van het energieverbruik van huishoudelijke afwasmachines (PbEG L 118);  

b. *kaderbesluit:*[Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);  

c. *afwasmachines:* huishoudelijke afwasmachines, die uitsluitend op het elektrische net kunnen worden aangesloten.    

### Artikel  2  

Als categorie van huishoudelijke apparaten als bedoeld in [artikel 2, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md) wordt aangewezen: afwasmachines.  

### Artikel  3  

1.  De gegevens op het etiket, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor afwasmachines, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn afwasmachines gestelde eisen.   
2.  De gegevens op de kaart, bedoeld in [artikel 3, eerste lid, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor afwasmachines en de opmaak van die kaart voldoen aan de daaraan in bijlage II van de uitvoeringsrichtlijn afwasmachines gestelde eisen.   

### Artikel  4  

De technische documentatie, bedoeld in [artikel 5 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over afwasmachines voldoet aan de daaraan in artikel 2, eerste lid, van de uitvoeringsrichtlijn afwasmachines gestelde eisen.  

### Artikel  5  

Als plaats, bedoeld in [artikel 6, eerste lid, onderdeel a, van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), waar het etiket, bedoeld in [artikel 3, eerste lid, van dat besluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), voor afwasmachines wordt aangebracht, wordt aangewezen: de buitenzijde van de voor- of bovenkant van het desbetreffende apparaat.  

### Artikel  6  

De gegevens in de gedrukte mededeling, bedoeld in [artikel 7 van het kaderbesluit](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), over afwasmachines voldoen aan de daaraan in bijlage III van de uitvoeringsrichtlijn afwasmachines gestelde eisen.  

### Artikel  7  

De artikelen 3 en 6 zijn niet van toepassing ten aanzien van het verstrekken van gegevens over het geluidsniveau van afwasmachines.  

### Artikel  8  

Indien een leverancier of handelaar voor 1 augustus 1999 gegevens wil verstrekken over het energiegebruik en daarmee samenhangende eigenschappen van afwasmachines, geschiedt dit op de wijze als in de artikelen 2 tot en met 6 is bepaald.  

### Artikel  9  

Deze regeling treedt in werking met ingang van 1 augustus 1999, met uitzondering van artikel 8, dat in werking treedt met ingang van 1 februari 1999.  

### Artikel  10  

Deze regeling wordt aangehaald als: Regeling etikettering energiegebruik afwasmachines.  
Deze regeling zal met de toelichting in de Staatscourant worden geplaatst.   

â€™s-Gravenhage 
13 juni 1997    

De 
Minister van Economische Zaken, 
G.J.Wijers    

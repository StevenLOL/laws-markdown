<meta http-equiv='Content-Type' content='text/html; charset=utf-8' />

##Regeling etikettering energiegebruik airconditioners

De Staatssecretaris van Economische Zaken,  
Gelet op richtlijn nr. 2002/31/EG van de Commissie van de Europese Gemeenschappen van 22 maart 2002 houdende uitvoeringsbepalingen van Richtlijn 92/75/EEG van de Raad van de Europese Unie met betrekking tot de energie-etikettering van airconditioners voor huishoudelijk gebruik (PbEG L 86), de [artikelen 2, eerste lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [3, tweede en derde lid](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [5](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), [6, eerste lid, onderdeel a](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md), en [7 van het Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);
Besluit:    

### Artikel  1  

In deze regeling wordt verstaan onder:   a.  *uitvoeringsrichtlijn airconditioners:*   richtlijn nr. 2002/31 / EG van de Commissie van de Europese Gemeenschappen van 22 maart 2002 houdende uitvoeringsbepalingen van Richtlijn 92/75/EEG van de Raad van de Europese Unie met betrekking tot de energie-etikettering van airconditioners voor huishoudelijk gebruik (PbEG L 86);    b.  *kaderbesluit:*   [Kaderbesluit etikettering energiegebruik huishoudelijke apparatuur](../../../../../../AMvB/kaderbesluit/etikettering/energiegebruik/huishoudelijke/apparatuur/BWBR0007551/README.md);    c.  *airconditioners:*   huishoudelijke airconditioners, die uitsluitend op het elektrische net kunnen worden aangesloten.     

### Artikel  2  

Deze regeling is niet van toepassing op: 

a. luchtwater- en waterwaterapparaten;  

b. apparaten met een koelvermogen van meer dan 12 kW.    

### Artikel  3  

Als categorie van huishoudelijke apparaten als bedoeld in artikel 2, eerste lid, van het kaderbesluit wordt aangewezen: airconditioners.  

### Artikel  4  

1.  De gegevens op het etiket, bedoeld in artikel 3, eerste lid, van het kaderbesluit, voor airconditioners, en de opmaak, afmetingen en kleurstelling van dat etiket voldoen aan de daaraan in bijlage I van de uitvoeringsrichtlijn airconditioners gestelde eisen.   
2.  De gegevens op de kaart, bedoeld in artikel 3, eerste lid, van het kaderbesluit, voor airconditioners, en de opmaak van die kaart voldoen aan de daaraan in bijlage II van de uitvoeringsrichtlijn airconditioners gestelde eisen.   

### Artikel  5  

De technische documentatie, bedoeld in artikel 5 van het kaderbesluit, over airconditioners voldoet aan de daaraan in artikel 3, eerste lid, van de uitvoeringsrichtlijn airconditioners gestelde eisen.  

### Artikel  6  

Als plaats als bedoeld in artikel 6, eerste lid, onderdeel a, van het kaderbesluit, waar het etiket, bedoeld in artikel 3, eerste lid, van dat besluit, voor airconditioners wordt aangebracht, wordt aangewezen: de buitenzijde van de voor- of bovenkant van het apparaat.  

### Artikel  7  

De gegevens in de gedrukte mededeling, bedoeld in artikel 7 van het kaderbesluit, over airconditioners voldoen aan de daaraan in bijlage III van de uitvoeringsrichtlijn airconditioners gestelde eisen.  

### Artikel  8  

De artikelen 4 en 7 zijn niet van toepassing ten aanzien van het verstrekken van gegevens over het geluidsniveau van airconditioners.  

### Artikel  9  

Indien een leverancier of handelaar voor 1 juli 2003 gegevens wil verstrekken over het energiegebruik en daarmee samenhangende eigenschappen van airconditioners, geschiedt dit op de wijze als in de artikelen 3 tot en met 7 is bepaald.  

### Artikel  10  

Deze regeling treedt in werking met ingang van de datum van inwerkingtreding van de relevante geharmoniseerde normen, bedoeld in artikel 2, eerste lid, van de uitvoeringsrichtlijn airconditioners.  

### Artikel  11  

Deze regeling wordt aangehaald als: Regeling etikettering energiegebruik airconditioners.  
Deze regeling zal met de toelichting in de Staatscourant worden geplaatst.   

's-Gravenhage 
11 november 2002    

De 
Staatssecretaris van Economische Zaken, 
S.R.A. vanEijck    

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 22 januari 2013, 2012-0000031660, tot digitale vervanging van archiefbescheiden van het ministerie van Sociale Zaken en Werkgelegenheid (Regeling digitale vervanging archiefbescheiden Ministerie van Sociale Zaken en Werkgelegenheid)

De Minister van Sociale Zaken en Werkgelegenheid,  
Gelet op [artikel 7 van de Archiefwet 1995](../../../../../../../../../../wet/archiefwet/1995/BWBR0007376/README.md);

Na machtiging van de Minister van Onderwijs, Cultuur en Wetenschap van 20 december 2012, kenmerk: NA/12/11037,
Besluit:    

### Artikel  1  

Over te gaan tot routinematige digitale vervanging van archiefbescheiden van het ministerie van Sociale Zaken en Werkgelegenheid: 

a. die: 

1°. zijn ontvangen of opgemaakt voorafgaand aan de werking van dit besluit, en zaken betreffen die nog niet zijn afgedaan; of  

2°. zullen worden ontvangen of opgemaakt in de periode tot en met vijf jaar na inwerkingtreding van dit besluit.    

b. volgens de specificaties, vastgesteld in het Handboek digitale vervanging archiefbescheiden ministerie van Sociale Zaken en Werkgelegenheid d.d. 29 november 2012 behorende bij dit besluit;  

c. overeenkomstig de eisen, opgenomen in de [bijlage van de Beleidsregel digitale vervanging archiefbescheiden](../../../../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21);  

d. met inachtneming van de waarde en het belang, bedoeld in [artikel 2, eerste lid, onderdeel c onderscheidenlijk d, van het Archiefbesluit 1995](../../../../../../../../../../AMvB/archiefbesluit/1995/BWBR0007748/README.md), alsmede wat daarover is bepaald in [artikel 4, tweede en derde lid, van de Beleidsregel digitale archiefbescheiden](../../../../../../../../../../beleidsregel/beleidsregel/digitale/vervanging/archiefbescheiden/BWBR0023395/README.md) (Stcrt. 2008, 21).   

### Artikel  2  

Deze regeling treedt in werking met ingang van de dag na de datum van afgifte van de Staatscourant waarin zij wordt geplaatst. 

### Artikel  3  

Deze regeling wordt aangehaald als: Regeling digitale vervanging archiefbescheiden Ministerie van Sociale Zaken en Werkgelegenheid. 
Deze regeling zal met toelichting in de Staatscourant worden geplaatst met uitzondering van het Handboek digitale vervanging archiefbescheiden ministerie van Sociale Zaken en Werkgelegenheid d.d. 29 november 2012 dat ter inzage wordt gelegd bij de bibliotheek van het ministerie van Sociale Zaken en Werkgelegenheid.   

Den Haag 
22 januari 2013   

De 
Minister van Sociale Zaken en Werkgelegenheid, namens deze: 
H.J.I.M. de Rooij,  
plv. Secretaris-generaal.   

####Handboek digitale vervanging archiefbescheiden ministerie van Sociale Zaken en Werkgelegenheid

Ligt ter inzage bij de bibliotheek van het ministerie van Sociale Zaken en Werkgelegenheid.

<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 8Â november 2013, nr. IENM/BSK-2013/263406 Digitale vervanging Personeels-Dossiers Ministerie van Infrastructuur en Milieu

De Minister van Infrastructuur en Milieu,
Gelet op [artikel 7 van de Archiefwet 1995](../../../../../../../../../wet/archiefwet/1995/BWBR0007376/README.md),
Besluit:Ten behoeve van het ministerie van Infrastructuur en Milieu.

### Artikel  1  

De originele papieren personele archiefbescheiden die volgens de vastgestelde selectielijst voor vernietiging in aanmerking komen van het ministerie van Infrastructuur en Milieu, worden overeenkomstig de artikelen 2, 3, 4 en 5 digitaal vervangen. 

### Artikel  2  

De gegevens uit de originele papieren personele archiefbescheiden van het ministerie van Infrastructuur en Milieu die voor vernietiging in aanmerking komen, bedoeld in artikel 1, worden op een juiste en volledige wijze opgenomen in het elektronische systeem Record Management Applicatie (cRMA). 

### Artikel  3  

De oorspronkelijke papieren personele archiefbescheiden worden vernietigd. 

### Artikel  4  

Het Handboek digitale vervanging P-dossiers bij het Ministerie van Infrastructuur en Milieu bevat de nadere voorschriften met betrekking tot de uitvoering van deze regeling. 

### Artikel  5  

Deze regeling treedt in werking met ingang van de dag na de dagtekening van de Staatscourant waarin zij wordt gepubliceerd. 

### Artikel  6  

Deze regeling wordt aangehaald als: Regeling digitale vervanging personeelsdossiers Ministerie van Infrastructuur en Milieu. 
Deze regeling zal met de toelichting in de Staatscourant worden geplaatst. 

De 
Minister van Infrastructuur en Milieu, namens deze: 
De Directeur Human Resourrces Management, 
M.E.T. van den Broek   

<meta http-equiv='Content-Type' content='text/html; charset=utf-8' />

##Regeling spreiding zomervakanties 2006 - 2008

De minister van onderwijs, cultuur en wetenschap, Mede namens de minister van landbouw, natuur en voedselkwaliteit,  
Gelet op:

[artikel 15, tweede lid, van de Wet op het primair onderwijs](../../../../../../../../wet/wbo/BWBR0003420/README.md),  

[artikel 26, tweede lid, van de Wet op de expertisecentra](../../../../../../../../wet/isovso/BWBR0003549/README.md), en  

[artikel 17 van het Inrichtingsbesluit W.V.O](../../../../../../../../AMvB/inrichtingsbesluit/wvo/BWBR0005946/README.md),     Besluit    

### Artikel  1  

####Begripsomschrijvingen

In deze regeling wordt verstaan onder: 

a. een school voor basisonderwijs: een basisschool of speciale school voor basisonderwijs als bedoeld in [artikel 1 de Wet op het primair onderwijs](../../../../../../../../wet/wbo/BWBR0003420/README.md);  

b. een school voor speciaal onderwijs: een school voor speciaal onderwijs als bedoeld in [artikel 1 van de Wet op de expertisecentra](../../../../../../../../wet/isovso/BWBR0003549/README.md);  

c. een school voor speciaal en voortgezet speciaal onderwijs: een school, dan wel een instelling voor speciaal en voortgezet speciaal onderwijs als bedoeld in [artikel 1 van de Wet op de expertisecentra](../../../../../../../../wet/isovso/BWBR0003549/README.md);  

d. een school voor voortgezet speciaal onderwijs: een school voor voortgezet speciaal onderwijs, als bedoeld in [artikel 1 van de Wet op de expertisecentra](../../../../../../../../wet/isovso/BWBR0003549/README.md);  

e. een school voor voortgezet onderwijs: een school voor voortgezet onderwijs als bedoeld in de [Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md), met uitzondering van een schoolvoor voorbereidend beroepsonderwijs die deel uitmaakt van een agrarisch opleidingscentrum als bedoeld in [artikel 1.3.3. van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) en met uitzondering van een school voor voortgezet onderwijs die deel uitmaakt van een scholengemeenschap met een regionaal opleidingencentrum als bedoeld in [artikel 1.3.1. van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) of een agrarisch opleidingscentrum als bedoeld in [artikel 1.3.3](../../../../../../../../wet/wet/educatie/en/beroepsonderwijs/BWBR0007625/README.md);  

f. een school: een school als bedoeld onder a, b, c, d of e;  

g. de inspectie: de Inspectie van het onderwijs.    

### Artikel  2  

####Regio’s en perioden van zomervakantie

Voor de vaststelling van de perioden van zomervakantie, genoemd in artikel 5, derde lid, behoort een school tot één van de regio’s, genoemd in artikel 3. De plaats van vestiging is bepalend voor de regio waartoe een school behoort. Indien een school vestigingen heeft in meer dan één regio, behoort elke vestiging tot de regio waarin ze is gelegen.  

### Artikel  3  

####Regio-indeling zomervakanties

De regio’s, bedoeld in artikel 2, zijn: 

a. regio noord, bestaande uit: de provincies Groningen, Friesland, Drente, Overijssel en Flevoland, met uitzondering van de gemeente Zeewolde, de provincie Noord-Holland, alsmede wat betreft de provincie Gelderland, de gemeente Hattem, en wat betreft de provincie Utrecht, de gemeente Eemnes;  

b. regio midden, bestaande uit: de provincie Utrecht, met uitzondering van de gemeente Eemnes, de provincie Zuid-Holland, alsmede wat betreft de provincie Flevoland, de gemeente Zeewolde, wat betreft de provincie Gelderland, de gemeenten Aalten, Apeldoorn, Barneveld, Bergh, Borculo, Brummen, Buren, Culemborg, Dinxperlo, Doetinchem, Ede, Eibergen, Elburg, Epe, Ermelo, Geldermalsen, Gendringen, Gorssel, Groenlo, Harderwijk, Heerde, Hengelo, Hummelo en Keppel, en Kesteren met uitzondering van de voormalige gemeente Dodewaard. Voorts Lichtenvoorde, Lingewaal, Lochem, Neede, Neerijnen, Nijkerk, Nunspeet, Oldebroek, Putten, Ruurlo, Scherpenzeel, Steenderen, Tiel, Voorst, Vorden, Wageningen, Warnsveld, Wehl, Winterswijk, Wisch, Zelhem en Zutphen, en wat betreft de provincie Noord-Brabant, de gemeenten Werkendam en Woudrichem;  

c. regio zuid, bestaande uit: de provincies Limburg en Noord-Brabant, met uitzondering van de gemeenten Werkendam en Woudrichem, de provincie Zeeland, alsmede wat betreft de provincie Gelderland, de gemeenten Ammerzoden, Angerlo, Arnhem, Bemmel, Beuningen, Didam, Doesburg, Druten, Duiven, Groesbeek, Heumen, Kesteren, voorzover het betreft de voormalige gemeente Dodewaard, Maasdriel, Millingen aan de Rijn, Nijmegen, Overbetuwe, Renkum, Rheden, Rozendaal, Rijnwaarden, Ubbergen, Westervoort, West Maas en Waal, Wijchen, Zaltbommel en Zevenaar.    

### Artikel  4  

####Samenvoeging gemeenten

Bij samenvoeging van gemeenten na publicatie van deze regeling behoort de nieuw te vormen gemeente tot dezelfde regio als die waartoe de samengevoegde gemeenten behoorden. Als de samen te voegen gemeenten tot verschillende regio’s behoorden, beslist de minister van onderwijs, cultuur en wetenschap tot welke regio de nieuwe gemeente zal behoren.  

### Artikel  5  

####Zomervakanties 2006 tot en met 2008

1.  De zomervakantie omvat voor een school voor basisonderwijs, een school voor speciaal onderwijs, alsmede voor het speciaal onderwijs aan een school voor speciaal en voortgezet speciaal onderwijs de in het schema van het derde lid aangegeven periode van zes weken.   
2.  De zomervakantie omvat voor een school voor voortgezet onderwijs, een school voor voortgezet speciaal onderwijs, alsmede voor het voortgezet speciaal onderwijs aan een school voor speciaal en voortgezet speciaal onderwijs de in het schema van het derde lid aangegeven periode van zeven weken.   
3.  De perioden, bedoeld in het eerste en tweede lid, zijn voor de jaren 2006, 2007 en 2008 vastgesteld, zoals hieronder in een schema is aangegeven. In dit schema is BO= basisonderwijs, SO = speciaal onderwijs en VO = voortgezet onderwijs:  

| --- | --- | --- |
|:---|:---|:---|
| REGIO NOORD  | BO/SO  | 22 juli t/m 3 september 2006  |
| --- | VO  | 15 juli t/m 3 september 2006  |
| REGIO MIDDEN  | BO/SO  | 8 juli t/m 20 augustus 2006  |
| --- | VO  | 8 juli t/m 27 augustus 2006  |
| REGIO ZUID  | BO/SO  | 1 juli t/m 13 augustus 2006  |
| --- | VO  | 1 juli t/m 20 augustus 2006  |
| REGIO NOORD  | BO/SO  | 7 juli t/m 19 augustus 2007  |
| --- | VO  | 7 juli t/m 26 augustus 2007  |
| REGIO MIDDEN  | BO/SO  | 21 juli t/m 2 september 2007  |
| --- | VO  | 14 juli t/m 2 september 2007  |
| REGIO ZUID  | BO/SO  | 30 juni t/m 12 augustus 2007  |
| --- | VO  | 30 juni t/m 19 augustus 2007  |
| REGIO NOORD  | BO/SO  | 28 juni t/m 10 augustus 2008  |
| --- | VO  | 28 juni t/m 17 augustus 2008  |
| REGIO MIDDEN  | BO/SO  | 19 juli t/m 31 augustus 2008  |
| --- | VO  | 12 juli t/m 31 augustus 2008  |
| REGIO ZUID  | BO/SO  | 5 juli t/m 17 augustus 2008  |
| --- | VO  | 5 juli t/m 24 augustus 2008  |

### Artikel  6  

####Afwijkende regio en vakantieperioden

1.  Het bevoegd gezag van een school kan de periode, vastgesteld in artikel 5, derde lid, verlengen met ten hoogste twee dagen voorafgaand aan die periode en met ten hoogste twee dagen na die periode.   
2.  In afwijking van artikel 2 kan het bevoegd gezag van een school, indien meer dan de helft van de leerlingen van de school in een andere regio woont dan die van de school, die andere regio aanwijzen ten behoeve van de periode, vastgesteld in artikel 5, derde lid. Voor de vaststelling van het aantal leerlingen, bedoeld in de eerste zin, wordt uitgegaan van het aantal leerlingen in het voorafgaande schooljaar.   
3.  In afwijking van artikel 2 kan het bevoegd gezag van een school voor basisonderwijs, een school voor speciaal onderwijs, een school voor voortgezet speciaal onderwijs of een school voor speciaal en voortgezet speciaal onderwijs, indien gedurende drie achtereenvolgende schooljaren telkens meer dan zeventig procent van de leerlingen is doorgestroomd naar scholen voor voortgezet onderwijs in een andere regio dan die van de school, met ingang van het daaropvolgend schooljaar die andere regio aanwijzen ten behoeve van de periode, vastgesteld in artikel 5, derde lid.   
4.  In afwijking van artikel 2 kan het bevoegd gezag van een school die gelegen is in een gemeente die tegen een regiogrens aanligt en die minder dan 50.000 inwoners telt, de voor zijn school geldende periode, vastgesteld in artikel 5, derde lid, zodanig naar één week vroeger of één week later verschuiven dat de in artikel 5, eerste lid, bedoelde periode van het basisonderwijs en het speciaal onderwijs in de ene regio vijf weken gemeenschappelijk heeft met de in artikel 5, tweede lid, bedoelde periode van het voortgezet onderwijs en het voortgezet speciaal onderwijs in de andere regio.   
5.  In afwijking van artikel 2 kan het bevoegd gezag van een school voor voortgezet onderwijs met een dislocatie of nevenvestiging in een andere regio dan die van de hoofdvestiging, voor deze school de periode, bedoeld in artikel 5, tweede lid, zodanig vaststellen dat die periode niet eerder begint dan de vroegste periode en niet later eindigt dan de laatste periode van een van de vestigingen.   
6.  Indien het vijfde lid van toepassing is, kan het bevoegd gezag van een school voor basisonderwijs, een school voor speciaal onderwijs of een school voor speciaal en voortgezet speciaal onderwijs die in de nabijheid van de hoofdvestiging, een dislocatie of een nevenvestiging van de school voor voortgezet onderwijs zijn gelegen, de periode, bedoeld in artikel 5, eerste lid, zodanig vaststellen dat die periode vijf weken gemeenschappelijk heeft met de periode van de school voor voortgezet onderwijs, vastgesteld volgens het vijfde lid.   
7.  Het bevoegd gezag van een school voor speciaal en voortgezet speciaal onderwijs kan voor het voortgezet speciaal onderwijs de periode, vastgesteld in artikel 4, derde lid, gelijkstellen met de in artikel 5, eerste lid, bedoelde periode van het speciaal onderwijs.   
8.  Het bevoegd gezag van een school voor speciaal onderwijs, een school voor voortgezet speciaal onderwijs of een school voor speciaal en voortgezet speciaal onderwijs kan, voorzover het betreft: 

a. een school voor zeer moeilijk lerende kinderen,  

b. een school voor zeer moeilijk opvoedbare kinderen,  

c. een school voor lichamelijk gehandicapte kinderen,  

d. een school voor langdurig zieke kinderen,  

e. een school voor meervoudig gehandicapte kinderen,  

f. een school waaraan een afdeling voor zeer moeilijk lerende kinderen is verbonden,  

g. een school waaraan een afdeling voor meervoudig gehandicapte kinderen is verbonden,de perioden, vastgesteld in artikel 5, derde lid, bekorten.     
9.  In afwijking van het gestelde onder artikel 5, eerste en tweede lid hebben in de gemeenten Vlieland, Terschelling, Ameland en Schiermonnikoog de zomervakanties in het primair onderwijs een duur van 5 weken en in het voortgezet onderwijs een duur van 6 weken. In afwijking van het gestelde onder het derde lid van artikel 5 beginnen de zomervakanties in deze gemeenten steeds tegelijk met die regio welke het eerst vakantie heeft.   
10.  De inspectie toetst of de afwijkingen, bedoeld in het tweede, derde, vijfde en zesde lid, voldoen aan de in deze leden genoemde voorschriften.   

### Artikel  7  

####Afwijkingen op verzoek

Het bevoegd gezag van een school kan, in geval van bijzondere omstandigheden bij de minister van onderwijs, cultuur en wetenschap een verzoek indienen om te mogen afwijken van de perioden, vastgesteld in artikel 5, derde lid.  

### Artikel  8  

####Voor vakantie te bestemmen examendagen voortgezet onderwijs

Het bevoegd gezag van een school voor voortgezet onderwijs kan in bijzondere gevallen en onder voorwaarde dat de centrale examens in het voortgezet onderwijs doorgang vinden op de daarvoor voorgeschreven tijdstippen, dagen die door de minister van onderwijs, cultuur en wetenschap of de minister van landbouw, natuur en voedselkwaliteitvoor de scholen als examendag zijn aangewezen, voor vakantie bestemmen.  

### Artikel  9  

####Bekendmaking

Deze regeling zal met de toelichting in het Gele katern worden geplaatst. Van deze plaatsing zal mededeling worden gedaan in de Staatscourant.  

### Artikel  10  

####Inwerkingtreding

Deze regeling treedt in werking met ingang van 1 september 2005.  

### Artikel  11  

####Citeertitel

Deze regeling wordt aangehaald als: Regeling spreiding zomervakanties 2006-2008.  

De 
minister van onderwijs, cultuur en wetenschap, 

M.J.A. van der Hoeven     

### Bijlage  1  

####Adviesdata kleine vakanties schooljaar 2005-2006 t/m 2007-2008

Schooljaar 2005 - 2006 

| --- | --- | --- | --- |
|:---|:---|:---|:---|
| Vakantie  | regio  | week  | Adviesdata  |
| Herfst  | Midden + Zuid  | 42  | 15 oktober t/m 23 oktober 2005  |
| Herfst  | Noord  | 43  | 22 oktober t/m 30 oktober 2005  |
| Kerst  | Alle  | 52+1  | 24 december 2005 t/m 8 januari 2006  |
| Voorjaar  | Noord + Midden  | 8  | 18 februari t/m 26 februari 2006  |
| Voorjaar  | Zuid  | 9  | 25 februari t/m 5 maart 2006  |
| Mei  | Alle  | 18  | 29 april t/m 7 mei 2006  |

Schooljaar 2006 - 2007 

| --- | --- | --- | --- |
|:---|:---|:---|:---|
| Vakantie  | regio  | week  | Adviesdata  |
| Herfst  | Zuid  | 42  | 14 oktober t/m 22 oktober 2006  |
| Herfst  | Noord + Midden  | 43  | 21 oktober t/m 29 oktober 2006  |
| Kerst  | Alle  | 52+1  | 23 december 2006 t/m 7 januari 2007  |
| Voorjaar  | Midden + zuid  | 8  | 17 februari t/m 25 februari 2007  |
| Voorjaar  | Noord  | 9  | 24 februari t/m 4 maart 2007  |
| Mei  | Alle  | 18  | 28 april t/m 6 mei 2007  |

Schooljaar 2007 - 2008 

| --- | --- | --- | --- |
|:---|:---|:---|:---|
| Vakantie  | Regio  | Week  | Adviesdata  |
| Herfst  | Noord  | 42  | 13 oktober t/m 21 oktober 2007  |
| Herfst  | Midden + zuid  | 43  | 20 oktober t/m 28 oktober 2007  |
| Kerst  | Alle  | 52 + 1  | 22 december 2007 t/m 6 januari 2008  |
| Voorjaar  | Zuid  | 8  | 16 februari t/m 24 februari 2008  |
| Voorjaar  | Noord + Midden  | 9  | 23 februari t/m 3 maart 2008  |
| Mei  | Alle  | 18  | 26 april t/m 5 mei 2008  |

### Bijlage  2  

####Regio-indeling en voorlopige data zomervakanties 2009 tot en met 2011

| --- | --- | --- |
|:---|:---|:---|
| Regio Noord  | BO/SO  | 4 juli t/m 16 augustus 2009  |
| --- | VO  | 4 juli t/m 23 augustus 2009  |
| Regio Midden  | BO/SO  | 11 juli t/m 23 augustus 2009  |
| --- | VO  | 11 juli t/m 30 augustus 2009  |
| Regio Zuid  | BO/SO  | 25 juli t/m 6 september 2009  |
| --- | VO  | 18 juli t/m 6 september 2009  |
| Regio Noord  | BO/SO  | 10 juli t/m 22 augustus 2010  |
| --- | VO  | 10 juli t/m 29 augustus 2010  |
| Regio Midden  | BO/SO  | 3 juli t/m 15 augustus 2010  |
| --- | VO  | 3 juli t/m 22 augustus 2010  |
| Regio Zuid  | BO/SO  | 24 juli t/m 5 september 2010  |
| --- | VO  | 17 juli t/m 5 september 2010  |
| Regio Noord  | BO/SO  | 23 juli t/m 4 september 2011  |
| --- | VO  | 16 juli t/m 4 september 2011  |
| Regio Midden  | BO/SO  | 2 juli t/m 14 augustus 2011  |
| --- | VO  | 2 juli t/m 21 augustus 2011  |
| Regio Zuid  | BO/SO  | 9 juli t/m 21 augustus 2011  |
| --- | VO  | 9 juli t/m 28 augustus 2011  |

####Regio-indeling en voorlopige adviesdata voor de kleine vakanties

Schooljaar 2008 - 2009 

| --- | --- | --- | --- |
|:---|:---|:---|:---|
| Vakantie  | regio  | week  | adviesdata  |
| Herfst  | Midden/Zuid  | 42  | 11 oktober t/m 19 oktober 2008  |
| Herfst  | Noord  | 43  | 18 oktober t/m 26 oktober 2008  |
| Kerst  | Alle  | 52 + 1  | 20 december 2008 t/m 4 januari 2009  |
| Voorjaar  | Midden/Noord  | 8  | 14 februari t/m 22 februari 2009  |
| Voorjaar  | Zuid  | 9  | 21 februari t/m 1 maart 2009  |
| Mei  | Alle  | 18  | 26 april t/m 5 mei 2009  |

Schooljaar 2009 - 2010 

| --- | --- | --- | --- |
|:---|:---|:---|:---|
| Vakantie  | Regio  | Week  | Adviesdata  |
| Herfst  | Midden/Noord  | 43  | 17 oktober t/m 25 oktober 2009  |
| Herfst  | Zuid  | 44  | 24 oktober t/m 1 november 2009  |
| Kerst  | Alle  | 51 + 52  | 19 december 2009 t/m 3 januari 2010  |
| Voorjaar  | Alle  | 8  | 20 februari t/m 28 februari 2010  |
| Mei  | Alle  | 18  | 30 april t/m 9 mei 2010  |

| --- | --- | --- | --- |
|:---|:---|:---|:---|
| Vakantie  | regio  | week  | adviesdata  |
| Herfst  | Midden/Zuid  | 42  | 16 oktober t/m 24 oktober 2010  |
| Herfst  | Noord  | 43  | 23 oktober t/m 31 oktober 2010  |
| Kerst  | Alle  | 51 + 52  | 18 december 2010 t/m 2 januari 2011  |
| Voorjaar  | Alle  | 8  | 19 februari t/m 27 februari 2011  |
| Mei  | Alle  | 18  | 30 april t/m 8 mei 2011  |

De 
minister van onderwijs, cultuur en wetenschap, 
M.J.A. van derHoeven  

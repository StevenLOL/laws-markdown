<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 18 juni 2013, nr.394209, houdende nadere regels betreffende de inhouding van de vaste vergoeding bij buitengewoon verlof verleend op grond van artikel 45, eerste of tweede lid, van de Wet rechtspositie rechterlijke ambtenaren (Regeling inhouding vaste vergoeding bij buitengewoon verlof op grond van artikel 45 Wet rechtspositie rechterlijke ambtenaren)

De Minister van Veiligheid en Justitie,  
Gelet op [artikel 38b van het Besluit rechtspositie rechterlijke ambtenaren](../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md);
Besluit:    

### Artikel  1  

1.  Voor de rechterlijk ambtenaar of de rechterlijk ambtenaar in opleiding die is benoemd of verkozen in een publiekrechtelijke college is [artikel 2 van de regeling Taakduren lidmaatschap publiekrechtelijke colleges](../../../../../../../../../../../../../ministeriele-regeling/taakduren/lidmaatschap/publiekrechtelijke/colleges/BWBR0006593/README.md) van overeenkomstige toepassing, met dien verstande dat: 

a. onder betrokkene wordt verstaan: de rechterlijk ambtenaar of rechterlijk ambtenaar in opleiding bedoeld in [artikel 45, eerste lid, van de Wet rechtspositie rechterlijke ambtenaren](../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md);  

b. onder [artikel 33a, eerste lid, van het Algemeen Rijksambtenarenreglement](../../../../../../../../../../../../../AMvB/algemeen/rijksambtenarenreglement/BWBR0001950/README.md) of [artikel 57, eerste lid, van het Ambtenarenreglement Staten-Generaal](../../../../../../../../../../../../../AMvB/ambtenarenreglement/staten-generaal/BWBR0003229/README.md) wordt verstaan: [artikel 38b van het Besluit rechtspositie rechterlijke ambtenaren](../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md).     
2.  De inhouding bedraagt niet meer dan wat de betrokkene wordt geacht te ontvangen als vaste vergoeding voor de in [artikel 2, van de regeling Taakduren lidmaatschap publiekrechtelijke colleges](../../../../../../../../../../../../../ministeriele-regeling/taakduren/lidmaatschap/publiekrechtelijke/colleges/BWBR0006593/README.md) genoemde functies.  

### Artikel  2  

Indien de rechterlijk ambtenaar of de rechterlijk ambtenaar in opleiding een vaste vergoeding ontvangt uit hoofde van de activiteiten waarvoor hem op grond van [artikel 45, tweede lid, van de Wet rechtspositie rechterlijke ambtenaren](../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md) buitengewoon verlof met behoud van bezoldiging is verleend, wordt deze vaste vergoeding door de in artikel 45, tweede lid, van de Wet rechtspositie rechterlijke ambtenaren bedoelde functionele autoriteit ingehouden op zijn bezoldiging. 

### Artikel  3  

Deze regeling treedt in werking met ingang van 1 juli 2013. 

### Artikel  4  

Deze regeling wordt aangehaald als: Regeling inhouding vaste vergoeding bij buitengewoon verlof op grond van [artikel 45 Wet rechtspositie rechterlijke ambtenaren](../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md). 
Deze regeling wordt met de toelichting in de Staatscourant geplaatst.   

’s-Gravenhage 
18 juni 2013   

De 
Minister van Veiligheid en Justitie, 
I.W. Opstelten     

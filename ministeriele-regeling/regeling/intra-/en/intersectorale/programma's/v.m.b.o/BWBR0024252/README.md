<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 11 juli 2008, nr. VO/OK/33116, houdende vaststelling en voorwaarden voor intra- en intersectorale programma’s in het vmbo ( Regeling intra- en intersectorale programma’s vmbo)

De Staatssecretaris van Onderwijs, Cultuur en Wetenschap,  
Handelende in overeenstemming met de Minister van Landbouw, Natuur en Voedingskwaliteit;

Gelet op [artikel 26j, eerste lid, van het Inrichtingsbesluit W.V.O.](../../../../../../../../AMvB/inrichtingsbesluit/wvo/BWBR0005946/README.md);
Besluit:    

### Artikel  1  

####Aanwijzing intra- en intersectorale programma’s

1.  Als intrasectorale programma’s en daaraan onderliggende afdelingen, als bedoeld in [artikel 26j, eerste lid, van het Inrichtingsbesluit W.V.O.](../../../../../../../../AMvB/inrichtingsbesluit/wvo/BWBR0005946/README.md), worden aangewezen de programma’s onderscheidenlijk de afdelingen die zijn opgenomen in onderstaande tabel:  

| --- | --- |
|:---|:---|
|  *Sector techniek*   |
|  *Intrasectorale programma’s*   |  *Afdelingen*   |
| Het programma bouw-breed, bestaande uit een combinatie van programma-onderdelen behorend bij de afdeling bouwtechniek  | bouwtechniek  |
| Het programma metalektro, bestaande uit een combinatie van programma-onderdelen behorend bij de afdeling metaaltechniek en elektrotechniek  | metaaltechniek en elektrotechniek  |
| Het programma instalektro, bestaande uit een combinatie van programma-onderdelen behorend bij de afdeling installatietechniek en elektrotechniek  | installatietechniek en elektrotechniek  |
| Het programma techniek-breed, bestaande uit een combinatie van programma-onderdelen behorend bij 2 of meer afdelingen in de sector techniek  | 2 afdelingen in de sector techniek  |
|  *Sector zorg en welzijn*   |
|  *Intrasectorale programma’s*   |  *Afdelingen*   |
| Het programma zorg en welzijn-breed, bestaande uit een combinatie van programma-onderdelen behorend bij de afdelingen verzorging en uiterlijke verzorging  | verzorging of uiterlijke verzorging  |
|  *Sector economie*   |
|  *Intrasectorale programma’s*   |  *Afdelingen*   |
| Het programma handel en administratie, bestaande uit een combinatie van programma-onderdelen behorend bij de afdelingen handel en verkoop, administratie en mode en commercie  | handel en verkoop of administratie of  mode en commercie  |
| Het programma consumptief breed, bestaande uit een combinatie van programma-onderdelen behorend bij de afdeling consumptief, aangevuld met programma-onderdelen op het gebied van toerisme en recreatie  | consumptief  |
|  *Sector landbouw*   |
|  *Intrasectorale programma’s*   |  *Afdelingen*   |
| Het programma landbouw-breed, bestaande uit een combinatie van programma-onderdelen behorend bij de afdeling landbouw en natuurlijke omgeving  | landbouw en natuurlijke omgeving  |

2.  Als intersectorale programma’s en daaraan onderliggende afdelingen, als bedoeld in [artikel 26j, eerste lid, van het Inrichtingsbesluit W.V.O.](../../../../../../../../AMvB/inrichtingsbesluit/wvo/BWBR0005946/README.md),worden aangewezen de programma's onderscheidenlijk de afdelingen die zijn opgenomen in onderstaande tabel:  

| Intersectorale programma’s  | Afdelingen uit de sectoren  |
|:---|:---|
| Intersectoraal Dienstverlening en Commercie  | zorg en welzijn en economie  |
| Intersectoraal Technologie en Dienstverlening  | techniek en zorg en welzijn  |
| Intersectoraal Technologie en Commercie  | techniek en economie  |
| Technologie in de gemengde leerweg  | techniek en zorg en welzijn of economie  |
| ICT-route  | techniek en zorg en welzijn of economie  |
| Sport,Dienstverlening en Veiligheid  | economie en zorg en welzijn  |

### Artikel  2  

####Inwerkingtreding

Deze regeling treedt in werking op het tijdstip waarop het [Besluit van 29 mei 2008, houdende wijziging van enkele besluiten in verband met de modernisering, vereenvoudiging en beperking van de wettelijke regels over de voorzieningenplanning bij scholen in het voortgezet onderwijs alsmede enkele andere wijzigingen](../../../../../../../../AMvB/wijzigingsbesluit/bekostigingsbesluit/w.v.o./enz./(modernisering/etc/BWBR0024245/README.md) in werking treedt.  

### Artikel  3  

####Citeertitel

Deze regeling wordt aangehaald als: Regeling intra- en intersectorale programma’s v.m.b.o..  
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
J.M. vanBijsterveldt-Vliegenthart   

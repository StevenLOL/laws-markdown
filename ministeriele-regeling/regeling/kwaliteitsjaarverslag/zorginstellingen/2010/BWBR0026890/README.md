<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 11 december 2009, nr. MC-U-2899285, houdende nieuwe regels inzake het kwaliteitsjaarverslag van zorginstellingen (Regeling kwaliteitsjaarverslag zorginstellingen 2010)

De Minister van Volksgezondheid, Welzijn en Sport,  
Gelet op [artikel 5, derde lid, van de Kwaliteitswet zorginstellingen](../../../../../../wet/kwaliteitswet/zorginstellingen/BWBR0007850/README.md);
Besluit:    

### Artikel  1  

1.  De zorgaanbieders voor wie [artikel 15 van de Wet toelating zorginstellingen](../../../../../../wet/wet/toelating/zorginstellingen/BWBR0018906/README.md) geldt, stellen het kwaliteitsjaarverslag over hun instelling, bedoeld in [artikel 5 van de Kwaliteitswet zorginstellingen](../../../../../../wet/kwaliteitswet/zorginstellingen/BWBR0007850/README.md), op met gebruikmaking van het modelkwaliteitsjaarverslag dat onderdeel uitmaakt van het jaardocument, bedoeld in de [Regeling verslaggeving WTZi](../../../../../../ministeriele-regeling/regeling/verslaggeving/wtzi/BWBR0019252/README.md), dat te verkrijgen is op de website www.jaarverslagenzorg.nl.   
2.  De overige zorgaanbieders, voor zover zij behoren tot een categorie als bedoeld in de bijlage bij deze regeling, stellen het kwaliteitsjaarverslag over hun instelling, bedoeld in [artikel 5 van de Kwaliteitswet zorginstellingen](../../../../../../wet/kwaliteitswet/zorginstellingen/BWBR0007850/README.md), op met gebruikmaking van het modelkwaliteitsjaarverslag dat te verkrijgen is op de website www.zichtbarezorg.nl.  

### Artikel  2  

Het kwaliteitsjaarverslag, bedoeld in artikel 1, tweede lid, wordt digitaal ingediend bij het Centraal Informatiepunt Beroepen Gezondheidszorg. 

### Artikel  3  

De kosten van het opstellen en indienen van het kwaliteitsjaarverslag komen ten laste van de desbetreffende zorginstelling. 

### Artikel 4  

De [Regeling kwaliteitsjaarverslag zorginstellingen](../../../../../../ministeriele-regeling/regeling/kwaliteitsjaarverslag/zorginstellingen/BWBR0025001/README.md) vervalt. 

### Artikel  5  

Deze regeling treedt in werking met ingang van 1 januari 2010, met dien verstande dat artikel 1, tweede lid, voor de zorgaanbieders, genoemd in de bijlage bij deze regeling, onder 4, 5 en 6, voor het eerst toepassing vindt met betrekking tot het kalenderjaar 2010. 

### Artikel  6  

Deze regeling wordt aangehaald als: Regeling kwaliteitsjaarverslag zorginstellingen 2010. 
Deze regeling zal met de bijlage en de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A. Klink    

### Bijlage  

####bij artikel 1, tweede lid , van de Regeling kwaliteitsjaarverslag zorginstellingen 2010

Betreft: Zorgaanbieders die voor het kwaliteitsjaarverslag gebruik moeten maken van het modelkwaliteitsjaarverslag, te verkrijgen via de website www.zichtbarezorg.nl. 

####Categorieën

### 1  

####VV&T

Instellingen die verpleeghuiszorg,verzorgingshuiszorg en thuiszorg bieden voor de functies: 

– Begeleiding  

– Behandeling  

– Huishoudelijke verzorging, anders dan in het kader van de [Wet maatschappelijke ondersteuning](../../../../../../wet/wet/maatschappelijke/ondersteuning/BWBR0020031/README.md)  

– Persoonlijke verzorging  

– Verblijf  

– Verpleging   

### 2  

####GGZ

Instellingen die behandeling, zorg en begeleiding aan mensen met psychische problemen en stoornissen bieden voor de functies: 

– Geestelijke gezondheidszorg  

– Verslavingszorg  

– Forensische Psychiatrie   

### 3  

####Ziekenhuiszorg

Instellingen die medisch-specialistische zorg leveren 

### 4  

####Kraamzorg

Instellingen die zorg leveren die gericht is op het voorspoedige herstel van de moeder na de bevalling en op de integratie van het pasgeboren kind in het gezin 

### 5  

####Gehandicaptenzorg

Instellingen die zorg en ondersteuning bieden aan mensen met een lichamelijke, zintuiglijke of verstandelijke beperking 

### 6  

####Maatschappelijke ondersteuning

Instellingen die huishoudelijke verzorging leveren in het kader van de [Wet maatschappelijke ondersteuning](../../../../../../wet/wet/maatschappelijke/ondersteuning/BWBR0020031/README.md) 


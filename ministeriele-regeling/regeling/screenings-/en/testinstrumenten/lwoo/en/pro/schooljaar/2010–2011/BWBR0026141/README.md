<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 6 juli 2009, nr. VO/OK/135814, houdende de vaststelling van de screenings- en testinstrumenten ten behoeve van de indicatiestelling voor leerwegondersteunend onderwijs (LWOO) en praktijkonderwijs (PrO) voor het schooljaar 2010−2011 (Regeling screenings- en testinstrumenten LWOO en PrO schooljaar 2010−2011)

De Staatssecretaris van Onderwijs, Cultuur en Wetenschap,  
Handelende in overeenstemming met de Minister van Landbouw, Natuur en Voedselkwaliteit;

Gelet op artikel 3, vierde lid, van het Besluit RVC’s en regionaal zorgbudget;
Besluit:    

### Artikel  1  

####Vaststelling screenings- en testinstrumenten

De screenings- en testinstrumenten ten behoeve van de indicatiestelling voor leerwegondersteunend onderwijs en praktijkonderwijs voor het schooljaar 2010–2011 worden vastgesteld conform de bijlage bij deze regeling. 

### Artikel  2  

####Wijziging Regeling lerarenbeurs voor scholing en zij-instroom 2009–2011

Wijzigt de Regeling lerarenbeurs voor scholing en zij-instroom 2009–2011. 

### Artikel  3  

####Inwerkingtreding

1.  Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst, met uitzondering van artikel 2.   
2.  Artikel 2 treedt in werking met ingang van de tweede dag na dagtekening van de Staatscourant waarin zij wordt geplaatst en werkt daarbij terug tot en met 20 mei 2009.  

### Artikel  4  

####Citeertitel

Deze regeling wordt aangehaald als: Regeling screenings- en testinstrumenten LWOO en PrO schooljaar 2010–2011. 
Deze regeling zal met de toelichting en bijlage in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
J.M. van Bijsterveldt-Vliegenthart    

### Bijlage  

####bij artikel 1 

De scores op de IQ-testen mogen niet ouder zijn dan twee jaar redenerend vanaf de datum van aanmelding bij de RVC-VO. Tenzij in de testhandleiding anders aangegeven hoeft men geen Flynn-correctie toe te passen. Wanneer leerlingen eind groep 7 naar het LWOO of PrO gaan (na doublure vanaf groep 3) mogen de intelligentietesten van groep 8 worden afgenomen. 

####Lijst toegestane instrumenten Criterium Intelligentie

| Naam Test  | Bereik  | Opmerkingen  | LWOO  Categorie  | PrO  Categorie  |
|:---|:---|:---|:---|:---|
| Drempeltest, 2007  | Groep 7 + 8  | Deze test moet in maart tot en met juni van groep 7 worden afgenomen of in groep 8  | 0  | IV  |
| GIVO: Groninger Intelligentietest voor Voortgezet Onderwijs, 1999  | Groep 8 + klas 1 VO  | --- | III  | IV  |
| IVO: Instaptoets Voortgezet Onderwijs, 2002  | Groep 8  | Deze test moet in januari tot en met mei van groep 8 worden afgenomen.  | I  | IV  |
| NDT: Nederlandse Differentiatie Testserie, 1999 normen 2004  | Groep 8 + klas 1 VO  | --- | III  | III  |
| NDT IQ Gedeelte  | Groep 8 + klas 1 VO  | Alleen subtests 2 tot en met 7  | III  | III  |
| NIO: Nederlandse Intelligentietest voor Onderwijsniveau, 2004  | Groep 8 + klas 1 VO  | --- | I  | IV  |
| NSCCT: Niet Schoolse Cognitieve Capaciteiten Test, 2005  | Groep 6 en 8  | Groep 6 versie is alleen te gebruiken wanneer de leerling na groep 7 de school verlaat en de afname niet ouder dan twee jaar is.  | 0  | IV  |
| SON-R 5½−17 Niet-verbale Intelligentietest, 1988  | 5½−17 jaar  | M.n. te gebruiken bij taalproblemen (achterstanden technisch lezen, begrijpend lezen en spelling > 50%) en allochtone leerlingen die onvoldoende Nederlands spreken. In het zeldzame geval dat leerlingen worden aangemeld boven de leeftijd van 17, kan met enig vertrouwen gebruik gemaakt worden van deze test. Dit geldt eveneens voor de SON-R 5 ½−17 verkort 2003.  | II/III  | II/III  |
| SON-R 5½−17 verkort, 2003  | 5½−17 jaar  | Met name te gebruiken bij taalproblemen (achterstanden technisch lezen, begrijpend lezen en spelling > 50%) en allochtone leerlingen die onvoldoende Nederlands spreken.  | I/III  | I/III  |
| TPVO-IVO: Instaptoets Voortgezet Onderwijs, INTERNETVERSIE, 2008  | Groep 8  | Deze test moet in januari tot en met mei van groep 8 worden afgenomen.  | 0  | IV  |
| WISC-III <sup>NL</sup>: Nederlandse bewerking van de Wechsler Intelligence Scale for Children, 2002/2005  Verkorte versie zonder subtest 11 en 13 toegestaan  | 6 t/m 17 jaar  | Af te nemen bij leerlingen die tenminste zes jaar in Nederland of Vlaanderen wonen. Criterium validiteit is niet onderzocht.  | I  | I  |
| Wechsler Nonverbal Scale of Ability Nederlandstalige Bewerking (WNV-NL), 2008  | 4 t/m 21 jaar  | Met name te gebruiken bij taalproblemen (achterstanden technisch lezen, begrijpend lezen en spelling > 50%) en allochtone leerlingen die onvoldoende Nederlands spreken.  | 0  | 0  |

Opmerkingen bij *Criterium Intelligentie*: De commissie heeft er al diverse malen op gewezen dat men voorzichtig moet zijn met het gebruik van schriftelijk af te nemen klassikale tests ingeval er sprake is van een leerling met grote leerachterstanden (met name op begrijpend lezen) of bij onvoldoende beheersing van het Nederlands. Mede daarom is er een onderscheid aangebracht tussen een beoordeling per leerling-categorie<sup> 1 voor nadere uitleg Beoordelingscategorieën wordt verwezen naar blz. 11 </sup> , te weten LWOO dan wel PrO; voor (potentiële) PrO-leerlingen zijn de schriftelijke tests van een III of IV voorzien. Hoe te handelen zie ook de verantwoording op www.rvc-vo.nl. Enkele nuanceringen zijn hier nog op zijn plaats: 

1. dat de respondenten (gebruikers en RVC-leden) niet tevreden zijn met de GIVO ook in geval van LWOO;  

2. dat de SON-versies vooral geschikt zijn voor leerlingen die het Nederlands nog maar gedeeltelijk beheersen;  

3. dat de NDT bevredigender functioneert dan de andere klassikale tests in het bereik van PrO of in geval van grote taal- en leesachterstanden;  

4. dat de NDT niet zo geschikt is volgens respondenten uit de samenwerkingsverbanden VO ingeval van de LWOO − categorie: de uitslag zou hier flatterend zijn;  

5. dat de WISC-III <sup>NL </sup>dit jaar opnieuw onder voorbehoud is goedgekeurd, omdat er nog steeds geen onderzoekresultaten naar de criteriumvaliditeit bekend zijn.  

6. De Nederlandse bewerking van de Wechsler NonVerbal is nieuw op de lijst en vooral geschikt voor leerlingen die het Nederlands nog maar gedeeltelijk beheersen.   

####Lijst toegestane instrumenten Sociaal Emotionele problematiek schooljaar 2010/2011

De scores op de SE-testen mogen niet ouder zijn dan één jaar redenerend vanaf de aanmeldingsdatum bij de RVC-VO. Volgens de Regeling worden alleen leerlingen met een IQ tussen de 90 en 120 geacht dergelijke vragenlijsten in te vullen. Opgemerkt wordt dat de schriftelijke zelfbeoordelingvragenlijsten veelal te moeilijk zijn voor leerlingen met grote leerachterstanden (en met name op het gebied van begrijpend lezen). Er worden beperkingen gesteld ten aanzien van het gebruik van zelfbeoordelingvragenlijsten door leerlingen. Leerlingen zijn met zelfbeoordelingsvragenlijsten voor SEP toetsbaar wanneer ze op Begrijpend Lezen het niveau halen van de gemiddelde leerling aan het eind van groep 6 of hoger. Wanneer deze leerling een begrijpend leesniveau heeft van een gemiddelde leerling in groep 6 moet de onderzoeker nagaan of een zelfbeoordelinglijst wel een juiste keuze is. Bij een begrijpend leesniveau in groep 3, 4 of 5 wordt sterk afgeraden een zelfbeoordelingvragenlijst te gebruiken voor de vaststelling van SE problematiek. Voor het persoonlijkheidsonderzoek kan de onderzoeker in dat geval gebruik maken van gegevens uit het onderwijskundig rapport, van beoordelingslijsten door ouders en/of leerkracht én van gegevens op basis van eigen waarneming.  

| Naam Test  | Bereik  | Opmerkingen  | LWOO  Categorie  |
|:---|:---|:---|:---|
| AVL: ADHD-Vragenlijst, 2005  | 4−18 jaar  | Dit jaar voor het laatst toegestaan  | IV  |
| AVL: Apeldoornse vragenlijst, 2002<sup>2</sup>   | Groep 8  | --- | I  |
| CBCL 4−18 Gedragsvragenlijst voor Kinderen, 1996 (zie noot 1)  TRF: Teacher’s Report Form, 1997  YSR: Youth Self Report, 1997<sup>2</sup>   | 4−18 jaar  | Let op: ASEBA (nieuwe CBCL/ TRF/ YSR) is nog niet bij de Cotan aangemeld ter beoordeling: dus niet toegestaan  | I  |
| Competentie Belevings-Schaal voor Adolescenten, 2002  | 12−18 jaar  | --- | 0  |
| CBSK: Competentie BelevingsSchaal voor Kinderen, 1997  | 8−12 jaar  | --- | I  |
| Docenten Vragenlijst, DVL, 2006<sup>2</sup>   | Groep 8 en 1<sup>e</sup> klas VO  | --- | 0  |
| Leerlingen Vragenlijst (LVL)<sup>2</sup>   | Groep 8  | --- | 0  |
| NPV-J: Junior Nederlandse Persoonlijkheidsvragenlijst, 2005  | 9 t/m 16 jaar  | --- | I  |
| PMT-K: Prestatie-Motivatie Test voor Kinderen, 1983  | 10−16 jaar  | Dit jaar voor het laatst toegestaan i.v.m. verouderde normen  | II  |
| SAQI 2007  | Groep 6, 7,8 en 1<sup>e</sup> klas VO  | Internet versie van de SVL  | I  |
| SCHOBL-R A+B versie samen: Schoolgedrag BeoordelingsLijst, 1993  | 4;2−11;2 jaar  | Let op leeftijdsbereik: tot 11;2 jaar. A- en B-versie moeten beide worden afgenomen anders is de uitslag onvoldoende betrouwbaar. Dit jaar voor het laatst toegestaan.  | III  |
| SEV: Sociaal Emotionele Vragenlijst 2005  | 4−18 jaar  | --- | I  |
| SVL 2008  | 9−16 jaar  | --- | I  |
| SSAT: Situatie Specifieke Angst Test, 1995  | 11 t/m 16 jaar  | Dit jaar voor het laatst toegestaan  | III  |
| TPVO-Leerlingvragenlijst, 2008<sup>2</sup>   | Groep 8  | --- | 0  |
| TPVO-Docentenvragenlijst, 2008<sup>2</sup>   | Groep 8 en 1<sup>e</sup> klas VO  | --- | 0  |
| VAK: Vragenlijst voor Angst bij Kinderen, 1995  | 6 t/m 12 jaar  | --- | III  |
| VISEON: Volginstrument Sociaal-Emotionele Ontwikkeling Cito, 2003<sup>3</sup>   | Groep 5 t/m 8  | --- | 0  |
| VvGK: Vragenlijst voor Gedragsproblemen bij Kinderen, 2000  | 6 t/m 12 jaar  | --- | III  |

<sup>2</sup> Observatieschaal/screeningsinstrument. De test alleen gebruiken als onderdeel van een breder persoonlijkheidsonderzoek: naast deze test ook een ander instrument uit deze lijst gebruiken<sup>3</sup> Een vragenlijst voor docenten en voor leerlingen; men mag met een van beide volstaan, maar de voorkeur gaat uit naar een combinatie van beide lijstenOpmerkingen bij *Criterium Sociaal Emotionele problematiek*: De veranderingen in de lijst t.o.v. vorig jaar komen in het kort op het volgende neer: 

a) De AVL: ADHD-Vragenlijst, 2005 is dit jaar voor het laatst toegestaan. De vragen zijn te weinig specifiek voor de soort sociaal emotionele problematiek die volgens de Regeling aangetoond moet worden om voor een indicatie in aanmerking te komen.  

b) PMT-K moet helaas ondanks zeer verouderde normen nog een jaar gebruikt worden omdat de beoordeling van zijn eventuele opvolger niet bijtijds bevredigend kon worden afgesloten. Ook heeft de uitgever aangekondigd de verouderde normen te herzien.  

c) Voor de SVL is de opmerking ‘(A + B vorm) moeten worden ingevuld anders ...’ verdwenen. Men kan dus volstaan met een van beide vormen.  

d) De 2005 versie van de NPV-J wordt volop gebruikt. Aangezien het slechts om vernieuwde normen gaat, nemen we aan dat deze test weer van een I mag worden voorzien.  

e) SSAT, 1995 staat dit jaar voor het laatst op de lijst, dit o.a. in verband met verouderde normen.  

f) Nieuw is de TPVO-Leerlingvragenlijst, 2008.  

g) Nieuw is ook de TPVO-Docentenvragenlijst, 2008; het gaat in dit laatste geval om de internetversie van AVL en DVL.   

####Toegestane instrumenten onderzoek leerachterstanden schooljaar 2010/2011

####Toelichting bij de afname van leervorderingenonderzoek

Voor het weergeven van de leervorderingen wordt in principe altijd gevraagd om de meest recent afgenomen toetsen. Wanneer de leerling tussen 1-2-2010 tot en met 30-9-2011 wordt aangemeld, moeten de didactische toetsen in het schooljaar 2009/2010 of daarna zijn afgenomen. Bij aanmelding vóór 1-2-2010 mogen de gegevens van de didactische toetsen die in het onderwijskundig rapport worden gebruikt niet ouder zijn dan zes toetsmaanden (juli en augustus worden niet meegerekend). Uitzondering hierop is de Cito Toets Begrijpend lezen die een vast afnamemoment kent in de winter en slechts éénmaal per jaar kan worden afgenomen. Alle leervorderingentoetsen die geschikt zijn voor groep 8 mogen ook gebruikt worden voor het didactisch toetsen van leerlingen in 1-VO. De DL is in dat geval 60 en dezelfde regels die voor groep 8 gelden ten aanzien van adaptief toetsen, gelden ook hier. 

####Toelichting bij het door- en terugtoetsen

Bij jaargroep gebonden toetsen zoals van het CITO-leerlingvolgsysteem dienen de RVC’s uit te gaan van toetsen die aansluiten bij het werkelijke didactische niveau van de leerling. Dit betekent dat schoolverlaters op de basisschool soms toetsen moeten maken die in jaargroepen daarvoor gebruikt worden. 

####Adaptief toetsen

Kandidaten voor LWOO en PrO hebben leerachterstanden. De basisschool wordt aangeraden die leerlingen adaptief te toetsen. In een dergelijk geval neemt men toetsen af die de leerling qua niveau redelijk zou moeten kunnen maken. Een leerling met het niveau van groep 6 laat men niet ploeteren met de veel te moeilijke toets van groep 8. Het gebruik van de toets van groep 6 is kindvriendelijker en de score is betrouwbaarder. 

####Door- of terugtoetsen

Als men bij gebruik van de toetsen van groep 8 een score bereikt die 10 of meer DLE punten lager ligt dan waarvoor de toetsversie bedoeld is, moet men terugtoetsen. Als men bij het adaptief toetsen verkeerd geschat heeft en de uitslag 10 of meer DLE punten hoger of lager uitvalt, moet men doortoetsen of terugtoetsen. Voorbeeld: Een leerling behaalt op de M5 toets een score van dle 36. U verwachtte op grond van uw M5 keuze een score tussen DLE 21 en DLE 30. Nu is het DLE 36 geworden (geen PrO score maar één die past bij LWOO). U legt ter nadere verifiëring van dit niveau nu de M6 of E6 toets voor om te zien waar het niveau dan op uitkomt. U voegt beide toetsscores toe aan het onderwijskundig rapport. Ingeval van een M5 score maar nu met een tegenvallende score van bijvoorbeeld dle 15 moet u terug te toetsen of het bij deze leerling echt groep 4 niveau is in dit voorbeeld en wel met een E4 toets. Aan het eind van deze notitie is een tabel over hoe door- of terug- te toetsen opgenomen. Bij deze werkwijze hoeft u niet drie keer door te toetsen. U kiest eerst op grond van uw verwachting. De eventueel tweede toets die u kiest sluit aan bij het op de test behaalde niveau. Die twee gegevens zullen bijna altijd voor elke RVC voldoende zijn. Wel is het van groot belang dat u precies de toetsinstructies van de betreffende toetshandleiding volgt. Bovenstaande werkwijze voor toets keuze en het eventuele moeten doortoetsen is aan de orde bij de volgende toetsen: 

– Cito leestechniek en leestempo  

– Cito begrijpend lezen A en B en begrijpend lezen toets 1 t/m 4.  

– Cito schaal vorderingen in spellingvaardigheid 1, 2 en 3 alle dictees van E3A/B t/m M8 A/B  

– Cito rekenen algemeen 1996    Advies tabel door- terug toetsen E toetsen CITO-LVS 

| Niveau  | Behaald dle  | Advies  |
|:---|:---|:---|
| Groep E4  | < 10  | Kies een Toets van groep 3  |
| Groep E4  | > 30  | Kies een Toets van groep 5  |
| Groep E5  | < 20  | Kies een Toets van groep 4<sup>4</sup>   |
| Groep E5  | > 40  | Kies een Toets van groep 6  |
| Groep E6  | < 30  | Kies een Toets van groep 5<sup>4</sup>   |
| Groep E6  | > 50  | Kies een Toets van groep 7  |
| Groep E7  | < 40  | Kies een Toets van groep 6<sup>4</sup>   |
| Groep E7  | > 60  | Doortoetsen niet nodig score is buiten LWOO criteria.  |

<sup>4</sup> Is de score lager dan het voorafgaande leerjaar dat u adaptief had gekozen, dan is het advies: neem de toets van het leerjaar waar de behaalde dle score naar verwijst. Dit kan twee of meer leerjaren lager worden als uw start niveau veel te hoog is geweest. Advies tabel door- terug toetsen M toetsen CITO-LVS 

| Niveau  | Behaald dle  | Advies  |
|:---|:---|:---|
| Groep M4  | < 5  | Kies een Toets van groep 3  |
| Groep M4  | > 25  | Kies een Toets van groep 5  |
| Groep M5  | < 15  | Kies een Toets van groep 4<sup>4</sup>   |
| Groep M5  | > 35  | Kies een Toets van groep 6  |
| Groep M6  | < 25  | Kies een Toets van groep 5<sup>4</sup>   |
| Groep M6  | > 45  | Kies een Toets van groep 7  |
| Groep M7  | < 35  | Kies een Toets van groep 6<sup>4</sup>   |
| Groep M7  | > 55  | Kies een Toets van groep 8  |
| Groep M8  | < 45  | Kies een Toets van groep 7<sup>4</sup>   |

####Lijst toegestane instrumenten Leer Achterstand Technisch lezen schooljaar 2010/2011

(zie: Toelichting bij de afname van leervorderingenonderzoek en de Toelichting bij het door- en terugtoetsen)  

| Naam Test  | Bereik  | Opmerkingen  | LWOO  Categorie  | PrO  Categorie  |
|:---|:---|:---|:---|:---|
| Brus: Eén-Minuut-Test A/B, 1994  | Groep 3 t/m 8  en 1<sup>ste</sup> klas VO  | --- | I  | I  |
| Drempelonderzoek 4<sup>e</sup> versie 2006  | Groep 4 t/m 8  | --- | I  | I  |
| De Klepel A/B, 1994  | Groep 4 t/m 8  en 1<sup>ste</sup> klas VO  | --- | I  | I  |
| DMT: Drie-Minuten-toets CITO, 1995  | Groep 3 t/m 8  | Let op: LOVS DMT en AVI en LOVS technisch lezen voor één jaar toegestaan  | I  | I  |
| Leestechniek en Leestempo CITO, 2001  | Groep 4 t/m 8  | --- | I  | I  |
| SVT technisch lezen: SchoolVaardigheidsToets(en), 2005  | Groep 3 t/m 8  | --- | 0  | 0  |
| Technisch lezen 345678 90 A/B, T. Kapinga, 2005.  | 90A: Bereik  groep 3 t/m 8  90B: Bereik  groep 4 t/m 8  | --- | I  | I  |
| Toelatingstoets voor Leerwegondersteunend en Praktijkonderwijs Cito, 2001  | Groep 8  | --- | I  | I  |
| TPVO-Technisch Lezen  | Groep 5 t/m 8  | --- | 0  | 0  |
| Niveautoets & NiveautoetsPlus, CITO 2007. Het betreft een speciale editie van de Eindtoets Basisonderwijs.  | Groep 8  Afname januari–februari 2010  | leerlingen groep 8 met een grote leerachterstand: deze leerlingen hebben minimaal een leerachterstand van 1½ jaar  | I  | I  |

Opmerkingen bij de toetsen voor technisch lezen: 

a) De LOVS-toetsen zijn uitdrukkelijk slechts voor één jaar toegestaan en wel omdat ze nog niet aan de COTAN ter beoordeling zijn aangeboden en dus nog niet van een beoordeling voldoende of meer zijn voorzien.  

b) De opmerking Normtabel 2003 is systematisch uit de lijst verdwenen.  

c) TPVO - Technisch lezen is door de Cotan positief beoordeeld en wordt daarom aan de lijst toegevoegd en wel met de aanduiding 0 voor zowel LWOO als PrO.  

d) Bij de Niveautoets & NiveautoetsPlus gaat het om de versie 2010.   

####Lijst toegestane instrumenten Leer Achterstand Begrijpend lezen schooljaar 2010/2011

(zie: Toelichting bij afname leervorderingenonderzoek en de Toelichting bij het door- en terugtoetsen) Wanneer een leerling bij de afname van de toets Technisch Lezen lager scoort dan DLE 20 is afname van een toets Begrijpend Lezen voor leerlingen die naar het PrO worden verwezen niet noodzakelijk.  

| Naam Test  | Bereik  | Opmerkingen  | LWOO  Categorie  | PrO  Categorie  |
|:---|:---|:---|:---|:---|
| Begrijpend lezen 345678 toets 345  | Groep 3 t/m 5  | --- | I  | I  |
| Begrijpend lezen 345678 toets 678  | Groep 6 t/m 8  | --- | I  | IV  |
| Drempelonderzoek 678, 4<sup>e</sup> versie, T. Kapinga, 2006  | Groep 5 t/m 8  | --- | I  | I  |
| TPVO: Testserie voor Plaatsing in het Voortgezet onderwijs: Begrijpend lezen, 2003  | Groep 7 & 8  | Niet geschikt voor potentiële PrO − leerlingen. Ondergrens: dle = 31  | III  | n.v.t.  |
| TPVO: Testserie voor Plaatsing in het Voortgezet onderwijs: Begrijpend lezen INTERNETVERSIE, 2004  | Groep 4 t/m 8  | Ondergrens: dle = 10  | III  | 0  |
| Toelatingstoets voor Leerwegondersteunend en Praktijkonderwijs CITO, 2001  | Groep 8  | --- | I  | I  |
| TBL: Toetsen Begrijpend Lezen CITO, 1995−1998  | Groep 5 t/m 8  | Inclusief toets A & B.  Let op: LOVS Begrijpend lezen slechts voor één jaar toegestaan  | I  | I  |
| Niveautoets & NiveautoetsPlus, CITO 2007. Het betreft een speciale editie van de Eindtoets Basisonderwijs.  | Groep 8  Afname januari−februari 2010  | Leerlingen groep 8 met een grote leerachterstand: Deze leerlingen hebben minimaal een leerachterstand van 1½ jaar  | I  | I  |

Opmerkingen bij de toetsen voor begrijpend lezen: 

a) De begrijpend leestests van Aarnoutse voor groep 4 t/m 6, voor groep 7 en voor groep 8 stonden vorig jaar voor het laatst op de lijst en wel vanwege hun zeer beperkt dle-bereik.  

b) LOVS Begrijpend lezen is uitdrukkelijk slechts voor één jaar toegestaan en wel omdat deze toets nog niet aan de Cotan ter beoordeling is aangeboden en dus niet door de Cotan is beoordeeld.  

c) De opmerking Normtabel 2003 is systematisch uit de lijst verdwenen.  

d) Bij de Niveautoets & NiveautoetsPlus gaat het om de versie 2010.   

####Lijst toegestane instrumenten Leer Achterstand Spelling schooljaar 2010/2011

(zie: Toelichting bij afname leervorderingenonderzoek en de Toelichting bij het door- en terugtoetsen)  

| Naam Test  | Bereik  | Opmerkingen  | LWOO  Categorie  | PrO  Categorie  |
|:---|:---|:---|:---|:---|
| Drempelonderzoek 678,4<sup>e</sup> versie, 2006  | Groep 5 t/m 8  | --- | I  | I  |
| SVS 1, 2 en 3: Schaal Vorderingen in Spellingvaardigheid CITO, 1991−1993−1995  | Groep 3 t/m 8  | Let op: LOVS spelling slechts voor één jaar toegestaan  | I  | I  |
| TPVO: Testserie voor Plaatsing in het Voortgezet onderwijs: TPVO Spellingsvaardigheid, 2003  | Groep 7 & 8  | Niet geschikt voor potentiële PrO −leerlingen.  Ondergrens: dle = 31  | III  | n.v.t.  |
| TPVO: Testserie voor Plaatsing in het Voortgezet onderwijs Spellingvaardigheid INTERNETVERSIE, 2004  | Groep 4 t/m 8  | Ondergrens: dle = 9  | III  | III  |
| Toelatingstoets voor Leerwegondersteunend en Praktijkonderwijs CITO, 2001  | Groep 8  | --- | I  | I  |
| Niveautoets & NiveautoetsPlus, CITO 2007. Het betreft een speciale editie van de Eindtoets Basisonderwijs.  | Groep 8  Afname januari−februari 2010  | Leerlingen groep 8 met een grote leerachterstand: Deze leerlingen hebben minimaal een leerachterstand van 1½ jaar  | I  | I  |

Opmerkingen bij de toetsen voor Spelling: 

a) De Aarnoutse Spellingtest is dit jaar niet meer toegestaan en wel vanwege een zeer beperkt dle-bereik.  

b) De LOVS-toetsen zijn uitdrukkelijk slechts voor één jaar toegestaan en wel omdat ze nog niet aan de Cotan ter beoordeling zijn aangeboden en dus nog niet van een beoordeling ‘voldoende of hoger’ zijn voorzien.  

c) De beoordeling van de Toelatingstoets is naar boven toe bijgesteld: III wordt I.  

d) Bij de Niveautoets & NiveautoetsPlus gaat het om de versie 2010.  

e) De opmerking ‘Normtabel 2003’ is uit de opmerkingen verdwenen.   

####Lijst toegestane instrumenten Leer Achterstand Rekenen schooljaar 2010/2011

(zie: Toelichting bij afname leervorderingen onderzoek en de opmerkingen over het door- en terugtoetsen)  

| Naam Test  | Bereik  | Opmerkingen  | LWOO  Categorie  | PrO  Categorie  |
|:---|:---|:---|:---|:---|
| Drempelonderzoek 678, 4<sup>e</sup> versie, 2006  | Groep 5 t/m 8  | --- | I  | I  |
| Rekenen en Wiskunde 1, 2 en 3; Cito 1992−1995−1996; Rekenen-Wiskunde CITO, 2002  | Groep 3 t/m 8  | Let op: LOVS Rekenen -Wiskunde slechts voor één jaar toegestaan  | I  | I  |
| TPVO: Testserie voor Plaatsing in het Voortgezet onderwijs Inzichtelijk rekenen, 2003  | Groep 7 & 8  | Niet geschikt voor potentiële PrO − leerlingen. Ondergrens: dle = 31  | I  | n.v.t.  |
| TPVO: Testserie voor Plaatsing in het Voortgezet onderwijs Inzichtelijk Rekenen INTERNETVERSIE, 2004  | Groep 4 t/m 8  | Ondergrens: dle = 11  | I  | I  |
| Toelatingstoets voor Leerwegondersteunend en Praktijkonderwijs CITO, 2001  | Groep 8  | --- | I  | I  |
| Niveautoets & NiveautoetsPlus, CITO 2007. Het betreft een speciale editie van de Eindtoets Basisonderwijs.  | Groep 8  Afname januari−februari 2010  | Leerlingen groep 8 met een grote leerachterstand: Deze leerlingen hebben minimaal een leerachterstand van 1½ jaar  | I  | I  |

Opmerkingen bij de instrumenten voor Rekenen: 

a) Normtabel 2003 is uit de opmerkingen verdwenen.  

b) De LOVS-toetsen zijn uitdrukkelijk slechts voor één jaar toegestaan, omdat ze nog niet aan de Cotan ter beoordeling zijn voorgelegd en dus nog niet van een beoordeling ‘voldoende of hoger’ zijn voorzien.  

c. Bij de Niveautoets&NiveautoetsPlus gaat het om de versie 2010.   


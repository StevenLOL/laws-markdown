<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 14 augustus 2015, nr. VO/BZO/793321, houdende de vaststelling van de screenings- en testinstrumenten ten behoeve van de indicatiestelling voor leerwegondersteunend onderwijs (lwoo) en praktijkonderwijs (pro) voor het schooljaar 2016–2017 (Regeling screenings- en testinstrumenten LWOO en PrO schooljaar 2016–2017)

De Staatssecretaris van Onderwijs, Cultuur en Wetenschap,  
Handelende in overeenstemming met de Staatssecretaris van Economische Zaken;

Gelet op artikel 3, vierde lid, van het Besluit RVC’s en regionaal zorgbudget en artikel 15d, tweede lid, van het Inrichtingsbesluit WVO;
Besluit:    

### Artikel  1  

####Vaststelling screenings- en testinstrumenten

Treedt in werking per 01-10-2015 

De screenings- en testinstrumenten ten behoeve van de indicatiestelling voor leerwegondersteunend onderwijs en praktijkonderwijs voor het schooljaar 2016–2017 worden vastgesteld conform de bijlage bij deze regeling. 

### Artikel  2  

####Intrekking eerdere regelingen

Treedt in werking per 01-10-2015 

De Regeling screenings- en testinstrumenten LWOO en PrO schooljaar 2015–2016 wordt ingetrokken. 

### Artikel  3  

####Inwerkingtreding

Treedt in werking per 01-10-2015 

Deze regeling treedt in werking met ingang van 1 oktober 2015. 

### Artikel  4  

####Citeertitel

Treedt in werking per 01-10-2015 

Deze regeling wordt aangehaald als: Regeling screenings- en testinstrumenten LWOO en PrO schooljaar 2016–2017. 
Deze regeling zal met de toelichting en bijlage in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker    

### Bijlage  

####Bij artikel 1  van de Regeling screenings- en testinstrumenten LWOO en PrO schooljaar 2016–2017

Treedt in werking per 01-10-2015 

*Lijst toegestane instrumenten Criterium Intelligentie: *de scores op de IQ-testen mogen niet ouder zijn dan twee jaar gerekend vanaf de datum van aanmelding bij het samenwerkingsverband. Tenzij in de testhandleiding anders aangegeven, hoeft men geen Flynn-correctie toe te passen. Wanneer leerlingen eind groep 7 naar het lwoo of pro gaan (na doublure vanaf groep 3) mogen de intelligentietesten van groep 8 worden afgenomen.  

| Naam Test  | Bereik  | Opmerkingen  | Lwoo  Categorie  | Pro  Categorie  |
|:---|:---|:---|:---|:---|
| ADIT: Adaptieve Digitale Intelligentie Test, A-VISION, 2013  | Groep 8  | Alleen genormeerd voor leerlingen uit groep 8.  Nog niet voor 1<sup>e</sup> leerjaar VO  | 0  | IV  |
| Cito Intelligentietest VO, Cito 2013  | 11 t/m 14 jaar  | Alleen voor leerlingen in het regulier basisonderwijs.  | 0  | IV  |
| Drempeltest, Boom test uitgevers, 2007  | Groep 7 + 8  | Deze test moet in maart tot en met juni van groep 7 worden afgenomen of in groep 8  | 0  | IV  |
| IVO: Instaptoets Voortgezet Onderwijs, A-VISION, 2002  | Groep 8  | Deze test moet in januari tot en met mei van groep 8 worden afgenomen.  | I  | IV  |
| NDT: Nederlandse Differentiatie Testserie, Pearson Assessment and Information, 1999 normen 2004  | Groep 8 + klas 1 VO  | --- | IV  | III  |
| NDT IQ-gedeelte, Pearson Assessment and Information, 2004  | Groep 8 + klas 1 VO  | Alleen subtests 2 tot en met 7  | IV  | III  |
| NSCCT: Niet Schoolse Cognitieve Capaciteiten Test, De Rijnlandse School, 2014  | Groep 4 t/m 8  | --- | 0  | IV  |
| NIO: Nederlandse Intelligentietest voor Onderwijsniveau, Boom test uitgevers, 2004  | Groep 8 + klas 1 VO  | --- | I  | IV  |
| SON-R 6-40, Snijders-Oomen Niet-verbale intelligentietest, Hogrefe Uitgevers, 2011  | 6 t/m 40 jaar  | Met name te gebruiken bij taalproblemen (achterstanden technisch lezen, begrijpend lezen en spelling > 50%) en allochtone leerlingen die onvoldoende Nederlands beheersen.  | I  | I  |
| TPVO-IVO: Testserie voor plaatsing in het VO- Instaptoets Voortgezet Onderwijs, INTERNETVERSIE, A-VISION, 2008  | Groep 8  | Deze test moet in januari tot en met mei van groep 8 worden afgenomen.  | I  | IV  |
| WISC-III<sup>NL</sup>: Nederlandse bewerking van de Wechsler Intelligence Scale for Children, Pearson Assessment and Information, 2002/2005  | 6 t/m 17 jaar  | Af te nemen bij leerlingen die ten minste zes jaar in Nederland of Vlaanderen wonen. (Verkorte versie zonder subtest 11 en 13 toegestaan).  | I  | I  |
| WNV-NL: Nederlandse bewerking van de Wechsler Nonverbal Scale of Ability, Pearson Assessment and Information, 2008  | 4 t/m 21 jaar  | Met name te gebruiken bij taalproblemen (achterstanden technisch lezen, begrijpend lezen en spelling > 50%) en allochtone leerlingen die onvoldoende Nederlands beheersen.  | I  | I  |

*Opmerkingen bij* Criterium Intelligentie:* *  Een IQ-test die volgens de handleiding door een leerkracht mag worden afgenomen moet altijd onder de verantwoordelijkheid van een bevoegd deskundige worden geïnterpreteerd. De Certificeringscommissie van RVC VO Landelijk blijft erop wijzen dat men voorzichtig moet zijn met het gebruik van schriftelijk af te nemen klassikale tests ingeval er sprake is van een leerling met grote leerachterstanden (met name op begrijpend lezen) of bij onvoldoende beheersing van het Nederlands. Mede daarom is er een onderscheid aangebracht tussen een beoordeling per leerling-categorie<sup> 1 Voor nadere uitleg Beoordelingscategorieën wordt verwezen naar de Toelichting bij deze lijst </sup>, te weten lwoo en pro: daarom zijn schriftelijke tests voor potentiële pro-leerlingen van een III of een IV voorzien. Let op: op deze lijst staat de Cito-Intelligentietest VO, 2013 maar niet de versie voor PO: de PO-versie dus NIET gebruiken voor een aanvraag lwoo of pro. Nieuw op deze lijst is de NSCCT, 2014. 

####Lijst toegestane instrumenten Sociaal Emotionele problematiek schooljaar 2016–2017

De scores op de SE-testen mogen niet ouder zijn dan één jaar gerekend vanaf de datum van aanmelding bij het samenwerkingsverband. Volgens de Regeling worden alleen leerlingen met een IQ tussen de 90 en 120 geacht dergelijke vragenlijsten in te vullen. Schriftelijke zelfbeoordelingsvragenlijsten zijn meestal te moeilijk voor leerlingen met grote leerachterstanden op het gebied van begrijpend lezen. Er worden daarom beperkingen gesteld aan het gebruik van zelfbeoordelingsvragenlijsten door deze leerlingen. Leerlingen zijn met zelfbeoordelings-vragenlijsten toetsbaar wanneer ze op Begrijpend Lezen het niveau halen van de gemiddelde leerling aan het eind van groep 6 of hoger (dle 40 of hoger). Wanneer deze leerling een begrijpend leesniveau heeft van een gemiddelde leerling in groep 6 (dle 30–40) moet de onderzoeker nagaan of een zelfbeoordelingslijst wel een juiste keuze is. Bij een begrijpend leesniveau behorend bij de gemiddelde leerling van groep 3, 4 of 5 (dle < 30) wordt sterk afgeraden een zelfbeoordelingsvragenlijst te gebruiken voor de vaststelling van SE problematiek. Voor het persoonlijkheidsonderzoek kan de onderzoeker in dat geval gebruik maken van gegevens uit het onderwijskundig rapport, van beoordelingslijsten door ouders en/of leerkracht én van gegevens op basis van eigen waarneming. Voor zover de vragenlijsten van score-aanduidingen zijn voorzien van het type ‘klinisch bereik’, ‘risicogebied’, ‘zorgscore’ en dergelijke, mogen alleen de scores die in een dergelijk bereik vallen gebruikt worden als argumentatie voor zorgbehoefte.  

| Naam Test  | Bereik  | Opmerkingen  | Lwoo  Categorie  |
|:---|:---|:---|:---|
| DVL: Docenten Vragenlijst, A-VISION, 2006<sup>1</sup>   | Groep 8 en 1<sup>e</sup> klas VO  | --- | I  |
| Kanjervragenlijst, Instituut voor Kanjertrainingen B.V., 2012  | Groep 5 t/m 8  | --- | 0  |
| LMT: Leermotivatietest, Boom test uitgevers, 2009  | Groep 6 t/m 8  | --- | I  |
| LVL: Leerlingen Vragenlijst<sup>2</sup>, A-VISION, 2008  | Groep 8  | --- | I  |
| LVT: Leervoorwaardentest, Bohn Stafleu van Loghum, 2011  | 4–18 jaar  | --- | 0  |
| NPV-J-2: Junior Nederlandse Persoonlijkheidsvragenlijst 2, Boom test uitgevers, 2011  | 9–16 jaar  | --- | I  |
| PMT-K-2: Prestatie Motivatietest voor Kinderen 2, Pearson Assessment and Information, 2011  | Groep 7/8 en 1<sup>e</sup> klas VO  | --- | I  |
| SAQI, School Attitude Questionnaire Internet, Uitgeverij Libbe Mulder, 2007  | Groep 6, 7,8  en 1<sup>e</sup> klas VO  | Internet versie van de SVL  | I  |
| SEV: Sociaal Emotionele Vragenlijst, Bohn Stafleu van Loghum, 2005  | 4–18 jaar  | --- | I  |
| SVL, Schoolvragenlijst, Pearson Assessment and Information, 2008  | 9–16 jaar  | --- | I  |
| TPVO-Testserie voor Plaatsing in het Voortgezet Onderwijs- Leerlingvragenlijst, A-VISION, 2008  | Groep 8  | --- | 0  |
| TPVO- Testserie voor Plaatsing in het Voortgezet Onderwijs- Docentenvragenlijst, A-VISION, 2008  | Groep 8 en 1<sup>e</sup> klas VO  | --- | 0  |
| VISEON: Volginstrument Sociaal-Emotionele Ontwikkeling, Cito, 2003  | Groep 3 t/m 8  | --- | I  |
| ZIEN!, Driestar Onderwijsadvies, 2012  | 4 t/m 12 jaar  | Betreft de leerkracht-versie van Zien!  | 0  |

<sup>1</sup> In combinatie met Leerling Vragenlijst (LVL) te gebruiken wanneer het begrijpend leesniveau van de leerling voldoende is.<sup>2</sup> In combinatie met Docenten Vragenlijst (DVL) te gebruiken. *Opmerkingen bij* Criterium Sociaal Emotionele problematiek:* *  Bij twee instrumenten was vorig jaar aangekondigd dat het instrument voor het laatste jaar op de lijst zou staan vanwege de veroudering van de normen. Deze twee zijn nu verwijderd. Het betreft de AVL: Apeldoornse Vragenlijst en de CBSA: Competentie Belevingsschaal voor Adolescenten, beide uit 2002. Ook de NPV-J: Junior Nederlandse Persoonlijkheidsvragenlijst uit 2005 is van de lijst verwijderd. De vernieuwde versie, de NPV-J-2, stond al op de lijst. Zien!: ‘het betreft hier de leerkracht versie van Zien!’. Reden: er is inmiddels ook een leerling versie, maar deze is nog niet aan de COTAN voorgelegd; ook is er een versie voor het VO; hiervoor geldt hetzelfde. 

####Toegestane instrumenten onderzoek leerachterstanden schooljaar 2016–2017

####Afname van leervorderingenonderzoek

Voor het weergeven van de leervorderingen wordt in principe altijd gevraagd om de meest recent afgenomen toetsen. Wanneer de leerling van 1-2-2016 tot en met 30-9-2016 wordt aangemeld, moeten de didactische toetsen in het schooljaar 2015–2016 of daarna zijn afgenomen. Bij aanmelding vóór 1-2-2016 mogen de gegevens van de didactische toetsen die in het onderwijskundig rapport worden gebruikt niet ouder zijn dan zes toetsmaanden (juli en augustus worden niet meegerekend). Alle leervorderingentoetsen die geschikt zijn voor groep 8 mogen ook gebruikt worden voor het didactisch toetsen van leerlingen in 1-VO. De didactische leeftijd (DL) is in dat geval 60 en dezelfde regels die voor groep 8 gelden ten aanzien van adaptief toetsen, gelden ook hier. 

####Cito Volgsysteem primair onderwijs (LOVS)

Het Didactische Leeftijds Equivalent (DLE) hebt u nodig bij de doorverwijzing van leerlingen naar het lwoo en het pro. Door Cito wordt niet bij alle toetsen een koppeling gemaakt met DLE’s in de rapportages. Cito gebruikt voor de rapportage vaardigheidsscores en functioneringsniveaus. Wanneer u gebruik maakt van het Computerprogramma LOVS, kunt u via het onderwijskundig rapport wel de benodigde DLE´s opvragen voor de doorverwijzing naar lwoo en pro. Ook kunt u de betreffende tabellen gebruiken in het boek DLE-Schalen<sup> 2 DLE-schalen indicatiestelling LWOO en PRO voor instroom in schooljaar 2016–2017, uitgave najaar 2015. </sup> voor de omzetting van ruwe scores (papieren versie) of vaardigheidsscores (digitale versie) naar DLE’s. Het is niet mogelijk om een directe verbinding te leggen tussen de scores op de papieren toets en de digitale versie, omdat in beide gevallen langs een andere route de resultaten worden verkregen. Het is daarom noodzakelijk te vermelden welke toetsversie is gebruikt.  *In september 2013 heeft het Cito een nieuwe normering uitgebracht voor de LOVS 2.0 toetsen. Deze normen zijn pas later aan de COTAN ter beoordeling voorgelegd. Nu bekend is dat die beoordeling positief is wordt vanaf schooljaar 2016–2017 uitgegaan van deze nieuwe normen in de aanmeldingen voor lwoo en pro. De nieuw ontwikkelde LOVS 3.0 toetsen staan niet op de lijst, daarvan is nog geen COTAN-beoordeling beschikbaar.*  

####Hulp voor dyslectische leerlingen wanneer doortoetsen en terug toetsen mogelijk is

Voor dyslectische leerlingen kan het nuttig zijn om te weten wat een leerling kan met en zonder ondersteuning, bijvoorbeeld in de vorm van voorleessoftware. Voor deze leerlingen is de volgende procedure aan te bevelen. Laat de toets op het huidige of iets hogere niveau maken met de hulpmiddelen die de leerling ook in de klas gebruikt. Noteer de behaalde score en ook de ervaring en de werkwijze met betrekking tot de motivatie. Neem vervolgens de toets van een jaar onder het huidige niveau af strikt conform de instructie van de handleiding. Neem deze score op in de aanvraag en verwerk de uitkomsten bij de eerste afname in de toelichting op de scores. In de aanvraag wordt op deze wijze duidelijk wat het niveau van de leerling is met en zonder hulp. Leg goed vast welke hulp geboden is en om welke redenen. In de beoordeling van de aanvraag wordt dus de score gebruikt die verkregen is zonder dat van hulp of hulpmiddelen gebruik gemaakt is. 

####Door- en terugtoetsen

Bij jaargroep gebonden toetsen zoals de Cito-volgsystemen dienen de Commissies die over de aanvragen beslissen uit te gaan van toetsen die aansluiten bij het werkelijke didactische niveau van de leerling. Dit betekent dat schoolverlaters op de basisschool soms toetsen moeten maken die in jaargroepen daarvoor gebruikt worden. 

####Adaptief toetsen

Kandidaten voor lwoo en pro hebben leerachterstanden. Bij adaptieve toetsing door de basisschool worden toetsen afgenomen die de leerling op basis van zijn eigen leerniveau redelijk zou moeten kunnen maken. Een leerling die qua leerlijn in groep 6 zit, laat men niet een te moeilijke toets van groep 8 maken. Het gebruik van de toets van groep 6 is kindvriendelijker en de score niet alleen betrouwbaarder, maar geeft ook meer inzicht in wat een leerling kan. 

####Door- of terugtoetsen

De algemene regel is dat voor een goede niveaubepaling een toetsversie gebruikt moet worden die het beste past bij het feitelijke leerniveau van de leerling. Mocht uit de uitslag blijken dat bij nader inzien toch niet de juiste toetsversie is gekozen, dan moet er in principe worden door- of teruggetoetst. Maar waaraan zie je dat? Wanneer moet er dan worden door- of teruggetoetst? Dat verschilt per toetssoort. De eerste groep van toetsen waar door- of terugtoetsen aan de orde zou kunnen zijn, zijn: 

– Technisch lezen onderdeel Leestempo, Cito  

– LOVS Begrijpend lezen, Cito  

– LOVS Spelling, Cito  

– LOVS Rekenen-wiskunde, Cito   Bij deze leerjaargebonden toetsen moet in principe worden door- of teruggetoetst als de feitelijke uitslag meer dan één leerjaar (in DLE’s uitgedrukt meer dan 10 punten) van de verwachte score af ligt. Stel: u vermoedt dat de leerling op het niveau van halfweg leerjaar 5 zal scoren. U zet dus toets M5 in met een DL van 25. U verwacht dus een score die ligt tussen DLE 15 en 35. Als de toetsscore inderdaad binnen die range valt, hoeft er niet doorgetoetst te worden. Valt de score daarbuiten, dan moet er in principe wel doorgetoetst worden met een andere toetsversie. Zie daarvoor een tweetal voorbeelden hieronder. Voorbeeld één: de leerling haalt op de M5-toets een score die correspondeert met een DLE van 36. Dit is geen pro-score maar een score die past bij lwoo. De afwijking van de gevonden score is groter dan 10 DLE-punten. Daarom legt U ter nadere verifiëring van de juistheid van dit niveau nu de M6- of E6-toets voor om te zien waar het niveau dan op uitkomt. U voegt beide toetsscores toe aan het onderwijskundig rapport. Voorbeeld twee: opnieuw wordt een M5-toets afgenomen, maar nu blijkt de DLE die hoort bij de score van de leerling maar 14 te bedragen. Ook hier is de afstand groter dan 10 DLE-punten, maar omdat de uitkomst nog steeds op pro-niveau ligt, is terugtoetsen niet noodzakelijk. De toepassing van deze regel mag minder strikt gehanteerd worden als alle relevante gegevens in een eenduidige richting wijzen en door- of terugtoetsen naar alle waarschijnlijkheid niet tot een andere indicatie zal leiden. Echter: als de toetsuitslag van de leerling meer dan 10 DLE-punten van de gekozen toetsversie af ligt, moet in ieder geval worden door- of teruggetoetst als: 

* dit toetsresultaat duidelijk afwijkt van de gegevens uit het onderwijskundig rapport of het leerlingvolgsysteem, of  

* er sprake is van strijdige gegevens (sommige scores verwijzen naar lwoo en andere naar pro), of  

* er sprake is van een IQ tussen 75 en 80 (omdat dit het overlapgebied is tussen lwoo en pro).   Aan het eind van deze notitie is een tabel opgenomen over hoe door- of terug- te toetsen bij dit soort toetsen. Als u op deze wijze te werk gaat, hoeft nooit meer dan twee keer getoetst te worden. Uitgangspunt is dat de leerling de eerste keer een toets voorgelegd krijgt, die naar de verwachting van de toetsafnemer past bij het niveau van de leerling. De eventuele tweede toets die u kiest sluit aan bij het op de eerste toets behaalde niveau. Die twee gegevens zullen voor elke commissie die over de aanvragen beslist voldoende zijn. Wel is het van groot belang dat u precies de toetsinstructies van de betreffende toetshandleiding volgt. De toetsserie Begrijpend Lezen 345678 is de tweede groep van toetsen waar mogelijk door- of teruggetoetst moet worden. Begrijpend lezen 345678 bestaat uit 5 toetsen met het afnamebereik 34, 345, 56, 678 en 78. De toetsen zijn apart genormeerd en de toets wordt geleverd inclusief normeringstabellen. Voor deze serie gelden de doortoetsregels. De DLE range van de toetsen 345 en 678 is op zich tamelijk breed. In voorgaande toelichtingen hebben we bij deze toetsen daarom niet verwezen naar de door- of terugtoets noodzaak, omdat die zich bij een globale schatting van het leerniveau van de leerling maar sporadisch zal voordoen. Nu er evenwel ‘tussenvormen’ beschikbaar zijn moet hier wel op gelet worden. In de handleiding van de betreffende toetsen wordt dit ook aangegeven. De algemene regel hier is dat de toetsuitslag alleen gebruikt kan worden als de score een DLE-waarde uit de tabel oplevert. Voor toets 56 moeten minstens 15 items goed zijn. Scores daaronder leveren geen DLE-waarde op: er moet dus teruggetoetst worden. Een score van 31 tot 35 levert aan de bovenkant van de lijst geen DLE-waarde op: hier moet dus doorgetoetst worden met versie 78 of 678. Voor toets 78 geldt: de minimale score moet 21 zijn (van de 40 items). Een lagere score betekent dat er teruggetoetst moet worden.  Adviestabel door- en terugtoetsen E-toetsen CITO-LOVS 

| Niveau  | Behaald dle  | advies  |
|:---|:---|:---|
| Groep E4  | < 10  | Doortoetsen niet nodig: accepteer pro-score  |
| Groep E4  | > 30  | Kies een Toets van groep 5  |
| Groep E5  | < 20  | Doortoetsen niet nodig: accepteer pro-score  |
| Groep E5  | > 40  | Kies een Toets van groep 6  |
| Groep E6  | < 30  | Kies een Toets van groep 4<sup>1</sup>   |
| Groep E6  | > 50  | Kies een Toets van groep 7  |
| Groep E7  | < 40  | Kies een Toets van groep 6 (zie noot 5)  |
| Groep E7  | > 60  | Doortoetsen niet nodig: score valt buiten lwoo-criteria.  |

<sup>1</sup> Is de score lager dan het voorafgaande leerjaar dat u adaptief had gekozen, dan is het advies: neem de toets van het leerjaar waar de behaalde DLE-score naar verwijst. Dit kan twee of meer leerjaren lager worden als uw startniveau veel te hoog is geweest. Adviestabel door- en terugtoetsen M-toetsen CITO-LOVS 

| Niveau  | Behaald dle  | advies  |
|:---|:---|:---|
| Groep M4  | < 5  | Doortoetsen niet nodig: accepteer pro-score  |
| Groep M4  | > 25  | Kies een Toets van groep 5  |
| Groep M5  | < 15  | Doortoetsen niet nodig: accepteer pro-score  |
| Groep M5  | > 35  | Kies een Toets van groep 6  |
| Groep M6  | < 25  | Kies een Toets van groep 5 (zie noot 5)  |
| Groep M6  | > 45  | Kies een Toets van groep 7  |
| Groep M7  | < 35  | Kies een Toets van groep 6 (zie noot 5)  |
| Groep M7  | > 55  | Kies een Toets van groep 8  |
| Groep M8  | < 45  | Kies een Toets van groep 7(zie noot 5)  |

Adviestabel door- terug toetsen Begrijpend Lezen 345678 

| Begrijpend lezen 56  | < 15 items goed  | Kies nu versie 34  |
|:---|:---|:---|
| Begrijpend lezen 56  | > 30 items goed  | Kies nu versie 78  |
| Begrijpend lezen 78  | < 21 items goed  | Kies nu versie 56  |

####Lijst toegestane instrumenten Leer Achterstand Technisch lezen schooljaar 2016–2017

*(zie: afname leervorderingenonderzoek en door- en terugtoetsen)*   

| Naam Test  | Bereik  | Opmerkingen  | Lwoo  Categorie  | Pro  Categorie  |
|:---|:---|:---|:---|:---|
| Drempelonderzoek 678 5e versie,  678 Onderwijs Advisering, 2010<sup>1</sup>   | Groep 4 t/m 8  | --- | I  | I  |
| LOVS AVI, Cito, 2009  | Groep 3 t/m 8  | --- | I  | I  |
| LOVS DMT, Cito, 2009  | Groep 3 t/m 8  | Afname van kaart 1, 2 en 3 verplicht, met samengestelde ruwe score als uitgangspunt voor bepalen achterstand.  | I  | I  |
| LOVS Technisch lezen, Cito  | Groep 3 t/m 8  | Onderdeel Leestempo  | I  | I  |
| SVT-TL: Schoolvaardigheidstoets Technisch Lezen, Boom test uitgevers, 2007  | Groep 3 t/m 8  | --- | 0  | 0  |
| Technisch lezen 345678, 90 A/B,  678 Onderwijs Advisering, 2005  | 90A: Bereik  groep 3 t/m 8  90B: Bereik  groep 4 t/m 8  | --- | I  | I  |
| TPVO-TL Testserie voor Plaatsing in het Voortgezet Onderwijs -Technisch Lezen, A-VISION, 2008  | Groep 5 t/m 8  | Normering 2008<sup>2</sup>   | I  | I  |

<sup>1</sup> Deze toets is identiek aan de 6e versie 2015 voor dit onderdeel<sup>2</sup> Normering 2014 niet toegestaan wegens ontbreken COTAN beoordeling *Opmerkingen bij Technisch lezen:*  Er zijn geen nieuwe toetsen voor Technisch Lezen opgenomen. 

####Lijst toegestane instrumenten Leer Achterstand Begrijpend lezen schooljaar 2016–2017

*(zie: afname leervorderingenonderzoek en door- en terugtoetsen)*  Wanneer een leerling bij de afname van de toets Technisch Lezen lager scoort dan DLE 20 is afname van een toets Begrijpend Lezen voor leerlingen die naar het pro worden verwezen niet noodzakelijk.  

| Naam Test  | Bereik  | Opmerkingen  | Lwoo  Categorie  | Pro  Categorie  |
|:---|:---|:---|:---|:---|
| Begrijpend lezen 345678 toets 345,  678 Onderwijs Advisering, 2006  | Groep 3 t/m 5  | --- | I  | I  |
| Begrijpend lezen 345678 toets 678,  678 Onderwijs Advisering, 2006  | Groep 6 t/m 8  | --- | I  | IV  |
| Begrijpend lezen 345678 toets 34,  678 Onderwijs Advisering, 2006  | Groep 3 & 4  | --- | I  | I  |
| Begrijpend lezen 345678 toets 56,  678 Onderwijs Advisering, 2006  | Groep 5 & 6  | --- | I  | I  |
| Begrijpend lezen 345678 toets 78,  678 Onderwijs Advisering, 2006  | Groep 7 & 8  | --- | I  | IV  |
| Begrijpend lezen Speciale leerlingen, Cito, 2011/2012  | Voor functionerings niveaus groep 3 tot en met 8  | Papieren en digitale versie. Voor leerlingen in het Speciaal (Basis) Onderwijs, maar ook voor de zorgleerlingen in het reguliere basisonderwijs.  | 0  | 0  |
| Drempelonderzoek 678, 5<sup>e</sup> versie,  678 Onderwijs Advisering, 2010  | Groep 5 t/m 8  | --- | I  | I  |
| LOVS 2.0 Begrijpend lezen, Cito  | Groep 3 t/m 8  | Papieren en digitale versie. Normering sept 2013  | I  | I  |
| SVT-BL: Schoolvaardigheidstoets Begrijpend Lezen, Boom test uitgevers, 2011  | Groep 4 t/m 8  | --- | 0  | 0  |
| TPVO-BL: Testserie voor Plaatsing in het Voortgezet Onderwijs – Begrijpend lezen,  A-VISION, 2003  | Groep 7 & 8  | Niet geschikt voor potentiële pro-leerlingen. Ondergrens: DLE = 31  | III  | n.v.t.  |
| TPVO-BL-i: Testserie voor Plaatsing in het Voortgezet Onderwijs-Begrijpend lezen INTERNETVERSIE, A-VISION, 2003  | Groep 4 t/m 8  | Ondergrens: DLE = 10  | III  | 0  |

*Opmerkingen bij *Begrijpend lezen:* *  Voor de interpretatie van de LOVS 2.0 van het Cito is de normering van september 2013 voorgeschreven (zie het boek DLE schalen indicatiestelling LWOO en PrO voor instroom in schooljaar 2016–2017, uitgave najaar 2015.). Het gebruik van de LOVS 3.0 is (nog) niet toegestaan. Er is een nieuwe (6<sup>e</sup>) versie van het Drempelonderzoek beschikbaar. De beoordeling van deze versie is bij het samenstelen van deze lijst nog niet afgerond. Dit schooljaar kan deze versie dus (nog) niet gebruikt worden voor verwijzing naar lwoo of pro. 

####Lijst toegestane instrumenten Leerachterstand Spelling schooljaar 2016–2017

*(zie: afname leervorderingenonderzoek en door- en terugtoetsen)*   

| Naam Test  | Bereik  | Opmerkingen  | Lwoo  Categorie  | Pro  Categorie  |
|:---|:---|:---|:---|:---|
| Drempelonderzoek 678, 5<sup>e</sup> versie,  678 Onderwijs Advisering, 2010  | Groep 5 t/m 8  | --- | I  | I  |
| Spelling Speciale leerlingen (niet-werkwoorden), Cito, 2011/2012.  | Voor functioneringsniveaus groep 3 tot en met 8  | Papieren en digitale versie. Voor leerlingen in het Speciaal (Basis) Onderwijs, maar ook de zorgleerlingen in het reguliere basisonderwijs.  | 0  | 0  |
| LOVS 2.0 Spelling (niet-werkwoorden), Cito.  | Groep 3 t/m 8  | Papieren en digitale versie; Normering sept 2013  | I  | I  |
| TPVO-SP: Testserie voor Plaatsing in het Voortgezet Onderwijs – Spellingsvaardigheid, A-VISION, 2003  | Groep 7 & 8  | Niet geschikt voor potentiële pro -leerlingen.  Ondergrens: DLE = 31  | III  | n.v.t.  |
| TPVO-SP-i: Testserie voor Plaatsing in het Voortgezet Onderwijs -Spellingvaardigheid INTERNETVERSIE, A-VISION, 2007  | Groep 4 t/m 8  | Ondergrens: DLE = 9  | III  | III  |

*Opmerkingen bij *Spelling:* *  Er is een nieuwe (6<sup>e</sup>) versie van het Drempelonderzoek beschikbaar. De beoordeling van deze versie is bij het samenstelen van deze lijst nog niet afgerond. Dit schooljaar kan deze versie dus (nog) niet gebruikt worden voor verwijzing naar lwoo of pro. Voor de interpretatie van de LOVS 2.0 van het Cito is de normering van september 2013 voorgeschreven (zie het boek DLE schalen indicatiestelling LWOO en PrO voor instroom in schooljaar 2016–2017, uitgave najaar 2015.) Het gebruik van de LOVS 3.0 is (nog) niet toegestaan. 

####Lijst toegestane instrumenten Leer Achterstand Inzichtelijk Rekenen schooljaar 2016 -2017

*(zie: afname leervorderingenonderzoek en door- en terugtoetsen)*   

| Naam Test  | Bereik  | Opmerkingen  | Lwoo  Categorie  | Pro  Categorie  |
|:---|:---|:---|:---|:---|
| Drempelonderzoek 678, 5<sup>e</sup> versie, 678 Onderwijs Advisering, 2010  | Groep 5 t/m 8  | --- | I  | I  |
| Rekenen-Wiskunde Speciale leerlingen, Cito, 2011/2012  | Voor functionerings-niveaus groep 3 tot en met 8  | Papieren- en digitale versie. Voor leerlingen in het Speciaal (Basis) Onderwijs, maar ook de zorgleerlingen in het reguliere basisonderwijs.  | 0  | 0  |
| LOVS 2.0 Rekenen-Wiskunde, Cito  | Groep 3 t/m 8  | Papieren- en digitale versie; normering sept 2013  | I  | I  |
| SVT-RW: Schoolvaardigheidstoets Rekenen-Wiskunde, Boom test uitgevers, 2012  | Groep 3 t/m 8  | --- | 0  | 0  |
| TPVO-IR: Testserie voor Plaatsing in het Voortgezet Onderwijs- Inzichtelijk rekenen, A-VISION, 2003  | Groep 7 & 8  | Mogelijk niet geschikt voor potentiële pro-leerlingen. Ondergrens: dle = 31  | I  | IV  |
| TPVO-IR-i: Testserie voor Plaatsing in het Voortgezet Onderwijs- Inzichtelijk Rekenen INTERNETVERSIE, A-VISION, 2007  | Groep 4 t/m 8  | Ondergrens: dle = 11  | I  | I  |

*Opmerkingen bij *Inzichtelijk rekenen:* *  Er is een nieuwe (6<sup>e</sup>) versie van het Drempelonderzoek beschikbaar. De beoordeling van deze versie is bij het samenstelen van deze lijst nog niet afgerond. Dit schooljaar kan deze versie dus (nog) niet gebruikt worden voor verwijzing naar lwoo of pro. Voor de interpretatie van de LOVS 2.0 van het Cito is de normering van september 2013 voorgeschreven (zie het boek DLE schalen indicatiestelling LWOO en PrO voor instroom in schooljaar 2016–2017, uitgave najaar 2015). Het gebruik van de LOVS 3.0 is (nog) niet toegestaan. 


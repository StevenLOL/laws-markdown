<meta http-equiv='Content-Type' content='text/html; charset=utf-8' />

##Regeling van de Staatsssecretaris van Volksgezondheid, Welzijn en Sport van 23 december 2008, nr. DWJZ/SWW-2903108, houdende regels ter uitvoering van de Wet tegemoetkoming voor chronisch zieken en gehandicapten (Regeling tegemoetkoming chronisch zieken en gehandicapten)

De Staatssecretaris van Volksgezondheid, Welzijn en Sport, mede namens de Staatssecretaris van Financiën,  
Gelet op de [artikelen 5, vierde lid](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), [7, derde lid](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), [8, negende lid, van de Wet tegemoetkoming chronisch zieken en gehandicapten](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), [artikel 2, eerste lid, onderdelen a, b, c, d, e en f, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md)[artikel 6.17, eerste lid, onderdelen f en g, van de Wet inkomstenbelasting 2001](../../../../../../../../wet/wet/inkomstenbelasting/2001/BWBR0011353/README.md) en de [artikelen 29](../../../../../../../../wet/wet/op/de/loonbelasting/1964/BWBR0002471/README.md), [31, eerste lid, onderdeel c](../../../../../../../../wet/wet/op/de/loonbelasting/1964/BWBR0002471/README.md), en [33, tweede lid, onderdeel a, van de Wet op de loonbelasting 1964](../../../../../../../../wet/wet/op/de/loonbelasting/1964/BWBR0002471/README.md);
Besluit:     
### Hoofdstuk  1  

####Tegemoetkoming voor chronisch zieken en gehandicapten

### Artikel  1  

In deze regeling wordt verstaan onder: 

a. *zorgverzekeraar:* een verzekeraar als bedoeld in [artikel 1, onderdeel b, van de Zorgverzekeringswet](../../../../../../../../wet/zorgverzekeringswet/BWBR0018450/README.md).  

b. *verzekerden:* verzekerden als bedoeld in [artikel 1, onderdeel d, van de Zorgverzekeringswet](../../../../../../../../wet/zorgverzekeringswet/BWBR0018450/README.md).    

### Artikel  1a  

Als hulpmiddelen als bedoeld in [artikel 2, eerste lid, onderdeel a, van het Besluit chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) worden aangewezen de hulpmiddelen, bedoeld in [artikel 2.6 van de Regeling zorgverzekering](../../../../../../../../ministeriele-regeling/regeling/zorgverzekering/BWBR0018715/README.md) zoals deze luidde in het kalenderjaar waarop de tegemoetkoming betrekking heeft, met uitzondering van de hulpmiddelen, bedoeld in: 

a. [artikel 2.8, eerste lid, onderdeel a, onder 4°, van de Regeling zorgverzekeringen](../../../../../../../../ministeriele-regeling/regeling/zorgverzekering/BWBR0018715/README.md),  

b. [artikel 2.6, onderdeel h](../../../../../../../../ministeriele-regeling/regeling/zorgverzekering/BWBR0018715/README.md), voor zover het verbandmiddelen betreft als bedoeld in [artikel 2.15, eerste lid, onder j](../../../../../../../../ministeriele-regeling/regeling/zorgverzekering/BWBR0018715/README.md), en  

c. [artikel 2.6, onderdelen i en n](../../../../../../../../ministeriele-regeling/regeling/zorgverzekering/BWBR0018715/README.md).    

### Artikel  2  

1.  Als lichte FKG’s als bedoeld in [artikel 2, eerste lid, onderdeel b, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) worden aangewezen de FKG’s, bedoeld in tabel B4.2 van [Bijlage 4, van de Regeling zorgverzekering](../../../../../../../../ministeriele-regeling/regeling/zorgverzekering/BWBR0018715/README.md) zoals deze luidde in het kalenderjaar waarop de tegemoetkoming, bedoeld in [artikel 2 van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), betrekking heeft: 

a. FKG 1 Glaucoom,  

b. FKG 2 Schildklieraandoeningen,  

c. FKG 3 Psychische aandoeningen,  

d. FKG 5 Diabetes IIb,  

e. FKG 6 Cara,  

f. FKG 7 Diabetes IIa,  

g. FKG 10 Hartaandoeningen, en  

h. FKG 13 Diabetes I.     
2.  Als zware FKG’s als bedoeld in [artikel 2, eerste lid, onderdeel c, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) worden aangewezen de FKG’s, genoemd in tabel B4.2 van [Bijlage 4, van de Regeling zorgverzekering](../../../../../../../../ministeriele-regeling/regeling/zorgverzekering/BWBR0018715/README.md) zoals deze luidde in het kalenderjaar waarop de tegemoetkoming, bedoeld in [artikel 2 van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), betrekking heeft: 

a. FKG 8 Epilepsie,  

b. FKG 9 Ziekte van Crohn/colitus ulcerosa,  

c. FKG 11 Reuma,  

d. FKG 12 Parkinson,  

e. FKG 14 Transplantaties,  

f. FKG 15 Cystic fibrosis/pancreas aandoeningen,  

g. FKG 16 Aandoeningen van hersenen en ruggenmerg,  

h. FKG 17 Kanker,  

i. FKG 18 HIV/AIDS,  

j. FKG 19 Nieraandoeningen, en  

k. FKG 20 Groeihormonen.     

### Artikel  3  

Als DKG’s als bedoeld in [artikel 2, eerste lid, onderdeel d, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) worden aangewezen de DKG’s, genoemd in tabel B4.3 van [bijlage 4, van de Regeling zorgverzekering](../../../../../../../../ministeriele-regeling/regeling/zorgverzekering/BWBR0018715/README.md) zoals deze luidde in het jaar voorafgaand aan het kalenderjaar waarop de tegemoetkoming, genoemd in [artikel 2, eerste lid, van de wet](../../../../../../../../wet/zorgverzekeringswet/BWBR0018450/README.md) betrekking heeft.  

### Artikel  4  

Als revalidatiecentra als bedoeld in [artikel 2, eerste lid, onderdeel e, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) worden aangewezen de instellingen, genoemd in de bijlage.  

### Artikel  5  

Het bedrag, bedoeld in [artikel 2, eerste lid, onderdeel f, onder 2° en 3°, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md), is: € 247,50.  

### Hoofdstuk  2  

####Het aanleveren en verwerken van persoonsgegevens

### Artikel  6  

Zorgverzekeraars als bedoeld in [artikel 1, onderdeel b, van de Zorgverzekeringswet](../../../../../../../../wet/zorgverzekeringswet/BWBR0018450/README.md), de rechtspersoon, bedoeld in [artikel 90a, eerste lid, van het Algemeen militair ambtenarenreglement](../../../../../../../../AMvB/algemeen/militair/ambtenarenreglement/BWBR0003482/README.md) en indicatieorganen als bedoeld in [artikel 9a van de Algemene Wet Bijzondere Ziektekosten](../../../../../../../../wet/algemene/wet/bijzondere/ziektekosten/BWBR0002614/README.md) verstrekken de gegevens, bedoeld in [artikel 3 van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md), voor 1 juli van het kalenderjaar waarin de tegemoetkoming wordt uitgekeerd.  

### Artikel  7  

1.  Persoonsgegevens die op grond van de wet worden verwerkt, worden door het CAK ingedeeld in verschillende beveiligingsklassen en de verantwoordelijke, bedoeld in [artikel 1, onderdeel d, van de Wet bescherming persoonsgegevens](../../../../../../../../wet/wet/bescherming/persoonsgegevens/BWBR0011468/README.md), zorgt dat voor deze beveiligingsklassen een passend beschermingsniveau wordt getroffen.   
2.  Bij het verwerken van persoonsgegevens op grond van de wet gaat het CAK periodiek na of de gebruikte systemen aanpassing behoeven teneinde het benodigde beveiligingsniveau te waarborgen.   

### Artikel  8  

Onder het beschermingsniveau, bedoeld in artikel 7, eerste lid wordt in ieder geval verstaan dat: 

a. het CAK een ieder die persoonsgegevens op grond van de wet verwerkt een afzonderlijke inlogcode met een daarbij behorend password geeft,  

b. de inlogcode, bedoeld onder a, wordt gekoppeld aan specifieke bevoegdheden die door het CAK aan desbetreffende persoon zijn toebedeeld, en  

c. bij het elektronisch verstrekken van persoonsgegevens tussen het CAK en de partijen, genoemd in [artikel 3, eerste en derde lid, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) gegevens versleuteld en voorzien van een authenticatiecode worden verstrekt.    

### Artikel  9  

Voor het verwerken van gegevens op grond van de [wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md) wordt door het CAK een calamiteitenplan opgesteld, zodat bij calamiteiten het passend beschermingsniveau wordt gecontinueerd.  

### Artikel  10  

1.  Het CAK bewaart de persoonsgegevens die worden verwerkt op grond van de wet niet langer dan noodzakelijk, met een maximum van vijf jaren, en daarna worden de gegevens vernietigd.   
2.  In afwijking van het eerste lid mogen de gegevens, indien zij worden versleuteld en daardoor niet zijn te herleiden tot een persoon, worden bewaard met het oog op statistische doeleinden.   
3.  Het CAK registreert het verwerken van persoonsgegevens op grond van de wet en bewaart deze registratie gedurende vijf jaren.   

### Hoofdstuk  4  

####Begroting en jaarverantwoording van het CAK

### Paragraaf  4.1  

####De begroting

### Artikel  11  

1.  De begroting van de beheerskosten, bedoeld in [artikel 7, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md) is gebaseerd op het prijspeil van het lopende jaar.   
2.  In de begroting van de beheerskosten worden de volgende kostensoorten en baten onderscheiden: 

a. personele kosten,  

b. huisvestingskosten,  

c. automatiseringskosten,  

d. bureaukosten,  

e. overige kosten, en  

f. baten.     
3.  De in het tweede lid genoemde groepen van kostensoorten en baten worden in de begroting van de beheerskosten zodanig uitgesplitst dat een goed beeld ontstaat van de samenstelling daarvan.   
4.  In de begroting wordt naast de begrote bedragen van het begrotingsjaar opgenomen: 

a. het begrote bedrag van het lopende jaar,  

b. het vermoedelijke beloop van het bedrag van het lopende jaar, en  

c. het gerealiseerde bedrag van het jaar voorafgaand aan het lopende jaar.     
5.  In de meerjarenraming worden zoveel mogelijk de financiële gevolgen tot uitdrukking gebracht van hetgeen ten grondslag ligt aan de bedragen die zijn opgenomen in de begroting van de beheerskosten en worden de lasten en baten onderscheiden als genoemd in het tweede lid.   
6.  De begroting van de beheerskosten gaat vergezeld van een toelichting waarin: 

a. wordt ingegaan op de voorgenomen werkzaamheden die leiden tot een wijziging van de hoogte van de beheerskosten ten opzichte van het voorafgaande jaar,  

b. door middel van een tabel de relatie van de inzet van mensen, middelen en taken inzichtelijk wordt gemaakt,  

c. wordt ingegaan op de voorgenomen wijzigingen in de regelgeving die leiden tot een mogelijke wijziging van de beheerskosten,  

d. per begrotingspost, voor zover mogelijk, een cijfermatige specificatie en onderbouwing wordt gegeven, waarbij kosten van afschrijvingen, rentelasten en dotaties aan voorzieningen worden toegelicht,  

e. de gevolgen voor de beheerskosten worden aangegeven ten aanzien van de werkzaamheden die vervallen ten opzichte van het voorafgaande jaar,  

f. de investeringsplannen voor het begrotingsjaar en de vier daaropvolgende jaren worden vermeld, waarbij per investering wordt aangegeven welke afschrijvingsmethode en afschrijvingstermijn worden gehanteerd.  

g. substantiële schommelingen in de meerjarenraming worden toegelicht, en  

h. de gronden worden vermeld waarop de meerjarenraming is gebaseerd, waaronder een meerjarig overzicht van de geraamde ontwikkeling van de formatie, welke zoveel mogelijk is uitgesplitst naar de activiteiten en werkzaamheden, bedoeld in het tweede lid van artikel 12.     

### Artikel  12  

1.  De begroting van de beheerskosten gaat vergezeld van een werkprogramma.   
2.  Het werkprogramma bevat een zodanige beschrijving van de voorgenomen activiteiten dat een goed beeld kan worden gevormd van werkzaamheden die het CAK van plan is uit te gaan voeren, alsmede van de inzet van de beschikbare financiële en personele middelen.   

### Artikel  13  

1.  De begroting van de te verstrekken tegemoetkomingen, bedoeld in [artikel 7, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md) geeft de omvang van het geraamde bedrag aan tegemoetkomingen, bedoeld in [artikel 2, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), weer.   
2.  In de begroting wordt onderscheid gemaakt tussen tegemoetkomingen op grond van het eerste en het tweede lid van [artikel 2 van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) alsmede tussen de in deze leden genoemde bedragen.   

### Paragraaf  4.2  

####De jaarverantwoording

### Artikel  14  

1.  De jaarrekening, bedoeld in [artikel 8, tweede lid, onderdeel a, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), bestaat uit de balans en de exploitatierekening, alsmede uit de toelichting op beide.   
2.  De inrichting van de exploitatierekening sluit aan op de inrichting van de begroting, bedoeld in artikel 11.   
3.  Indien kosten of baten, als bedoeld in artikel 11, tweede lid, zijn over- of onderschreden, wordt dit per soort kosten of baten nader toegelicht.   
4.  De inrichting van het jaarverslag, bedoeld in [artikel 8, tweede lid, onderdeel b, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md) sluit aan bij de indeling van het werkprogramma, bedoeld in artikel 12, tweede lid.   

### Artikel  15  

1.  De jaarrekening geeft de omvang van de egalisatiereserve voor het budget van de beheerskosten weer.   
2.  Uit de jaarrekening blijkt dat: 

a. de omvang van deze egalisatiereserve maximaal 5% van het totale, vastgestelde begrotingsbedrag bedraagt,  

b. het verschil tussen de begroting en de realisatie ten laste of ten bate komt van de egalisatiereserve voor zover daarmee 5% van het totale, vastgestelde begrotingsbedrag, bedoeld in onderdeel a, niet wordt overschreden.     
3.  In de toelichting op de jaarrekening wordt ingegaan op de mutaties in de egalisatiereserve.   
4.  Indien Onze Minister vaststelt dat de egalisatiereserve het gestelde maximum te boven gaat, kan hij besluiten dat het door hem vastgestelde bedrag van de overschrijding: 

a. door het CAK binnen vier weken wordt terugstort naar de begroting van VWS, of  

b. wordt verrekend met de bevoorschotting van de begroting van het lopende jaar.     
5.  Bij het eindigen van de verplichting van [artikel 3, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), stort het CAK het overschot van het budget voor het verstrekken van de tegemoetkomingen binnen vier weken terug naar de begroting van VWS.   
6.  Bij het eindigen van de verplichting van [artikel 3, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), stort het CAK bij de reguliere, jaarlijkse vaststelling van het beheerskostenbudget het te veel bevoorschotte bedrag aan beheerskosten en de dan vastgestelde egalisatiereserve terug naar de begroting van VWS.   

### Artikel  16  

1.  De jaarrekening geeft de omvang van de verstrekte tegemoetkomingen, bedoeld in [artikel 2, eerste lid, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md), weer.   
2.  In de jaarrekening wordt onderscheid gemaakt tussen tegemoetkomingen op grond van het eerste en het [tweede lid van artikel 2, van het Besluit tegemoetkoming chronisch zieken en gehandicapten](../../../../../../../../AMvB/besluit/tegemoetkoming/chronisch/zieken/en/gehandicapten/BWBR0025007/README.md) alsmede tussen de in deze leden genoemde bedragen.   

### Hoofdstuk  5  

####Financiering zorgverzekeraars

### Artikel  17  

1.  De vergoeding, bedoeld in [artikel 5, vierde lid, onderdeel c, van de wet](../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md) bedraagt voor het jaar 2009 per zorgverzekeraar het product van € 1.160.000 en het totaal aantal ingeschreven verzekerden bij die zorgverzekeraar, gedeeld door het totaal aantal verzekerden.   
2.  Voor het aantal ingeschrevenen wordt uitgegaan van het aantal verzekerden in de maand mei van het desbetreffende kalenderjaar.   
3.  Indien op grond van de door een accountant goedgekeurde jaarrekening betreffende de uitvoeringskosten van de wet, blijkt dat het bedrag, bedoeld in het eerste lid, te hoog of te laag is vastgesteld, wordt dit bedrag gecorrigeerd voor de werkelijke kosten en verrekend met de vergoeding van het volgende kalenderjaar.   

### Hoofdstuk  6  

####Slotbepalingen

### Artikel  18  

1.  Deze regeling treedt in werking met ingang van 1 januari 2009.   
2.  Indien de Staatscourant waarin deze regeling wordt geplaatst wordt uitgegeven na 30 december 2008 treedt deze regeling, in afwijking van het eerste lid, in werking met ingang van de tweede dag na de dagtekening van de Staatscourant waarin deze regeling is geplaatst.   
3.  In het geval, bedoeld in het tweede lid, werken de artikelen 7, 8 en 9 terug tot en met 1 januari 2009.   

### Artikel  19  

Deze regeling wordt aangehaald als: Regeling tegemoetkoming chronisch zieken en gehandicapten.  

De 
Staatssecretaris van Volksgezondheid, Welzijn en Sport, 
M.Bussemaker  

### Bijlage  

####Revalidatiecentra als bedoeld in artikel 4  van de Regeling tegemoetkoming chronisch zieken en gehandicapten

Centrum voor Revalidatie – UMCG (Beatrixoord) Dilgtweg 5 9751 ND HAREN Revalidatie Friesland Hoofdstraat 3 9244 CL BEETSTERZWAAG Het Roessingh, centrum voor revalidatie Roessinghsbleekweg 33 7522 AH ENSCHEDE De Vogellanden, centrum voor revalidatie Hyacinthstraat 66a 8013 XZ ZWOLLE ViaReva, centrum voor revalidatie Arnhemseweg 11 7331 BA APELDOORN Revalidatiecentrum Groot Klimmendaal Heyenoordseweg 5 6813 GG ARNHEM Militair Revalidatiecentrum Aardenburg (MRC) Korte Molenweg 3 3941 PW DOORN Revalidatiecentrum De Hoogstraat Rembrandtkade 10 3583 TM UTRECHT De Trappenberg Crailoseweg 116 1272 EX HUIZEN Heliomare Relweg 51 1949 EC WIJK AAN ZEE Jan van Breemen Instituut Dr. Jan van Breemenstraat 2 1056 AB AMSTERDAM Revalidatiecentrum Amsterdam (RCA) Overtoom 283 1054 HW AMSTERDAM Sophia Revalidatie Vrederustlaan 180 2543 SW DEN HAAG Sophia Revalidatie Delft Reinier de Graafweg 1 2625 AD DELFT Revalidatiecentrum De Waarden Albert Schweitzerplaats 25 3318 AT DORDRECHT Rijnlands Revalidatie Centrum (RRC) Wassenaarseweg 501 2333 AL LEIDEN Rijndam revalidatiecentrum Westersingel 300 3015 LJ ROTTERDAM Capri Hartrevalidatie Rotterdam Parklaan 38 3016 BC ROTTERDAM Spine & Joint Centre Westerlaan 10 3016 CK ROTTERDAM Stichting Revalidatiegeneeskunde Zeeland ’s-Gravenpolderseweg 114a 4462 RA GOES Revalidatiecentrum Blixembosch Toledolaan 2 5629 CC EINDHOVEN Stichting Revalidatiecentrum Breda Brabantlaan 1 4817 JW BREDA Revalidatiecentrum Leijpark Prof. Stoltehof 3 5022 KE TILBURG Revalidatiecentrum Tolbrug Tolbrugstraat 11 5211 RW S HERTOGENBOSCH Stichting Revalidatie Limburg (SRL) Zandbergsweg 111 6432 CC HOENSBROEK EUGENIA Revalidatie Symondstrasse 11 CH-DAVOS-PLATZ 

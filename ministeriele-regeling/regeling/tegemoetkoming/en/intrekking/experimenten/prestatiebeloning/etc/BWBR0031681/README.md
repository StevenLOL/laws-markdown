<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 5 juni 2012, nr. DL/407295, houdende subsidieverstrekking voor tegemoetkoming in gemaakte kosten in verband met de Regeling experimenten prestatiebeloning onderwijs en intrekking van die regeling (Regeling tegemoetkoming en intrekking experimenten prestatiebeloning onderwijs)

De Staatssecretaris van Onderwijs, Cultuur en Wetenschap,  
Gelet op de [artikelen 2](../../../../../../../../../wet/wet/overige/ocw-subsidies/BWBR0009458/README.md) en [4 van de Wet overige OCW-subsidies](../../../../../../../../../wet/wet/overige/ocw-subsidies/BWBR0009458/README.md) en gelet op de [Regeling OCW-subsidies](../../../../../../../../../ministeriele-regeling/regeling/ocw-subsidies/BWBR0028820/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a. *minister:* Minister van Onderwijs, Cultuur en Wetenschap,  

b. *regeling:*[Regeling experimenten prestatiebeloning onderwijs](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md) zoals deze luidde voor inwerkingtreding van deze regeling,  

c. *bevoegd gezag:* bevoegd gezag van een school of instelling, bedoeld in [artikel 1 van de WPO](../../../../../../../../../wet/wbo/BWBR0003420/README.md), [artikel 1 van de WEC](../../../../../../../../../wet/isovso/BWBR0003549/README.md), [artikel 1 van de WVO](../../../../../../../../../wet/wet/op/het/voortgezet/onderwijs/BWBR0002399/README.md), dan wel [artikel 1.1., onderdeel w, van de WEB](../../../../../../../../../wet/wet/educatie/en/beroepsonderwijs/BWBR0007625/README.md),  

d. *onderzoeker prestatiebeloning:* de onderzoeker, bedoeld in [artikel 1, onderdeel i, van de regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md),  

e. *experiment:* experiment prestatiebeloning als bedoeld in [artikel 2, eerste lid, van de regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md).    

### Artikel  2  

####Reikwijdte

1.  De minister kan ambtshalve aan een bevoegd gezag eenmalig een subsidie ter tegemoetkoming in gemaakte kosten verstrekken in verband met een subsidieaanvraag voor een experiment ingediend voor 1 april 2012 op grond van [artikel 5 van de regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md).   
2.  De minister kan aan de organisatie waarvoor een onderzoeker prestatiebeloning werkzaam is, genoemd in een subsidieaanvraag als bedoeld in [artikel 5 van de regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md) eenmalig een subsidie ter tegemoetkoming in de door een onderzoeker prestatiebeloning gemaakte kosten verstrekken.   

### Artikel  3  

####Subsidiebedrag

1.  De hoogte van de subsidie, bedoeld in artikel 2, eerste lid, wordt bepaald door de omvang van de jaarlijkse beloningsmiddelen van de aanvraag van het bevoegd gezag ingediend op grond van de [regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md), berekend op grond van [artikel 8, derde lid, van de regeling](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md) en bedraagt: 

a. bij jaarlijkse beloningsmiddelen tussen € 1 – € 100.000, bedraagt de tegemoetkoming € 3.000,–;  

b. bij jaarlijkse beloningsmiddelen tussen € 100.001 – € 300.000, bedraagt de tegemoetkoming € 6.000,–;  

c. bij jaarlijkse beloningsmiddelen tussen € 300.001 en hoger bedraagt de tegemoetkoming € 10.000,–.     
2.  De minister kan het eerste lid buiten toepassing laten of daarvan afwijken voor zover toepassing, gelet op het belang dat deze regeling beoogt te beschermen, zal leiden tot een onbillijkheid van overwegende aard.   
3.  De hoogte van de subsidie, bedoeld in artikel 2, tweede lid, wordt bepaald op grond van de volgende bedragen per werkdag van acht uur waarop aan een experiment onderwijs is gewerkt: 

a. voor een leidinggevende onderzoeker prestatiebeloning: € 1.200;  

b. voor een senior onderzoeker prestatiebeloning: € 1.050;  

c. voor een junior onderzoeker prestatiebeloning: € 850;  

d. voor ondersteunend medewerkers: € 300.     

### Artikel  4  

####Aanvraag tegemoetkoming onderzoeker prestatiebeloning

1.  Een aanvraag om subsidie, bedoeld in artikel 2, tweede lid, wordt uiterlijk ontvangen op 31 juli 2012 en wordt ingediend bij de Dienst Uitvoering Onderwijs.   
2.  De aanvraag omvat een overzicht van de functies, bedoeld in artikel 3, derde lid, en het aantal uren dat die functies aan het experiment hebben gewerkt en een onderbouwing hiervan.   

### Artikel  5  

####Beslissing

1.  De minister beslist binnen 13 weken op een aanvraag als bedoeld in artikel 4.   
2.  De minister beslist uiterlijk op 31 juli 2012 over ambtshalve subsidieverstrekking als bedoeld in artikel 2, eerste lid.   
3.  Indien de minister subsidie verstrekt, stelt hij die gelijk vast.   

### Artikel  6  

####Intrekking [Regeling experimenten prestatiebeloning onderwijs](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md)

De [Regeling experimenten prestatiebeloning onderwijs](../../../../../../../../../ministeriele-regeling/regeling/experimenten/prestatiebeloning/onderwijs/BWBR0030689/README.md) wordt ingetrokken.  

### Artikel  7  

####Intrekking [Instellingsbesluit wetenschappelijke begeleidingscommissie prestatiebeloning](../../../../../../../../../ministeriele-regeling/instellingsbesluit/wetenschappelijke/begeleidingscommissie/etc/BWBR0030709/README.md)

Het [Instellingsbesluit wetenschappelijke begeleidingscommissie prestatiebeloning](../../../../../../../../../ministeriele-regeling/instellingsbesluit/wetenschappelijke/begeleidingscommissie/etc/BWBR0030709/README.md) wordt ingetrokken.  

### Artikel  8  

####Inwerkingtreding

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst, met uitzondering van artikel 7 dat inwerking treedt met ingang van 16 november 2012.  

### Artikel  9  

####Citeertitel

Deze regeling wordt aangehaald als: Regeling tegemoetkoming en intrekking experimenten prestatiebeloning onderwijs.  
Deze regeling zal met de toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap,
H.Zijlstra   

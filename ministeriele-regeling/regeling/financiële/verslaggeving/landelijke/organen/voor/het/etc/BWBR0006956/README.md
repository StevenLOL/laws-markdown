<meta http-equiv='Content-Type' content='text/html; charset=utf-8' />

##Regeling financiële verslaggeving landelijke organen voor het beroepsonderwijs en zelfstandige instituten voor het vormingswerk

De minister van onderwijs, cultuur en wetenschappen,  
Gelet op [artikel H.27 van het Uitvoeringsbesluit WCBO](../../../../../../../../../..//BWBR0006064/README.md) en artikel 47, tweede lid, van het Besluit vormingswerk voor jeugdigen 1994;
Besluit:    

### Artikel  1  

####Begripsbepaling

Onder financiële verslaggeving wordt verstaan: directieverslag, jaarrekening en overige gegevens.  

### Artikel  2  

####Doelgroep

Deze regeling is van toepassing op de volgende scholen en instellingen: 

a. de landelijke organen voor het beroepsonderwijs;  

b. de zelfstandige instituten voor het vormingswerk.    

### Artikel  3  

####Inrichting financiële verslaggeving

1.  Onverminderd het tweede lid, geschiedt de inrichting van de financiële verslaggeving van de scholen en instellingen als bedoeld in artikel 2 met inachtneming van het als bijlage bij mijn regeling van 13 december 1993, kenmerk [CFI/F/BV-93083192](../../../../../../../../../../ministeriele-regeling/regeling/financiële/verslaggeving/scholen/en/instellingen/voor/etc/BWBR0006308/README.md) (Uitleg OenW-Regelingen nr. 31a van 22 december 1993) vastgestelde model.   
2.  Afwijkingen van het model worden in de toelichting bij de jaarrekening gemotiveerd.   

### Artikel  4  

####Bekendmaking

Deze regeling zal met de toelichting in Uitleg OCenW-Regelingen worden geplaatst. Van deze plaatsing zal mededeling worden gedaan in de Staatscourant.  

### Artikel  5  

####Inwerkingtreding

Deze regeling treedt in werking met ingang van 1 januari 1995 en is voor de eerste maal van toepassing op de inrichting van de financiële verslaggeving met ingang van 1 januari 1995.  

De 
minister van onderwijs, cultuur en wetenschappen, 
dr. ir. J.M.M.Ritzen    

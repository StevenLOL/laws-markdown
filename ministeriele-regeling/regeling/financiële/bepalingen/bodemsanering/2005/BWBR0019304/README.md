<meta http-equiv='Content-Type' content='text/html; charset=utf-8' />

## Regeling van de Staatssecretaris van Volkshuisvesting, Ruimtelijke Ordening en Milieubeheer van 16 december 2005, nr. LMV 2005.191530, Directie Lokale Milieukwaliteit en Verkeer, Afdeling Sturing Bodemsaneringsoperatie, houdende financiële bepalingen met betrekking tot bodemsanering (Regeling financiële bepalingen bodemsanering 2005)

De Staatssecretaris van Volkshuisvesting, Ruimtelijke Ordening en Milieubeheer,  
Gelet op de [artikelen 2](../../../../../../../AMvB/besluit/financiële/bepalingen/bodemsanering/BWBR0019285/README.md), [3](../../../../../../../AMvB/besluit/financiële/bepalingen/bodemsanering/BWBR0019285/README.md), [4, tweede, derde en vijfde lid](../../../../../../../AMvB/besluit/financiële/bepalingen/bodemsanering/BWBR0019285/README.md), [7, tweede, derde, vijfde, zesde en zevende lid](../../../../../../../AMvB/besluit/financiële/bepalingen/bodemsanering/BWBR0019285/README.md), [11, derde lid](../../../../../../../AMvB/besluit/financiële/bepalingen/bodemsanering/BWBR0019285/README.md), [13, tweede lid](../../../../../../../AMvB/besluit/financiële/bepalingen/bodemsanering/BWBR0019285/README.md), [20](../../../../../../../AMvB/besluit/financiële/bepalingen/bodemsanering/BWBR0019285/README.md), [21, derde lid](../../../../../../../AMvB/besluit/financiële/bepalingen/bodemsanering/BWBR0019285/README.md), [26, tweede lid](../../../../../../../AMvB/besluit/financiële/bepalingen/bodemsanering/BWBR0019285/README.md), [28](../../../../../../../AMvB/besluit/financiële/bepalingen/bodemsanering/BWBR0019285/README.md), [29, tweede lid](../../../../../../../AMvB/besluit/financiële/bepalingen/bodemsanering/BWBR0019285/README.md), [41, eerste lid](../../../../../../../AMvB/besluit/financiële/bepalingen/bodemsanering/BWBR0019285/README.md), [43, van het Besluit financiële bepalingen bodemsanering](../../../../../../../AMvB/besluit/financiële/bepalingen/bodemsanering/BWBR0019285/README.md);
Besluit:     
### Hoofdstuk  1  

####Definities

### Artikel  1  

In deze regeling wordt verstaan onder: 

a. besluit: [Besluit financiële bepalingen bodemsanering](../../../../../../../AMvB/besluit/financiële/bepalingen/bodemsanering/BWBR0019285/README.md);  

b. bodemsaneringprestatie-eenheid (bpe): (m<sup>2</sup> verontreinigd oppervlak x 1) + (m<sup>3</sup> verontreinigde grond x 3) + (m<sup>3</sup> verontreinigd grondwater x 0.4);  

c. netto-saneringskosten: de in hoofdstuk 3 bedoelde saneringskosten verminderd met de omzetbelasting (BTW).   

### Hoofdstuk  2  

####Verstrekken van budget aan overheden

### Artikel  2  

1.  De hoogte van het bedrag als bedoeld in [artikel 2, eerste lid, onder b, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) is:  

| Provincies  |--- |
|:---|:---|
| Groningen  | € 5,265 miljoen  |
| Fryslân  | € 5,884 miljoen  |
| Drenthe  | € 2,556 miljoen  |
| Overijssel  | € 9,020 miljoen  |
| Flevoland  | € 1,270 miljoen  |
| Gelderland  | € 11,021 miljoen  |
| Utrecht  | € 4,282 miljoen  |
| Noord-Holland  | € 13,054 miljoen  |
| Zuid-Holland  | € 21,789 miljoen  |
| Zeeland  | € 3,054 miljoen  |
| Noord-Brabant  | € 17,435 miljoen  |
| Limburg  | € 3,023 miljoen  |

| Gemeenten  |--- |
|:---|:---|
| Emmen  | € 0,255 miljoen  |
| Almelo  | € 0,109 miljoen  |
| Amersfoort  | € 1,997 miljoen  |
| Utrecht  | € 2,679 miljoen  |
| Amsterdam  | € 9,193 miljoen  |
| Haarlem  | € 0,010 miljoen  |
| Zaanstad  | € 0,108 miljoen  |
| Den Haag  | € 0,968 miljoen  |
| Schiedam  | € 0,073 miljoen  |
| Rotterdam  | € 2,803 miljoen  |
| Dordrecht  | € 0,249 miljoen  |
| Tilburg  | € 0,121 miljoen  |
| Breda  | € 0,024 miljoen  |
| Helmond  | € 0,045 miljoen  |
| ’s-Hertogenbosch  | € 0,091 miljoen  |
| Eindhoven  | € 0,008 miljoen  |
| Maastricht  | € 0,100 miljoen  |
| Venlo  | € 0,273 miljoen  |
| Heerlen  | € 0,034 miljoen  |

2.  De hoogte van het bedrag als bedoeld in [artikel 2, eerste lid, onder c, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) is:  

| Provincies  |--- |
|:---|:---|
| Groningen  | € 13,400 miljoen  |
| Fryslân  | € 6,589 miljoen  |
| Drenthe  | € 6,000 miljoen  |
| Overijssel  | € 10,220 miljoen  |
| Gelderland  | € 7,795 miljoen  |
| Utrecht  | € 1,498 miljoen  |
| Noord-Holland  | € 15,792 miljoen  |
| Zuid-Holland  | € 10,900 miljoen  |
| Noord-Brabant  | € 4,500 miljoen  |
| Limburg  | € 1,070 miljoen  |

| Gemeenten  |--- |
|:---|:---|
| Amsterdam  | € 22,651 miljoen  |
| Rotterdam  | € 12,550 miljoen  |

3.  De hoogte van het budget als bedoeld in [artikel 2, eerste lid, onder d, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) wordt bepaald aan de hand van de volgende formule: bijdrage voor budgetperiode t = € 0,04537802 miljoen + Y (X – 12 x € 0,04537802 miljoen) afgerond in duizendtal waarin voorstelt: t : de periode waarop de bijdrage betrekking heeft; X: een gedeelte van het op de rijksbegroting van het Ministerie van VROM beschikbare bedrag in de budgetperiode ter tegemoetkoming in de kosten voor regionale waterbodems; Y: de voor de budgethouder geldende vermenigvuldigingsfactoren zoals aangegeven in onderstaande tabel:  

| --- | --- |
|:---|:---|
| Groningen  | 0.041  |
| Fryslân  | 0.10  |
| Drenthe  | 0.035  |
| Overijssel  | 0.065  |
| Flevoland  | 0.029  |
| Gelderland  | 0.10  |
| Utrecht  | 0.067  |
| Noord-Holland  | 0.155  |
| Zuid-Holland  | 0.191  |
| Zeeland  | 0.037  |
| Noord-Brabant  | 0.119  |
| Limburg  | 0.061  |

4.  De hoogte van het bedrag als bedoeld in [artikel 2, eerste lid, onder e, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) wordt bepaald aan de hand van de volgende formule:  ![202018](http://wetten.overheid.nl/Illustration/202018)
in welke formule voorstelt: G: de werkvoorraad landbodems landelijk gebied per budgethouder;  ![202019](http://wetten.overheid.nl/Illustration/202019)
Het budget landbodems landelijk gebied omvat het door de Minister van Volkshuisvesting, Ruimtelijke Ordening en Milieubeheer gereserveerde (deel)budget voor onderzoek en sanering van landbodems in landelijk gebied dat verdeeld kan worden op basis van het relatieve aandeel van iedere budgethouder in de werkvoorraad landbodems in landelijk gebied.  

### Artikel  3  

Voor de verlening van budget als bedoeld in [artikel 2, tweede lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) kunnen, voor zover het budget toereikend is, de volgende bijzondere gevallen van ernstige verontreiniging waarbij financiering niet of niet geheel uit het indicatieve budget zal plaatsvinden in volgorde van voorkeur in aanmerking komen: 

a. een geval waarvoor op 1 januari 2005 een garantie bestond van de Minister van Volkshuisvesting, Ruimtelijke Ordening en Milieubeheer aan de budgethouder en het kosten betreft die niet zijn meegenomen bij de bekendmaking van het indicatieve budget;  

b. een in uitvoering zijnd geval waarbij sprake is van doorloop vanuit de voorafgaande budgetperiode en dat is overgedragen aan een nieuwe budgethouder;  

c. een geval waarbij sprake is van zodanige risico’s dat een spoedige sanering noodzakelijk is;  

d. een geval dat voortvloeit uit maatschappelijk gewenste ontwikkelingen;  

e. een geval waarvoor een hoog rendement wordt bereikt voor wat betreft de verhouding inzet overheidsmiddelen versus bodemprestatie-eenheid;  

f. een geval dat uitgevoerd wordt in het kader van gebiedsgerichte aanpak;  

g. een nieuw geval dat niet of nauwelijks kan worden uitgevoerd als gevolg van een te klein indicatief budget;  

h. een geval waarbij sprake is van de sanering van een regionale waterbodem die niet of nauwelijks kan worden uitgevoerd als gevolg van een te klein indicatief budget.   

### Artikel  4  

De berekening van de vergoeding voor apparaatskosten als bedoeld in [artikel 3, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), wordt bepaald aan de hand van de volgende formule: € 77.000 x (X1 + (X2 x 137,89)) waarbij de uitkomst van (X1 + (X2 x 137,89)) wordt afgerond op twee cijfers achter de komma; waarin voorstelt: X1: vast aantal formatieplaatsen van 2,44 fte X2: de voor de gemeente geldende vermenigvuldigingsfactoren, zoals aangegeven in de onderstaande tabel:  

| --- | --- |
|:---|:---|
| Alkmaar  | 0,00646  |
| Almelo  | 0,00916  |
| Amersfoort  | 0,00531  |
| Arnhem  | 0,00624  |
| Breda  | 0,01437  |
| Den Bosch  | 0,00326  |
| Deventer  | 0,00981  |
| Dordrecht  | 0,00666  |
| Eindhoven  | 0,00791  |
| Emmen  | 0,02021  |
| Enschede  | 0,01417  |
| Groningen  | 0,01480  |
| Haarlem  | 0,00441  |
| Heerlen  | 0,00689  |
| Helmond  | 0,00655  |
| Hengelo  | 0,01061  |
| Leeuwarden  | 0,00885  |
| Leiden  | 0,00748  |
| Maastricht  | 0,01033  |
| Nijmegen  | 0,00668  |
| Schiedam  | 0,00530  |
| Tilburg  | 0,02192  |
| Venlo  | 0,01060  |
| Zaanstad  | 0,01105  |
| Zwolle  | 0,00510  |

### Artikel  5  

De niet-projectgebonden kosten, bedoeld in [artikel 3, tweede lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) waarvoor, voor zover het budget toereikend is, een bijdrage kan worden verstrekt hebben betrekking op het stimuleren en ondersteunen van de uitvoering van bodemsaneringen. 

### Artikel  6  

1.  De onderwerpen, bedoeld in [artikel 4, tweede lid, onder d, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) die in het programma, bedoeld in dat artikel aan de orde worden gesteld zijn: 

a. gebiedsgerichte aanpak;  

b. de aanpak van gasfabrieksterreinen;  

c. locaties binnen projectgemeenten met zodanige risico’s dat een spoedige sanering noodzakelijk is;  

d. kosten die voortvloeien uit beheersmaatregelen en nazorg, waaronder nazorg van oude stortplaatsen;  

e. de aanpak van asbestverontreinigingen;  

f. andere relevante aspecten van verontreiniging van het betreffende gebied.     
2.  In het programma wordt het aantal bpe’s opgenomen die met het te verlenen budget zullen worden gerealiseerd in de budgetperiode, alsmede de werkzaamheden met betrekking tot regionale waterbodems.   
3.  De financiële paragraaf, bedoeld in [artikel 4, vierde lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) en het overzicht met betrekking tot de inhoud van het programma worden ingericht overeenkomstig het model dat is opgenomen in bijlage 1.  

### Hoofdstuk  3  

####Verstrekken subsidies aan derden

### Artikel  8  

De ouderdom van de bodemverontreiniging als bedoeld in [artikel 11, derde lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) wordt bepaald aan de hand van het protocol dat is opgenomen in bijlage 6. 

### Artikel  9  

1.  Bij de aanvraag tot subsidieverlening wordt naast de in [artikel 13, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) genoemde gegevens tevens een begroting van de saneringskosten verstrekt, die is opgebouwd uit kostenposten zoals genoemd in bijlage 7.   
2.  Deze begroting dient te worden opgemaakt volgens een goede werkomschrijving, waarin een duidelijk inzicht wordt geboden in de omvang en de eenheidsprijzen van werkzaamheden, en waarbij voorts geldt dat de kosten voor de aanvrager van de subsidie die betrekking hebben op de directievoering en milieukundige begeleiding van de sanering in het geval de netto-saneringskosten meer dan € 50.000 bedragen maximaal 10% van deze netto-saneringskosten mogen zijn, of in het geval deze kosten gelijk zijn aan of minder dan € 50.000 bedragen maximaal 20% van de netto-saneringskosten mogen zijn.  

### Artikel  10  

1.  Het financieel verslag, bedoeld in [artikel 21, tweede lid van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), gaat vergezeld van een specificatie van de werkelijke saneringskosten, opgebouwd uit kostenposten zoals genoemd in bijlage 7.   
2.  Deze specificatie vermeldt tevens het aantal gerealiseerde bpe’s.  

### Artikel  11  

1.  De aanvraag tot subsidievaststelling, bedoeld in [artikel 21, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), bevat: 

a. ten minste twee concurrerende offertes van aannemers, in het geval de netto-saneringskosten op een tijdstip gelegen direct vóór de aanvang van de uitvoering van de sanering of van een fase van de sanering in totaal worden geraamd op een bedrag van ten hoogste € 50.000, of  

b. ten minste drie concurrerende offertes van aannemers, in het geval de netto saneringskosten op een tijdstip gelegen direct vóór de aanvang van de uitvoering van de sanering of van een fase van de sanering in totaal worden geraamd op een bedrag hoger dan € 50.000.   Indien niet wordt gekozen voor de goedkoopste offerte, wordt een schriftelijke motivering daarvoor bij de aanvraag gevoegd.   
2.  De aanvraag bevat tevens een verklaring van de aanvrager van de subsidie inhoudende dat slechts de saneringskosten als bedoeld in artikel 10, eerste lid, zijn betrokken bij de aanvraag tot subsidievaststelling.  

### Artikel  11a  

1.  Projectsubsidie als bedoeld in [artikel 31, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), kan worden verleend voor het collectief saneren van gevallen van ernstige verontreiniging van bedrijfsterreinen waarbij door de coördinerende rechtspersoon uit de projectsubsidie een korting wordt verstrekt ten behoeve van de kosten van sanering van een bedrijfsterrein indien in ieder geval voldaan wordt aan de volgende voorwaarden: 

a. de verontreiniging op of in de bodem van het bedrijfsterrein is geheel of gedeeltelijk veroorzaakt voor 1975;  

b. de eigenaar of erfpachter van het bedrijfsterrein heeft de eigendom onderscheidenlijk de erfpacht voor 1 januari 1995 verworven; het bepaalde in [artikel 11, vierde lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) is van overeenkomstige toepassing;  

c. er is sprake van een in gebruik zijnd en blijvend bedrijfsterrein gedurende tenminste 5 jaar;  

d. de aanmelding, bedoeld in [artikel 12 van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), vindt plaats via de coördinerende rechtspersoon voor 1 januari 2008, tenzij aannemelijk wordt gemaakt dat door bijzondere omstandigheden aanmelding voor die datum niet mogelijk was;  

e. de sanering wordt uitgevoerd in overeenstemming met de wet;  

f. in de beschikking, bedoeld in artikel 37, eerste lid, van de wet, is vastgesteld dat er sprake is van een geval van ernstige verontreiniging dat spoedig dient te worden gesaneerd, dan wel de noodzaak tot sanering is ontstaan naar aanleiding van voorgenomen activiteiten op het desbetreffende bedrijfsterrein;  

g. er zullen op grond van artikel 75, eerste, derde en zesde lid van de wet door de Staat geen kosten verhaald worden op degene aan wie de korting wordt verstrekt, met dien verstande dat dit niet geldt voor dat deel van de korting dat het kostenverhaal te boven gaat;  

h. er is niet reeds eerder subsidie op grond van het [besluit](../../../../../../../AMvB/besluit/financiële/bepalingen/bodemsanering/BWBR0019285/README.md) of korting als bedoeld in dit artikel vastgesteld voor een sanering van hetzelfde geval van verontreiniging of voor hetzelfde afzonderlijke gedeelte van het geval van verontreiniging;  

i. er is niet uit andere hoofde een overheidsbijdrage voor de bodemsaneringsactiviteiten verstrekt en deze zal ook niet worden verstrekt;  

j. er is niet op het moment van de beslissing omtrent verlening van de korting reeds een aanvang gemaakt met de uitvoering van de sanering waarop de korting betrekking heeft.     
2.  Projectsubsidie als bedoeld in [artikel 31, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) kan voorts worden verleend voor het collectief saneren van gevallen van ernstige verontreiniging van bedrijfsterreinen waarbij door de coördinerende rechtspersoon uit de projectsubsidie een korting wordt verstrekt ten behoeve van de kosten van sanering van een bedrijfsterrein indien sprake is van: 

a. gevallen van ernstige verontreiniging die geheel veroorzaakt zijn vóór 1987,  

b. waarvoor in de beschikking, bedoeld in artikel 37, eerste lid, van de wet, is vastgesteld dat er sprake is van een geval van ernstige verontreiniging dat spoedig dient te worden gesaneerd, dan wel de noodzaak tot sanering is ontstaan naar aanleiding van voorgenomen activiteiten op het desbetreffende bedrijfsterrein,  

c. waarbij sprake is van in gebruik zijnde en blijvende bedrijfsterreinen gedurende tenminste 5 jaar,  

d. waarvan de sanering nog niet is begonnen, en  

e. waarbij zich één of meer van de volgende situaties voordoet: 

1e. een situatie waarbij de effecten van de verontreiniging op de omgeving zodanig zijn dat gewenste ontwikkelingen in de omgeving worden geremd of beperkt,   

2e. een situatie waarbij de sanering onderdeel vormt van verbetering van de kwaliteit van een gebied dat groter is dan alleen het bedrijfsterrein, of  

3e. een grondwaterverontreiniging die zich uitstrekt buiten het bedrijfsterrein, waardoor gewenste gebruiksfuncties van de ondergrond worden beperkt.       
3.  In de gevallen, bedoeld in het eerste en tweede lid, bestaat de korting uit een door de Minister van Volkshuisvesting, Ruimtelijke Ordening en Milieubeheer vast te stellen percentage van de saneringskosten, waarbij de hoogte van het percentage voor de diverse gevallen verschillend kan worden vastgesteld.   
4.  In de gevallen, bedoeld in het tweede lid, kan de korting slechts worden verstrekt voor zover voldaan wordt aan de eisen gesteld bij of krachtens de Verordening van de Commissie der Europese gemeenschappen (Verordening (EG) Nr. 1998/2006 (EG) betreffende de toepassing van artikel 87 en 88 van het EG-verdrag op de minimis-steun (PbEU 2006, L 379/5), dan wel daarvoor in de plaats tredende Europese regelgeving. In verband daarmee draagt de coördinerende rechtspersoon ervoor zorg dat de eigenaar of erfpachter van het bedrijfsterrein waarop de korting betrekking heeft, aan hem een verklaring overlegt overeenkomstig het model in bijlage 8a bij deze regeling omtrent de minimis-steun.   
5.  De Minister van Volkshuisvesting, Ruimtelijke Ordening en Milieubeheer kan bij het verlenen van de projectsubsidie nadere voorschriften stellen met betrekking tot het bepaalde in dit artikel.  

### Artikel  11b  

De in artikel 11a, derde lid, genoemde saneringskosten betreffen de kostenposten zoals genoemd in bijlage 7. 

### Hoofdstuk  4  

####Verdeling van de rijksbijdrage

### Artikel  12  

De melding, bedoeld in [artikel 26, tweede lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), bevat tevens: 

a. de begroting van de saneringskosten, bedoeld in artikel 9, eerste lid;  

b. de gegevens, bedoeld in bijlage 8.   

### Artikel  13  

1.  De bestedingsverantwoording, bedoeld in [artikel 28 van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) wordt opgesteld overeenkomstig het in bijlage 4 opgenomen model.   
2.  De verklaring van getrouwheid van een accountant behorend bij de bestedingsverantwoording wordt opgesteld met inachtneming van de voorschriften opgenomen in bijlage 5 bij deze regeling.  

### Hoofdstuk  5  

####Overige bepalingen

### Artikel  13a  

In het geval, bedoeld in [artikel 40a, eerste lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md), legt de eigenaar of erfpachter tezamen met het verzoek, bedoeld in [artikel 40, tweede lid, van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) een verklaring overeenkomstig het model in bijlage 8a bij deze regeling omtrent de minimis-steun over. 

### Artikel  14  

De activiteiten op het gebied van onderzoek en sanering, bedoeld in [artikel 41, eerste lid van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) op grond waarvan subsidie kan worden verstrekt, zijn: 

a. kennisontwikkeling,  

b. kennisoverdracht,  

c. kwaliteitsborging,  

d. nazorg en beheer, of  

e. internationale samenwerking.   

### Artikel  15  

De gegevens die dienen te worden verstrekt op grond van [artikel 43 van het besluit](../../../../../../../AMvB/besluit/financiële/bepalingen/bodemsanering/BWBR0019285/README.md) zijn opgenomen in bijlage 9. 

### Hoofdstuk  6  

####Slotbepalingen

### Artikel  16  

De [Regeling financiële bepalingen bodemsanering 2002](../../../../../../../ministeriele-regeling/regeling/financiële/bepalingen/bodemsanering/2002/BWBR0013697/README.md), de [Circulaire ouderdomsbepaling](../../../../../../../beleidsregel/circulaire/ouderdomsbepaling/bij/bodemverontreiniging/op/in/gebruik/zijnde/etc/BWBR0013325/README.md), Staatscourant 2002, 86 en de Circulaire procedure inzake verlaagde gemeentelijke bijdrage, Staatscourant 1994, 228, laatstelijk gewijzigd bij Staatscourant 2002, 14, worden ingetrokken. 

### Artikel  17  

Deze regeling treedt in werking op het tijdstip waarop het [Besluit financiële bepalingen bodemsanering](../../../../../../../AMvB/besluit/financiële/bepalingen/bodemsanering/BWBR0019285/README.md) in werking treedt. Indien de dagtekening van de Staatscourant waarin deze regeling wordt geplaatst later is gelegen dan de tweede dag vóór genoemd tijdstip, treedt deze regeling in werking met ingang van de tweede dag na de dagtekening van de Staatscourant waarin zij wordt geplaatst. De artikelen 2 tot en met 7, 14 en 15 werken terug tot en met 1 januari 2005. 

### Artikel  18  

Deze regeling wordt aangehaald als: Regeling financiële bepalingen bodemsanering 2005. 
Deze regeling zal met de toelichting in de Staatscourant worden geplaatst met uitzondering van de bijlagen met toelichting; een volledig exemplaar van de regeling, inclusief de bijlagen zal aan alle budgethouders en bevoegde overheden worden gezonden. Daarnaast zal de volledige regeling inclusief de bijlagen ter inzage worden gelegd bij het Ministerie van VROM en zal worden geplaatst op www.vrom.nl   

Den Haag 
16 december 2005   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. van Geel    

###Bijlage 1 

Ligt ter inzage bij het Ministerie van VROM.

###Bijlage 4 

Ligt ter inzage bij het Ministerie van VROM.

###Bijlage 5 

Ligt ter inzage bij het Ministerie van VROM.

###Bijlage 6 

Ligt ter inzage bij het Ministerie van VROM.

###Bijlage 7 

Ligt ter inzage bij het Ministerie van VROM.

###Bijlage 8 

Ligt ter inzage bij het Ministerie van VROM.

###Bijlage 8a 

Ligt ter inzage bij het Ministerie van VROM.

###Bijlage 9 

Ligt ter inzage bij het Ministerie van VROM.

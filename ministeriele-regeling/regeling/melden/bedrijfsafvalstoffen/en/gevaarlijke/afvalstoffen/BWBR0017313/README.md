<meta http-equiv='Content-Type' content='text/html; charset=utf-8' />

##Regeling van 13 oktober 2004, nr. SAS2004098785, houdende regels met betrekking tot de afgifte, de ontvangst en het vervoer van bedrijfsafvalstoffen en gevaarlijke afvalstoffen (Regeling melden bedrijfsafvalstoffen en gevaarlijke afvalstoffen)

De Staatssecretaris van Volkshuisvesting, Ruimtelijke Ordening en Milieubeheer,
Gelet op [artikel 10.50 van de Wet milieubeheer](../../../../../../../../wet/wet/milieubeheer/BWBR0003245/README.md) voorzover het artikel 5 betreft, [artikel 24, derde lid, van de Wet milieugevaarlijke stoffen ](../../../../../../../../wet/wet/milieugevaarlijke/stoffen/BWBR0003892/README.md) voorzover het artikel 3, tweede en vijfde lid, betreft, en de [artikelen 2, vierde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [3, derde en zesde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [6, vierde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), en [12, eerste en derde lid, van het Besluit melden bedrijfsafvalstoffen en gevaarlijke afvalstoffen](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);
Besluit:  

### Artikel  1  

1. In deze regeling wordt verstaan onder:

a. de minister: de Minister van Infrastructuur en Milieu;  

b. het besluit: het [Besluit melden bedrijfsafvalstoffen en gevaarlijke afvalstoffen](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);  

c. de wet: de [Wet milieubeheer](../../../../../../../../wet/wet/milieubeheer/BWBR0003245/README.md);  

d. bedrijfsnummer: door of namens de minister afgegeven identificatienummer voor bedrijven;  

e. begeleidingsbrief: begeleidingsbrief als bedoeld in [artikel 10.39, eerste lid, onder b, van de wet](../../../../../../../../wet/wet/milieubeheer/BWBR0003245/README.md);  

f. meldingsinstantie: instantie als bedoeld in de [artikelen 10.38, derde lid](../../../../../../../../wet/wet/milieubeheer/BWBR0003245/README.md), en [10.40, eerste lid, van de wet](../../../../../../../../wet/wet/milieubeheer/BWBR0003245/README.md);  

g. afvalstroomnummer: afvalstroomnummer als bedoeld in [artikel 9, eerste lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md);  

h. route-inzameling: inzameling van bedrijfsafvalstoffen of gevaarlijke afvalstoffen volgens een vooraf bepaalde route waarbij de afvalstoffen tijdens het vervoer worden samengevoegd met gelijksoortige afvalstoffen die worden afgegeven door verschillende personen;  

i. bijlage: bij deze regeling behorende bijlage.   
2.  In deze regeling wordt verstaan onder: 

*AP04-A:* Accreditatieprogramma voor keuring van partijen grond, bouwstoffen en korrelvormige afvalstoffen, onderdeel Algemeen, versie 6.2;  

*AP04-E:* Accreditatieprogramma voor keuring van partijen grond, bouwstoffen en korrelvormige afvalstoffen, onderdeel Analyse van Eluaten, versie 6.2;  

*AP04-SB:* Accreditatieprogramma voor keuring van partijen grond, bouwstoffen en korrelvormige afvalstoffen, onderdeel Samenstelling Bouwstoffen (niet zijnde grond) en Afvalstoffen, versie 6.2a;  

*AP04-U:* Accreditatieprogramma voor keuring van partijen grond, bouwstoffen en korrelvormige afvalstoffen, onderdeel Uitloogonderzoek, versie 4;  

*AP04-V:* Accreditatieprogramma voor keuring van partijen grond, bouwstoffen en korrelvormige afvalstoffen, onderdeel Monstervoorbehandeling, versie 7;  

*BRL 1000:* Beoordelingsrichtlijn voor het SIKB-procescertificaat Monsterneming voor partijkeuringen bouwstoffenbesluit, versie 8.0;  

*NVN 7311:* Nederlandse Voornorm, uitgegeven door het Nederlands Normalisatie-instituut, Uitloogkarakteristieken van vaste grond- en steenachtige bouwmaterialen en afvalstoffen – Monstervoorbehandeling – Monsteropslag en -conservering, uitgave 1995;  

*VKB-protocol 1004:* BRL 1000 protocol, Monsterneming korrelvormige afvalstoffen voor partijkeuringen, versie 1.0.     
3.  Met normen, richtlijnen, protocollen of accreditatieprogramma's als bedoeld in deze regeling worden gelijkgesteld normen, richtlijnen, protocollen of accreditatieprogramma's die zijn vastgesteld of aangewezen in een andere lidstaat van de Europese Unie, dan wel een staat, niet zijnde een lidstaat van de Europese Unie, die partij is bij een daartoe strekkend of mede daartoe strekkend verdrag dat Nederland bindt, en een beschermingsniveau bieden dat ten minste gelijkwaardig is aan het niveau dat met de nationale eisen wordt nagestreefd. 

### Artikel  2  

1.  Een persoon als bedoeld in [artikel 2, derde lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) draagt er zorg voor dat, indien de registratie van de in [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) bedoelde gegevens op elektronische wijze plaatsvindt, de gegevens overzichtelijk in beeld kunnen worden gebracht en ter plekke kunnen worden uitgeprint.   
2.  Een persoon als bedoeld in [artikel 8, tweede lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) registreert de in het eerste lid bedoelde gegevens op een zodanige wijze dat een relatie kan worden gelegd tussen het afvalstroomnummer en de persoon of personen bij wie met gebruikmaking van dat nummer bedrijfsafvalstoffen of gevaarlijke afvalstoffen zijn ingezameld.  

### Artikel  3  

1.  Degene die een melding als bedoeld in [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) doet, meldt daarbij tevens het bedrijfsnummer van zijn bedrijf en van degene van wie de afvalstoffen afkomstig zijn, en, indien van toepassing, van degene die de afvalstoffen heeft vervoerd of ingezameld en van degene die tot het vervoer van de afvalstoffen opdracht heeft gegeven.   
2.  Meldingen als bedoeld in de [artikelen 10.40, eerste lid](../../../../../../../../wet/wet/milieubeheer/BWBR0003245/README.md), en [10.38, derde lid, van de wet](../../../../../../../../wet/wet/milieubeheer/BWBR0003245/README.md) zijn in overeenstemming met een door de meldingsinstantie op te stellen reglement dat is goedgekeurd door de minister. De minister maakt het goedkeuringsbesluit bekend in de Staatscourant.   
3.  Voor de schriftelijke melding van de ingevolge [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) en [artikel 3 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens wordt gebruik gemaakt van het in de bijlage in onderdeel B, onder 1, opgenomen formulier.   
4.  Voor de schriftelijke melding van de ingevolge [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) en [artikel 4 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens wordt gebruik gemaakt van het in de bijlage in onderdeel B, onder 2, opgenomen formulier.   
5.  Voor de schriftelijke melding van de ingevolge [artikel 10.38, derde lid, van de wet](../../../../../../../../wet/wet/milieubeheer/BWBR0003245/README.md) en [artikel 6 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens wordt gebruik gemaakt van het in de bijlage in onderdeel B, onder 3, opgenomen formulier.   
6.  De meldingsinstantie kan meldgegevens wijzigen of verwijderen overeenkomstig het reglement. De meldingsinstantie stelt degene die deze meldgegevens heeft gemeld, daarvan op de hoogte met vermelding van de reden. 

### Artikel  4  

Als categorieën van afvalstoffen als bedoeld in [artikel 3, derde lid, onder b, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) worden aangewezen: 

a. de volgende categorieën van bedrijfsafvalstoffen en gevaarlijke afvalstoffen: 

1°. batterijen en accu’s als bedoeld in [artikel 1, onder a en b van het Besluit beheer batterijen en accu’s 2008](../../../../../../../../AMvB/besluit/beheer/batterijen/en/accu's/2008/BWBR0024491/README.md);  

2°. autobanden als bedoeld in [artikel 1, onder b, van het Besluit beheer autobanden](../../../../../../../../AMvB/besluit/beheer/autobanden/BWBR0016038/README.md);  

3°. producten als bedoeld in [artikel 1, eerste lid, onder b, van de Regeling beheer elektrische en elektronische apparatuur](../../../../../../../../AMvB/besluit/beheer/elektrische/en/elektronische/apparatuur/BWBR0016990/README.md);  

4°. autowrakken als bedoeld in [artikel 1, onder b, van het Besluit beheer autowrakken](../../../../../../../../AMvB/besluit/beheer/autowrakken/BWBR0013707/README.md);  

5°. verpakkingen als bedoeld in [artikel 1, onder a, van het Besluit beheer verpakkingen en papier en karton](../../../../../../../../AMvB/besluit/beheer/verpakkingen/en/papier/en/karton/BWBR0018139/README.md);    

b. de categorieën van bedrijfsafvalstoffen die zijn genoemd in onderdeel A van de bijlage;  

c. scheepsafvalstoffen als bedoeld in [artikel 1, onder d, van het Besluit inzamelen afvalstoffen](../../../../../../../../AMvB/besluit/inzamelen/afvalstoffen/BWBR0016530/README.md).  

### Artikel  5  

De in [artikel 10.38, eerste lid, van de wet](../../../../../../../../wet/wet/milieubeheer/BWBR0003245/README.md) gestelde verplichting geldt niet voor de afgifte van afvalstoffen die behoren tot een categorie als bedoeld in artikel 4, onder a. 

### Artikel  5a  

Als inrichtingen als bedoeld in [artikel 5, derde lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) worden aangewezen inrichtingen die afvalstoffen opnieuw bewerken tot: 

a. asfalt;  

b. beton;  

c. ruw staal.   

### Artikel  6  

1.  Voor de begeleidingsbrief wordt gebruik gemaakt van het formulier dat is opgenomen in de bijlage in onderdeel C, onder 1.   
2.  In afwijking van het eerste lid wordt voor de begeleidingsbrief gebruik gemaakt van het formulier dat is opgenomen in de bijlage in onderdeel C, onder 2, indien een schip zich ontdoet van afvalstoffen die aan boord van dat schip zijn ontstaan.   
3.  In het geval van route-inzameling vermeldt de inzamelaar op de begeleidingsbrief of op een bijlage bij de begeleidingsbrief de naam en het adres van de personen bij wie met gebruikmaking van die brief afvalstoffen zijn ingezameld.   
4.  In het geval van meer transporten van dezelfde soort bedrijfsafvalstoffen met eenzelfde samenstelling afkomstig van één locatie naar één bestemming in hetzelfde transportmiddel kan worden volstaan met één begeleidingsbrief per werkweek, waarbij in de vrije ruimte van of in een bijlage bij die brief het aantal en de tijdstippen van de transporten zijn vastgelegd. 

### Artikel 6a  

Deze regeling berust, voor zover het artikel 3 betreft, op [artikel 9.2.2.1, derde lid, van de Wet milieubeheer](../../../../../../../../wet/wet/milieubeheer/BWBR0003245/README.md).

### Artikel  6b  

1.  De monsterneming wordt uitgevoerd overeenkomstig het VKB-protocol 1004.   
2.  De deeltjesgrootte van de te bemonsteren partij wordt geschat, waarbij onderscheid wordt gemaakt tussen: 

a. percentage (v/v) van de deeltjes dat kleiner is dan of gelijk is aan 20 mm;  

b. percentage (v/v) van de deeltjes dat groter is dan 20 mm en kleiner is dan of gelijk is aan 40 mm, en  

c. percentage (v/v) van de deeltjes dat groter is dan 40 mm.     
3.  De monsterneming wordt uitgevoerd met een greepgrootte van: 

a. circa 220 cm<sup>3</sup> voor afvalstoffen waarvan 95 procent (v/v) of meer van de deeltjes kleiner zijn dan of gelijk zijn aan 20 mm;  

b. circa 1.700 cm<sup>3</sup> voor andere afvalstoffen dan bedoeld onder a, waarvan 95 procent (v/v) of meer van de deeltjes kleiner zijn dan of gelijk zijn aan 40 mm;  

c. circa 220 cm<sup>3</sup> voor andere afvalstoffen dan bedoeld onder a en b, waarvan minder dan 80 procent (v/v) van de deeltjes groter is dan 40 mm.     
4.  Een te bemonsteren partij bedraagt ten hoogste 4.000.000 kg.  

### Artikel  6c  

De verpakking en het vervoer van het monstermateriaal voldoet aan NVN 7311 dan wel een norm die is vastgesteld of aangewezen in een andere lidstaat van de Europese Unie, dan wel een staat, niet zijnde een lidstaat van de Europese Unie, die partij is bij een daartoe strekkend of mede daartoe strekkend verdrag dat Nederland bindt, en een beschermingsniveau biedt dat ten minste gelijkwaardig is aan het niveau dat met deze norm wordt nagestreefd. 

### Artikel  6d  

Degene die een omschrijving in gevallen als bedoeld in [artikel 10, derde lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) verstrekt, registreert de grootte van de partij waarop de monsterneming betrekking heeft. 

### Artikel  6e  

De analyse van monsters, bedoeld in [artikel 10a, eerste lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), wordt uitgevoerd overeenkomstig AP04-A, AP04-V, AP04-SB, AP04-U en AP04-E en door een laboratorium dat voor het betrokken accreditatieprogramma geaccrediteerd is. 

### Artikel  6f  

Als categorieën van afvalstoffen als bedoeld in [artikel 10a, vijfde lid, onder b, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), worden aangewezen de categorieën van afvalstoffen die als zodanig zijn genoemd in de bijlage in onderdeel D. 

### Artikel  6g  

De lijst met erkende personen en instellingen, bedoeld in [artikel 12b, vierde lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), wordt beschikbaar gesteld via de website van Rijkswaterstaat, onderdeel Bodem+. 

### Artikel  6h  

1.  Voor de aanvraag om een erkenning, bedoeld in [artikel 12c, eerste lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) en voor het verzoek om wijziging van een erkenning, bedoeld in [artikel 12e, eerste lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), wordt gebruik gemaakt van het formulier dat is opgenomen in de bijlage in onderdeel E, onder 1.   
2.  De melding van een faillissement of surseance van betaling, bedoeld in [artikel 12i van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), wordt gedaan aan Rijkswaterstaat, onderdeel Bodem+. Voor de melding wordt gebruik gemaakt van het formulier dat is opgenomen in de bijlage in onderdeel E, onder 2.   
3.  De melding van een schorsing of intrekking van een certificaat, bedoeld in [artikel 12j van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), wordt gedaan aan Rijkswaterstaat, onderdeel Bodem+. Voor de melding wordt gebruik gemaakt van het formulier dat is opgenomen in de bijlage in onderdeel E, onder 3.  

### Artikel  6i  

Deze regeling berust op de [artikelen 10.50 van de Wet milieubeheer](../../../../../../../../wet/wet/milieubeheer/BWBR0003245/README.md) voor zover het artikel 5 betreft, en [9.2.2.1, derde lid, van de Wet milieubeheer](../../../../../../../../wet/wet/milieubeheer/BWBR0003245/README.md) voor zover het artikel 3, tweede en vijfde lid, betreft, en op de [artikelen 2, vierde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [3, zevende lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [5, derde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [10, zesde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [10a, vijfde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [12c, eerste en derde lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [12e, tweede lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), [12i](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) en [12j van het Besluit melden bedrijfsafvalstoffen en gevaarlijke afvalstoffen](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md).

### Artikel  7  

Deze regeling treedt in werking op het tijdstip waarop het [Besluit melden bedrijfsafvalstoffen en gevaarlijke afvalstoffen](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) in werking treedt. 

### Artikel  8  

Deze regeling wordt aangehaald als: Regeling melden bedrijfsafvalstoffen en gevaarlijke afvalstoffen. 
Deze regeling zal met de toelichting in de Staatscourant worden geplaatst.

Den Haag
13 oktober 2004

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel 

### Bijlage 

####, behorende bij de artikelen 3 , 4 , 6 , 6f  en 6h 

####A. Aangewezen categorieën van bedrijfsafvalstoffen als bedoeld in artikel 4, onder b , zoals deze zijn omschreven in de afvalstoffenlijst, bedoeld in [artikel 1, eerste lid, van de Regeling Europese afvalstoffenlijst](../../../../../../../../ministeriele-regeling/regeling/europese/afvalstoffenlijst/BWBR0013546/README.md)

Uit hoofdstuk 02.01: afval van landbouw, tuinbouw, etc.:  

| --- | --- |
|:---|:---|
| 02.01.03  | afval van plantaardige weefsels  |
| 02.01.04  | kunststofafval (exclusief verpakkingen)  |
| 02.01.10  | metaalafval  |

Uit hoofdstuk 03.01: afval van de houtverwerking en de productie van panelen en meubelen:  

| --- | --- |
|:---|:---|
| 03.01.01  | schors- en kurkafval  |
| 03.01.05  | niet onder 03.01.04 vallend zaagsel, schaafsel, spaanders, hout, spaanplaat en fineer  |

Uit hoofdstuk 03.03: afval van de productie en verwerking van pulp, papier en karton:  

| --- | --- |
|:---|:---|
| 03.03.01  | schors- en houtafval  |

Uit hoofdstuk 07.02: afval van BFLG van kunststoffen, synthetische rubber en kunstvezels:  

| --- | --- |
|:---|:---|
| 07.02.13  | kunststofafval  |

Uit hoofdstuk 10.11: afval van de fabricage van glas en glasproducten:  

| --- | --- |
|:---|:---|
| 10.11.12  | niet onder 10.11.11 (glasafval in de vorm van kleine glasdeeltjes en glaspoeder die zware metalen bevatten (bv. van kathodestraalbuizen)) vallend glasafval  |

Uit hoofdstuk 12.01: afval van de machinale bewerking en de fysische en mechanische oppervlaktebehandeling van metalen en kunststoffen:  

| --- | --- |
|:---|:---|
| 12.01.01  | ferrometaalvijlsel en -krullen  |
| 12.01.02  | ferrometaalstof en -deeltjes  |
| 12.01.03  | non-ferrometaalvijlsel en -deeltjes  |
| 12.01.04  | non-ferrometaalstof en -deeltjes  |
| 12.01.05  | kunststofschaafsel en -krullen  |

Uit hoofdstuk 16.01:afgedankte voertuigen van verschillende soorten vervoer (met inbegrip van niet voor de weg bestemde machines) en afval van de sloop van afgedankte voertuigen en het onderhoud van voertuigen (exclusief 13, 14, 16 06 en 16 08):  

| --- | --- |
|:---|:---|
| 16.01.03  | afgedankte banden  |

Uit hoofdstuk 17.01: beton, stenen, tegels en keramische producten:  

| --- | --- |
|:---|:---|
| 17.01.01  | beton  |
| 17.01.02  | stenen  |
| 17.01.03  | tegels en keramische producten  |
| 17.01.07  | niet onder 17.01.06 (mengsels van beton, stenen, tegels of keramische producten, of afzonderlijke fracties daarvan, die gevaarlijke stoffen bevatten) vallende mengsels van beton, tegels of keramische producten  |

Uit hoofdstuk 17.02: hout, glas en kunststof (uit bouw- en sloopafval):  

| --- | --- |
|:---|:---|
| 17.02.01  | hout  |
| 17.02.02  | glas  |
| 17.02.03  | kunststof  |

Uit hoofdstuk 17.03: bitumineuze mengsels, koolteer en met teer behandelde producten:  

| --- | --- |
|:---|:---|
| 17.03.02  | niet onder 17 03 01 vallende bitumineuze mengsels  |

Uit hoofdstuk 17.04: metaal (inclusief legeringen) (uit bouw- en sloopafval):  

| --- | --- |
|:---|:---|
| 17.04.01  | koper, brons en messing  |
| 17.04.02  | aluminium  |
| 17.04.03  | lood  |
| 17.04.04  | zink  |
| 17.04.05  | ijzer en staal  |
| 17.04.06  | tin  |
| 17.04.07  | gemengde metalen  |
|17.04.11 |niet onder 17.04.10 vallende kabels |

Uit hoofdstuk 17.05: grond (met inbegrip van afgegraven grond van verontreinigde locaties), stenen en baggerspecie:  

| --- | --- |
|:---|:---|
| 17.05.08  | niet onder 17.05.07 vallende spoorwegballast  |

Uit hoofdstuk 17.06: isolatiematerialen en asbesthoudend bouwmateriaal:  

| --- | --- |
|:---|:---|
| 17.06.04  | niet onder 17.06.01 (asbesthoudend isolatiemateriaal) en 17.06.03 (overig isolatiemateriaal dat uit gevaarlijke stoffen bestaat of dergelijke stoffen bevat) vallend isolatiemateriaal  |

Uit hoofdstuk 17.08: gipshoudend bouwmateriaal:  

| --- | --- |
|:---|:---|
| 17.08.02  | niet onder 17.08.01 (gipshoudend materiaal dat met gevaarlijke stoffen is verontreinigd) vallend gipshoudend bouwmateriaal  |

Uit hoofdstuk 17.09: overig bouw- en sloopafval:  

| --- | --- |
|:---|:---|
| 17.09.04  | niet onder 17.09.01 (bouw- en sloopafval dat kwik bevat), 17.09.02 (bouw- en sloopafval dat PCB’s bevat) en 17.09.03 (overig bouw- en sloopafval dat gevaarlijke stoffen bevat) vallend gemengd bouw- en sloopafval  |

Uit hoofdstuk 18.01: afval van verloskundige zorg en de diagnose, behandeling of preventie van ziektes bij de mens:  

| --- | --- |
|:---|:---|
| 18.01.04  | afval waarvan de inzameling en verwijdering niet zijn onderworpen aan speciale richtlijnen teneinde infectie te voorkomen (bv. verband, gipsverband, linnengoed, wegwerpkleding, luiers)  |

Uit hoofdstuk 18.02: afval van onderzoek en de diagnose, behandeling of preventie van ziektes bij dieren  

| --- | --- |
|:---|:---|
| 18.02.03  | afval waarvan de inzameling en verwijdering niet zijn onderworpen aan speciale richtlijnen teneinde infectie te voorkomen  |

Uit hoofdstuk 20.01: gescheiden ingezamelde fracties (van stedelijk afval (huishoudelijk afval en soortgelijk bedrijfsafval, industrieel afval en afval van instellingen) inclusief gescheiden ingezamelde fracties):  

| --- | --- |
|:---|:---|
| 20.01.01  | papier en karton  |
| 20.01.02  | glas  |
| 20.01.10  | kleding  |
| 20.01.11  | textiel  |
| 20.01.38  | niet onder 20.01.37 (hout dat gevaarlijke stoffen bevat) vallend hout  |
| 20.01.39  | kunststoffen  |
| 20.01.40  | metalen  |

Uit hoofdstuk 20.02: tuin- en plantsoenafval (inclusief afval van begraafplaatsen):  

| --- | --- |
|:---|:---|
| 20.02.01  | biologisch afbreekbaar afval  |

Uit hoofdstuk 20.03: overig stedelijk afval  

| --- | --- |
|:---|:---|
| 20.03.01  | gemengd stedelijk afval  |
| 20.03.02  | marktafval  |
|20.03.03 |veegvuil |
|20.03.06 |afval van het reinigen van riolen<sup>1</sup>  |
| 20.03.07  | grofvuil  |

<sup>1</sup> Zie de integrale tekst van de afvalstoffenlijst (Stcrt. 2002, 76).

####B. Meldingsformulieren als bedoeld in artikel 3 

### 1. Formulier voor het schriftelijk melden van de ingevolge [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) en [artikel 3 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens

![248030](http://wetten.overheid.nl/Illustration/248030)
![248031](http://wetten.overheid.nl/Illustration/248031)
![248032](http://wetten.overheid.nl/Illustration/248032)

### 2. Formulier voor het schriftelijk melden van de ingevolge [artikel 10.40, eerste lid, van de wet](../../../../../../../../wet/wet/milieubeheer/BWBR0003245/README.md) en [artikel 4 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens

![248033](http://wetten.overheid.nl/Illustration/248033)
![248034](http://wetten.overheid.nl/Illustration/248034)
![248035](http://wetten.overheid.nl/Illustration/248035)

### 3. Formulier voor het schriftelijk melden van de ingevolge [artikel 10.38, derde lid, van de wet](../../../../../../../../wet/wet/milieubeheer/BWBR0003245/README.md) en [artikel 6 van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) te melden gegevens

![248037](http://wetten.overheid.nl/Illustration/248037)
![248038](http://wetten.overheid.nl/Illustration/248038)
![248039](http://wetten.overheid.nl/Illustration/248039)

####C. Begeleidingsbrieven als bedoeld in artikel 6 

### 1. Formulier voor de begeleidingsbrief als bedoeld in [artikel 10.39 van de wet](../../../../../../../../wet/wet/milieubeheer/BWBR0003245/README.md) en artikel 6, eerste lid, van de regeling

![248040](http://wetten.overheid.nl/Illustration/248040)
![248041](http://wetten.overheid.nl/Illustration/248041)
![248042](http://wetten.overheid.nl/Illustration/248042)
![248043](http://wetten.overheid.nl/Illustration/248043)
![248044](http://wetten.overheid.nl/Illustration/248044)

### 2. Formulier voor de begeleidingsbrief als bedoeld in [artikel 10.39 van de wet](../../../../../../../../wet/wet/milieubeheer/BWBR0003245/README.md) en artikel 6, tweede lid, van de regeling

![248045](http://wetten.overheid.nl/Illustration/248045)
![248046](http://wetten.overheid.nl/Illustration/248046)
![248047](http://wetten.overheid.nl/Illustration/248047)
![248048](http://wetten.overheid.nl/Illustration/248048)
![248049](http://wetten.overheid.nl/Illustration/248049)

### D  

####Categorieën van afvalstoffen waarvan het uitlooggedrag en de samenstelling algemeen bekend zijn

a. verontreinigde grond die is aangeboden onder overlegging van een verklaring als bedoeld in [artikel 1, eerste lid, onderdelen 17a, 17b, 30 en 31 van het Besluit stortplaatsen en stortverboden afvalstoffen](../../../../../../../../AMvB/besluit/stortverbod/afvalstoffen/BWBR0009094/README.md);  

b. afvalstoffen die met het oog op het toepassen van bouwstoffen of van grond of baggerspecie overeenkomstig de [Regeling bodemkwaliteit](../../../../../../../../ministeriele-regeling/regeling/bodemkwaliteit/BWBR0023085/README.md) zijn bemonsterd, maar waarvoor een dergelijke toepassing, gelet op de analyseresultaten, niet mogelijk is.   

### E  

####Formulieren als bedoeld in artikel 6h 

### 1  

####Formulier voor het aanvragen/wijzigen van een erkenning als bedoeld in [artikel 12c, eerste lid](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md), resp. [artikel 12e, eerste lid, van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md)

| 1. Algemene gegevens van de aanvrager  |
|:---|
| A  | Aanvrager (bedrijfsnaam)  | --- |
| B  | Handelsna(a)m(en) de afgelopen 5 jaar  | --- |
| C  | Naam contactpersoon  Geslacht  | □ M/V □  |
| D  | Postadres  | --- |
| E  | Postcode/plaats  | --- |
| F  | Telefoonnummer  | --- | Faxnummer  |
| G  | E-mailadres  | --- | --- |
| --- | De aanvraag heeft betrekking op vestiging(en). (*vul hier het aantal vestigingen in*)   *LET OP: *Vul voor iedere vestiging een apart volgblad in.* *   |

| 2. Antecedenten * *LET OP*: alle vragen verplicht invullen!  |
|:---|
| 2A. Heeft de aanvrager in de 3 jaar voorafgaande aan deze aanvraag strafbare feiten gepleegd?  |
| □ Nee  | □ Ja: indien ja, geeft u dan hieronder aan welke feiten dit betrof en wanneer deze zijn gepleegd, welke straf en door wie deze is opgelegd en onder welk parketnummer.  |
| --- |
| 2B. Heeft de bestuurder of leidinggevende van de aanvrager in de drie jaren voorafgaand aan de aanvraag strafbare feiten gepleegd?  |
| □ Nee  | □ Ja: indien ja, geeft u dan hieronder aan welke feiten dit betrof. Geef daarbij tevens aan door wie en wanneer deze zijn gepleegd en wanneer de veroordeling heeft plaatsgevonden, welke straf en door wie is deze opgelegd en onder welk parketnummer geregistreerd.  |
| --- |
| 2C. Is aan de aanvrager, de bestuurder of leidinggevende van de aanvrager in de 3 jaren voorafgaand aan deze aanvraag een bestuursrechtelijke maatregel *(bestuursdwangaanschrijving of een last onder dwangsom*) opgelegd?  |
| □ Nee  | --- |
| □ Ja*:  | □ Wm  | □ Wvo  | □ Wbb  | □ Erkenning/aanwijzing  | □ Overig, n.l.  |
| *: Indien ja, geeft u dan hieronder aan welke feiten dit betrof en wanneer deze zijn gepleegd, welke maatregelen zijn opgelegd, aan wie en wanneer deze maatregelen zijn opgelegd.  |
| --- |
| 2D. Heeft de monsternemer in de 3 jaar voorafgaande aan deze aanvraag strafbare feiten gepleegd?  |
| □ N.v.t.  | □ Nee  | □ Ja: indien ja, geeft u dan hieronder aan welke persoon en welk feit dit betrof en wanneer deze zijn gepleegd, welke straf en door wie zijn deze opgelegd en onder welk parketnummer.  |
| --- |
| 2E. Is aan de monsternemer in de 3 jaar voorafgaande aan deze aanvraag een bestuursrechtelijke maatregel *(bestuursdwangaanschrijving of een last onder dwangsom*) opgelegd?  |
| □ N.v.t.  | □ Nee  | --- |
| □ Ja*:  | □ Wm  | □ Wvo  | □ Wbb  | □ Erkenning/aanwijzing  | □ Overig, n.l.  |
| * Indien ja, geeft u dan hieronder aan welke feiten dit betrof en wanneer deze zijn gepleegd, welke maatregelen zijn opgelegd, aan wie en wanneer deze maatregelen zijn opgelegd.  |
| --- |

| 3. Waarop heeft deze melding betrekking?  |
|:---|
| □ *1e aanvraag erkenning*   |  *Wijziging erkenning*   |
| --- | □ verhuizing vestiging  |
| --- | □ extra werkzaamheden  |
| --- | □ minder werkzaamheden  |
| --- | □ naamswijziging bedrijf  |
| --- | □ extra vestiging(en)  |
| --- | □ wijziging van certificerende instelling  |
| --- | □ wijziging van bestuurder(s)  |
| --- | □ wijziging persoonsregistratie  |

| 4. Ondertekening  |
|:---|
| De ondergetekende verklaart in de hoedanigheid van bestuurder van de aanvrager of als gemachtigde dat:  – dit formulier inclusief volgblad(en) naar waarheid is ingevuld;  – de verplichte bijlagen bij deze aanvraag recent en actueel zijn;  – bekend te zijn met de voorwaarden en verplichtingen zoals bepaald in het [Besluit melden bedrijfsafvalstoffen en gevaarlijke afvalstoffen](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md) en de Regeling melden bedrijfsafvalstoffen en gevaarlijke afvalstoffen;  – bereid is op verzoek nadere informatie (omtrent de aanvraag) te verstrekken.  |
| --- | □ Ondertekening als alleen/zelfstandige of alle gezamenlijke bevoegde bestuurder(s)  □ Ondertekening door een gemachtigde  |
|  *1. Naam ondertekenaar *   | --- |
| Datum  | --- |
| Plaats  | --- |
| Handtekening  | --- |
|  *2. Naam ondertekenaar *   | --- |
| Datum  | --- |
| Plaats  | --- |
| Handtekening  | --- |
|  *3. Naam ondertekenaar *   | --- |
|  *Datum*   | --- |
|  *Plaats*   | --- |
|  *Handtekening*   | --- |
|  *Let op!*   |  *Indien sprake van gezamenlijke bevoegdheid, dienen alle bestuurders gezamenlijk te tekenen.*   |

*Stuur de aanvraag met alle verplichte bijlagen naar: Rijkswaterstaat, Bodem+. Het adres kunt u vinden op *www.bodemplus.nl

* Voor meer info, kijk op onze website www.bodemplus.nl onder de FAQ’s (veelgestelde vragen).  

* Machtigingsformulier is te downloaden van website!  

*  *BELANGRIJK:* Onvolledige aanvragen kunnen buiten behandeling worden gesteld!   

| Te erkennen locatie (vestiging)  |
|:---|
|  *(Handels)naam**   *(zoals vermeld op inschrijving KvK en certificaat)  | --- |
| Straatnaam  | --- | Huisnummer  | --- |
| Postcode  | --- | Vestigingsplaats  | --- |
| --- |
|  * *NB:* indien naam/adres zijn gewijzigd, gaarne oude gegevens ook te vermelden*   | --- |

| Persoonsregistratie (vul hier alle namen van de te registreren personen waarop de aanvraag betrekking heeft).  Voor de ondergenoemde personen mag de Verklaring omtrent het gedrag (VOG) *niet* ouder zijn dan zes maanden.  |
|:---|
| Achternaam, Voorletters te registreren personen  | Geslacht  M / V  | Geboortedatum  | Datum afgifte VOG*  |
| --- | --- | --- | --- |
| --- | --- | --- | --- |
| --- | --- | --- | --- |
| --- | --- | --- | --- |
| --- | --- | --- | --- |
| --- | --- | --- | --- |
| --- | --- | --- | --- |

** Indien de betreffende VOG al bij een aanvraag van een andere instelling is ingediend (en nog geldig is), geeft u dan behalve de datum van de VOG ook aan bij welke aanvraag de VOG aan Bodem+ is overgelegd.*  

|  *Monsterneming bij partijkeuringen *(BRL SIKB 1000 of AP04 M)* *   |
|:---|
| Certificaatnummer  | Uitgiftedatum certificaat  |
| Protocol  | Na(a)m(en) te registreren perso(o)n(en)  Achternaam, Voorletters  | Moet de persoon worden toegevoegd of  verwijderd?  |
| Protocol 1004  | --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |
| --- | □ Toevoegen / □ Verwijderen  |

*→ Denk aan het invullen van de checklist! * 

####Checklist behorende bij Aanvraag/Wijziging Erkenning Besluit melden bedrijfsafvalstoffen en gevaarlijke afvalstoffen

| Document  | Aanwezig  |
|:---|:---|
| – Formulier Aanvraag/Wijziging erkenning.  | □  |
| – Volgblad per vestigingsadres waarop het verzoek tot erkenning betrekking heeft.  | --- |
| – Volledig exemplaar van het accreditatiecertificaat, incl. eventuele bijlagen.  | □  |
| – Recent en actueel uittreksel van de inschrijving in het handelsregister van de Kamer van Koophandel. (richtlijn niet ouder als 1 jaar)  | □  |
| – Uittreksels Kamer van Koophandel waaruit de tekenbevoegdheid van de bestuurder blijkt.  | □  |
| – Originele machtiging bij ondertekening door gemachtigde *(indien ondertekening niet geschied door een zelfstandige/alleen bevoegde bestuurder(s)). TIP:* machtigingsformulier is te downloaden op: www.bodemplus.nl)  | □  |
| – Originele Verklaring omtrent het Gedrag (VOG). *Let op! Deze mag niet ouder zijn dan 6 maanden.*   | □  |
| – Overzichtslijst van geregistreerde milieukundige begeleiders, Veldwerkers en Monsternemers (door de certificerende instelling uitgegeven).  | □  |
| – Indien er sprake is van uitbesteding; document waaruit blijkt dat de uitbestede verrichting structureel wordt uitbesteed aan een, voor die verrichting erkende instantie. (Alleen van toepassing bij AS2000)  | □  |

### 2  

####Formulier voor het melden van een faillissement of surseance van betaling als bedoeld in [artikel 12i van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md)

| --- |
|:---|
| Formulier melden faillissement of surseance van betaling  Regeling melden bedrijfsafvalstoffen en gevaarlijke afvalstoffen  Aanvraag op basis van Artikel 6h, derde lid   |

| 1. Algemene gegevens van de melder  |
|:---|
| Naam  | --- |
| Nr. Inschrijving KvK ¹   | --- |
| Naam/voorletters contactpersoon  Geslacht  | --- |
| Postadres  | --- |
| Postcode/plaats  | --- |
| Telefoonnummer  | --- | Faxnummer  |
| Kenmerk erkenning  |

¹ of het registratienummer bij een Kamer van Koophandel in een andere lidstaat van de Europese Unie, dan wel een staat, niet zijnde een lidstaat van de Europese Unie, die partij is bij een daartoe strekkend of mede daartoe strekkend verdrag dat Nederland bindt. 

| 2. Melding betreft *(aangeven wat van toepassing is)*   |
|:---|
| □ Faillissement  |
| □ Surseance van betaling  |
| Uitgesproken op  |
| Uitgesproken door  (rechtbank invullen)  |
| Nummer uitspraak  |

| 3. Kenmerk erkenning(en) waarop de melding betrekking heeft  |
|:---|
| --- |
| --- |
| --- |
| --- |

| 4. Ondertekening  |
|:---|
| De ondergetekende verklaart dat:  – dit formulier naar waarheid is ingevuld;  – bekend te zijn met de voorwaarden en verplichting zoals bepaald in de Regeling melden bedrijfsafvalstoffen en gevaarlijke afvalstoffen;  – bereid is op verzoek nadere informatie (omtrent de gegevens van de melding) te verstrekken.  |
| Naam ondertekenaar  | --- |
| Functie ondertekenaar  | --- |
| Datum  | --- |
| Plaats  | --- |
| Handtekening ondertekenaar  | --- |
| --- | --- |
| --- | --- |

Stuur de aanvraag met alle verplichte bijlagen naar: SenterNovem Directie Milieu en Leefomgeving, Taakveld Bodem+ Postbus 93144 2509 AC Den Haag 

####Wat kunt u verwachten?

Binnen enkele dagen na ontvangst van uw aanvraag, krijgt u een ontvangstbevestiging toegestuurd. Gecontroleerd wordt of uw melding volledig en duidelijk is ingevuld. Het kan zijn dat SenterNovem contact met u opneemt met het verzoek een en ander nader toe te lichten of aan te vullen. 

### 3  

####Formulier voor het melden van een schorsing of intrekking van een certificaat voor de monsterneming als bedoeld in [artikel 12j van het besluit](../../../../../../../../AMvB/besluit/melden/bedrijfsafvalstoffen/en/gevaarlijke/afvalstoffen/BWBR0017294/README.md)

| --- |
|:---|
| Formulier schorsing of intrekking certificaat of accreditatie  Regeling melden bedrijfsafvalstoffen en gevaarlijke afvalstoffen  Melding op basis van Artikel 6h, vierde lid   |

| 1. Algemene gegevens van de melder (certificerende instelling)  |
|:---|
| Melder  | --- |
| Naam contactpersoon  | --- |

| 2. Certificaathouder waarop de melding betrekking heeft  |
|:---|
| Naam certificaathouder  | --- |
| Feitelijk vestigingsadres  | --- |
| Postcode/plaats  | --- |
|  *Indien sprake is van meerdere vestigingsadressen*   | --- |
| Feitelijk vestigingsadres  | --- |
| Postcode/plaats  | --- |
| Feitelijk vestigingsadres  | --- |
| Postcode/plaats  | --- |
| Feitelijk vestigingsadres  | --- |
| Postcode/plaats  | --- |
| Feitelijk vestigingsadres  | --- |
| Postcode/plaats  | --- |
| Feitelijk vestigingsadres  | --- |
| Postcode/plaats  | --- |

| 3. Ondertekening  |
|:---|
| De ondergetekende verklaart in de hoedanigheid van medewerker van de certificerende instelling dit formulier dat:  – dit formulier naar waarheid is ingevuld;  – bekend te zijn met de voorwaarden en verplichting zoals bepaald in de Regeling melden bedrijfsafvalstoffen en gevaarlijke afvalstoffen;  – bereid is op verzoek nadere informatie (omtrent de gegevens van de melding) te verstrekken.  |
| Naam ondertekenaar  | --- |
| Functie ondertekenaar  | --- |
| Datum  | --- |
| Plaats  | --- |
| Handtekening ondertekenaar  | --- |
| --- | --- |
| --- | --- |

Stuur de aanvraag met alle verplichte bijlagen naar: SenterNovem Directie Milieu en Leefomgeving, Taakveld Bodem+ Postbus 93144 2509 AC Den Haag 

####Wat kunt u verwachten?

Binnen enkele dagen na ontvangst van uw aanvraag, krijgt u een ontvangstbevestiging toegestuurd. Gecontroleerd wordt of uw melding volledig en duidelijk is ingevuld. Het kan zijn dat SenterNovem contact met u opneemt met het verzoek een en ander nader toe te lichten of aan te vullen. 


<meta http-equiv='Content-Type' content='text/html; charset=utf-8' />

##Regeling van de Staatssecretaris van Sociale Zaken en Werkgelegenheid, van 18 december 2007, nr. AM/SAM/07/41474, tot vaststelling van regels betreffende de uitvoering van de Wet sociale werkvoorziening (Regeling uitvoering sociale werkvoorziening en begeleid werken 2008)

De Staatssecretaris van Sociale Zaken en Werkgelegenheid,  
Gelet op de [artikelen 8, vierde lid](../../../../../../../../../../wet/wet/sociale/werkvoorziening/BWBR0008903/README.md) en [14, tweede lid, van de Wet sociale werkvoorziening](../../../../../../../../../../wet/wet/sociale/werkvoorziening/BWBR0008903/README.md) en de [artikelen 3, derde lid](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md), [8, zesde lid](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md), [16, eerste en zesde lid](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md), en [18, tweede lid, onderdeel c, van het Besluit uitvoering sociale werkvoorziening en begeleid werken](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md);
Besluit:     
### Hoofdstuk  1  

####Inleidende bepalingen

### Artikel  1  

####Begripsbepalingen

1.  In deze regeling wordt verstaan onder: de wet: de [Wet sociale werkvoorziening](../../../../../../../../../../wet/wet/sociale/werkvoorziening/BWBR0008903/README.md); het besluit: het [Besluit uitvoering sociale werkvoorziening en begeleid werken](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md); de minister: de Minister van Sociale Zaken en Werkgelegenheid.  

### Hoofdstuk  2  

####Indicatie en herindicatie

### Artikel  2  

####Inschakeling deskundigen bij het onderzoek

1.  Bij het onderzoek, bedoeld in [artikel 3, eerste lid, van het besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md) wordt zo nodig een arbeidsdeskundige, een arts of een psycholoog betrokken.   
2.  Bij het onderzoek, bedoeld in [artikel 3, eerste lid, van het besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md) vindt multidisciplinair overleg plaats met een team van deskundigen bestaande uit een arbeidsdeskundige, een arts en een psycholoog, indien: 

a. als gevolg van tegenstrijdige informatie van afzonderlijke deskundigen onduidelijkheid bestaat of de aanvrager al dan niet tot de doelgroep behoort, of  

b. anderszins bij het Uitvoeringsinstituut werknemersverzekeringen gerede twijfel bestaat of de aanvrager al dan niet tot de doelgroep behoort.    

### Artikel  3  

####Onverenigbare functies

1.  Een deskundige als bedoeld in artikel 2 kan niet tevens zijn: 

a. werknemer in dienst van de gemeente waarvan de aanvrager ingezetene is of lid van het college of van de gemeenteraad van die gemeente;  

b. werknemer in dienst van of bestuurslid werkend ten behoeve van een door het college van de gemeente waarvan de aanvrager ingezetene is voor de uitvoering van de wet aangewezen rechtspersoon of organisatie waarvan die rechtspersoon houder is van aandelen die ten minste de helft van de stemmen in de algemene vergadering van die organisatie vertegenwoordigen dan wel waarin die rechtspersoon anderszins op directe of indirecte wijze de bestuurlijke zeggenschap heeft;  

c. werknemer in dienst van of bestuurslid werkend ten behoeve van een door het college van de gemeente waarvan de aanvrager ingezetene is ingeschakelde begeleidingsorganisatie als bedoeld in de [artikelen 11](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md) en [14 van het besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md);  

d. werknemer in dienst van een interne of externe arbodienst als bedoeld in de [Arbeidsomstandighedenwet](../../../../../../../../../../wet/arbeidsomstandighedenwet/BWBR0010346/README.md), die verantwoordelijk is voor de uitvoering van de verplichtingen die voortvloeien uit [artikel 14, derde lid, laatste volzin, van de Arbeidsomstandighedenwet](../../../../../../../../../../wet/arbeidsomstandighedenwet/BWBR0010346/README.md) in de sociale werkvoorziening van de gemeente waarvan de aanvrager ingezetene is.     
2.  Indien de gemeente waarvan de aanvrager ingezetene is bij een gemeenschappelijke regeling als bedoeld in de [Wet gemeenschappelijke regelingen](../../../../../../../../../../wet/wet/gemeenschappelijke/regelingen/BWBR0003740/README.md) de uitvoering van de wet gedeeltelijk heeft overgedragen wordt voor de toepassing van het eerste lid voor die gemeente in de plaats gesteld de deelnemende gemeenten aan de gemeenschappelijke regeling. Indien de gemeente waarvan de aanvrager ingezetene is bij een gemeenschappelijke regeling als bedoeld in de [Wet gemeenschappelijke regelingen](../../../../../../../../../../wet/wet/gemeenschappelijke/regelingen/BWBR0003740/README.md) de uitvoering van de wet volledig heeft overgedragen aan het bestuur van een openbaar lichaam als bedoeld in [artikel 8 van die wet](../../../../../../../../../../wet/wet/gemeenschappelijke/regelingen/BWBR0003740/README.md) wordt voor de toepassing van het eerste lid voor het college van die gemeente mede gelezen het bestuur van dat openbaar lichaam.  

### Artikel  4  

####Beschikbaarheid

1.  De geïndiceerde is beschikbaar om een dienstbetrekking als bedoeld in [artikel 2, eerste lid](../../../../../../../../../../wet/wet/sociale/werkvoorziening/BWBR0008903/README.md), of [artikel 7 van de wet](../../../../../../../../../../wet/wet/sociale/werkvoorziening/BWBR0008903/README.md) te aanvaarden tenzij: 

a. hij in verband met ongeschiktheid ten gevolge van ziekte of gebrek niet in staat is tot het verrichten van arbeid onder aangepaste omstandigheden indien hij dat gedurende een ononderbroken periode van ten minste 13 weken is geweest;  

b. hem rechtens zijn vrijheid is ontnomen;  

c. hij buiten Nederland woont;  

d. hij een voltijdsscholing of -opleiding volgt, tenzij de voltijdsscholing of -opleiding bedoeld is om aansluiting te vinden met het aanvaarden van een dienstbetrekking als bedoeld in [artikel 2, eerste lid](../../../../../../../../../../wet/wet/sociale/werkvoorziening/BWBR0008903/README.md), of [artikel 7 van de wet](../../../../../../../../../../wet/wet/sociale/werkvoorziening/BWBR0008903/README.md); of  

e. uit zijn houding en gedragingen ondubbelzinnig blijkt dat hij niet bereid is een dienstbetrekking als bedoeld in [artikel 2, eerste lid](../../../../../../../../../../wet/wet/sociale/werkvoorziening/BWBR0008903/README.md), of [artikel 7 van de wet](../../../../../../../../../../wet/wet/sociale/werkvoorziening/BWBR0008903/README.md) te aanvaarden.     
2.  Het eerste lid, onderdeel b, is niet van toepassing op de geïndiceerde die behoort tot een categorie van personen als bedoeld in [artikel 1 van het Besluit extramurale vrijheidsbeneming en sociale zekerheid](../../../../../../../../../../AMvB/besluit/extramurale/vrijheidsbeneming/en/sociale/zekerheid/BWBR0011136/README.md).  

### Hoofdstuk  3  

####Financiering

### Artikel  5  

####Garantiestelling

1.  Het percentage, bedoeld in [artikel 16, zesde lid, van het besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md), bedraagt 94 voor het jaar 2014.    
2.  Het totaal aantal arbeidsjaren, bedoeld in factor D in [artikel 16, eerste lid, van het besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md), bedraagt: 

– voor het jaar 2008 3.826,66;  

– voor het jaar 2009 1.371,36;  

– voor het jaar 2010 745,02; 

– voor het jaar 2011 623,13; 

–voor het jaar 2012 275,82;

– voor het jaar 2013 270,65;  

– voor het jaar 2014 120,47.   

### Artikel  6  

####Betaalbaarstelling

1.  Van de uitkering, bedoeld in [artikel 8, eerste lid, van de wet](../../../../../../../../../../wet/wet/sociale/werkvoorziening/BWBR0008903/README.md), wordt in de maand mei 14,75 procent betaalbaar gesteld en in de overige maanden 7,75 procent.   
2.  De betalingen vinden plaats op of omstreeks de 15e dag van iedere maand.  

### Artikel  7  

####Opschorting van betaling

1.  Indien het college in gebreke blijft om binnen een door de minister vastgestelde termijn aanvullende informatie te verstrekken noodzakelijk voor het financieel beheer van de [Wet sociale werkvoorziening](../../../../../../../../../../wet/wet/sociale/werkvoorziening/BWBR0008903/README.md), schort de minister de betaling van de uitkering, bedoeld in [artikel 8 van de wet](../../../../../../../../../../wet/wet/sociale/werkvoorziening/BWBR0008903/README.md), voor het lopende vergoedingsjaar op met ingang van de kalendermaand volgend op de kalendermaand waarop de ontvangsttermijn is verlopen, doch niet gedurende de periode waarover door de minister aan het college in geval van overmacht uitstel is verleend.   
2.  De betaling van de uitkering wordt hervat op de vijftiende van de kalendermaand volgend op de kalendermaand waarin de aanvullende informatie, bedoeld in het eerste lid, is ontvangen door de minister. 

### Artikel  8  

####Nadere voorwaarden Stimuleringsuitkering begeleid werken

Een dienstbetrekking als bedoeld in [artikel 7 van de wet](../../../../../../../../../../wet/wet/sociale/werkvoorziening/BWBR0008903/README.md) wordt pas aangemerkt als begeleid werken in de zin van [artikel 18 van het Besluit](../../../../../../../../../../AMvB/besluit/uitvoering/sociale/werkvoorziening/en/begeleid/werken/BWBR0017240/README.md) indien deze is aangegaan voor ten minste zes maanden. 

### Hoofdstuk  4  

####Informatievoorziening

### Artikel  9  

####Aanvullende informatievoorziening

Het college draagt er zorg voor dat de minister desgevraagd aanvullende informatie of gegevens die verband houden met de uitvoering van de wet binnen een daartoe door hem vastgestelde termijn en op een door hem aangegeven wijze heeft ontvangen. 

### Artikel  10  

####Verstrekken van gegevens of informatie aan derden

Op verzoek van de minister verstrekt het college gegevens of informatie als bedoeld in artikel 9 aan personen of instanties die in zijn opdracht informatie vragen of de gegevens bewerken. 

### Artikel  11  

####Statistiek sociale werkvoorziening

1.  De minister ontvangt van het college en het Uitvoeringsinstituut werknemersverzekeringen ten behoeve van de statistiek overeenkomstig het in de bijlage bij deze regeling opgenomen model, over een periode van een half jaar gegevens over de indicatie, de wachtlijst, de dienstbetrekkingen in de zin van de wet en de uitstroom uit de dienstbetrekkingen op grond van de wet en over de personen die het betreft.   
2.  Het college en het Uitvoeringsinstituut werknemersverzekeringen verstrekken binnen zes weken na afloop van de desbetreffende halfjaarsperiode de gegevens, bedoeld in het eerste lid, aan een daartoe aan de minister aangewezen bewerker op een door de bewerker te bepalen wijze.   
3.  Als bewerker is aangewezen Research voor Beleid. 

### Artikel  12  

####De bewerker

1.  De bewerker, bedoeld in artikel 11, tweede lid, verwerkt de persoonsgegevens op een door de minister te bepalen wijze.   
2.  De persoonsgegevens worden slechts in opdracht van de minister aan derden verstrekt ten behoeve van onderzoek waarvoor de persoonsgegevens noodzakelijk zijn.  

### Hoofdstuk  5  

####Slotbepalingen

### Artikel  13  

####Intrekking regeling

De [Regeling uitvoering sociale werkvoorziening en begeleid werken](../../../../../../../../../../ministeriele-regeling/regeling/uitvoering/sociale/werkvoorziening/en/begeleid/werken/BWBR0017691/README.md) wordt ingetrokken. 

### Artikel  14  

####Inwerkingtreding

Deze regeling treedt in werking met ingang van 1 januari 2008. 

### Artikel  15  

####Citeertitel

Deze regeling wordt aangehaald als: Regeling uitvoering sociale werkvoorziening en begeleid werken 2008. 
Deze regeling zal met de toelichting in de Staatscourant worden geplaatst. De bij deze regeling behorende bijlage wordt met ingang van 1 januari 2008 ter inzage gelegd in de bibliotheek van het Ministerie van Sociale Zaken en Werkgelegenheid, te Den Haag.   

Den Haag 
18 december 2007   

De 
Staatssecretaris van Sociale Zaken en Werkgelegenheid, 
A. Aboutaleb    

###Bijlage 

####behorend bij artikel 11  van de Regeling uitvoering sociale werkvoorziening en begeleid werken 2008

####Statistiek Wsw

| --- | --- | --- |
|:---|:---|:---|
| *Administratieve gegevens*  |
| 1.  | Statistiekjaar en halfjaarsperiode  | [jjjjh]  |
| 2.   | Verantwoordelijke gemeente of WGR-verband  | [12345]  |
| --- | --- | --- |
| *Persoonsgegevens*  |
| 3.  | BSN  | [123456789]  |
| 4.   | Geboortedatum  | [jjjjmmdd]   |
| 5.  | Huidige gemeente van inschrijving  | [1234]  |
| 6.  | Handicapcode (1)  | [123]  |
| 7.   | Handicapcode (2)  | [123]  |
| 8.   | Handicapcode (3)  | [123]  |
| --- | --- | --- |
| *Aanvraag indicatie*  |
| 9.   | Datum aanvraag eerste indicatie  | [jjjjmmdd]  |
| 10.   | Datum aanvraag herindicatie  | [jjjjmmdd]  |
| --- | --- | --- |
| *Besluit/advies indicatie*  |
| 11.   | Datum indicatiebesluit  | [jjjjmmdd]  |
| 12.   | Datum afloop geldigheidsduur indicatie  | [jjjjmmdd]  |
| 13.  | Besluit doelgroep  | --- |
| --- |  *Behoort tot doelgroep*  |  *1*   |
| --- |  *Behoort niet tot doelgroep: onderzijde*  |  *2*   |
| --- |  *Behoort niet tot doelgroep: bovenzijde*   |  *3*   |
| 14.  | Besluit arbeidshandicap   | --- |
| --- |  *licht (niet meer van toepassing vanaf 1-1-2005)*   |  *1 *   |
| --- |  *matig*   |  *2 *   |
| --- |  *ernstig*   |  *3 *   |
| 15.  | Advies werkvorm   | --- |
| --- |  *Begeleid werken*  |  *1*   |
| --- |  *Niet begeleid werken*  |  *2*   |
| --- | --- | --- |
| *Wachtlijst *  |
| 16.   | Datum instroom wachtlijst   | [jjjjmmdd]   |
| 17.   | Datum uitstroom wachtlijst   | [jjjjmmdd]   |
| 18.   | Reden uitstroom wachtlijst   | [12]  |
| --- |  *plaatsing i.h.k.v. Wsw *   |  *01 *   |
| --- |  *verhuizing naar andere gemeente *   |  *02 *   |
| --- |  *intrekken indicatie door gemeente *   |  *03 *   |
| --- |  *reguliere arbeid *   |  *04*   |
| --- |  *participatievoorziening (gesubsidieerde arbeid, REA) *   |  *05*   |
| --- |  *AWBZ-voorziening *   |  *06 *   |
| --- |  *bereiken pensioengerechtigde leeftijd *   |  *07 *   |
| --- |  *overlijden *   |  *08*   |
| --- |  *(tijdelijk) niet beschikbaar *   |  *09*   |
| --- |  *overige redenen *   |  *10 *   |
| --- | --- | --- |
| *Dienstbetrekking *  |
| 19.   | Begindatum dienstbetrekking   | [jjjjmmdd]   |
| 20.   | Detachering   | [1]   |
| --- |  *geen detachering*   |  *1*   |
| --- |  *wel detachering, individueel *   |  *2 *   |
| --- |  *wel detachering, groeps *   |  *3 *   |
| 21.  | Einddatum dienstbetrekking   | [jjjjmmdd]   |
| 22.   | Overeengekomen aantal uren per week (volgens contract)   | [12]  |
| 23.   | Percentage uitbetaalde contractloon   | [123]   |
| --- | --- | --- |
| *Arbeidsovereenkomst (begeleid werken)*   |
| 24.  | Begindatum arbeidsovereenkomst   | [jjjjmmdd]   |
| 25.   | Einddatum arbeidsovereenkomst   | [jjjjmmdd]   |
| 26.   | Overeengekomen aantal uren per week (volgens contract)   | [12]   |
| 27.   | Percentage uitbetaalde contractloon   | [123]   |
| --- | --- | --- |
| *Uitstroom*   |
| 28.  | Reden ontslag werknemersbestand   | --- |
| --- |  *onvoldoende medewerking bevorderen arbeidsbekwaamheid/ verkrijgen arbeid*   |  *1*   |
| --- |  *onvoldoende medewerking aan herindicatie *   |  *2 *   |
| --- |  *betrokkene behoort niet langer tot de doelgroep *   |  *3 *   |
| --- |  *ontslag op eigen verzoek *   |  *4 *   |
| --- |  *overige redenen *   |  *5 *   |
| --- |  *aflopen proeftijd *   |  *6 *   |
| --- |  *aflopen overeenkomst voor bepaalde tijd *   |  *7 *   |
| --- |  *overlijden, twee jaar ziek, (vervroegd) pensioen *   |  *8 *   |
| --- |  *Onbekend *   |  *9 *   |
| 29.  | Bestemming uitstroom werknemersbestand  | --- |
| --- |  *reguliere arbeid *   |  *01 *   |
| --- |  *Wsw-plaatsing andere gemeente/WGR-verband *   |  *02 *   |
| --- |  *wachtlijst Wsw *   |  *03 *   |
| --- |  *participatievoorziening (gesubsidieerde arbeid, REA) *   |  *04*   |
| --- |  *AWBZ-voorziening *   |  *05 *   |
| --- |  *uitkering ziekte of arbeidsongeschiktheid *   |  *06 *   |
| --- |  *VUT of pensioen *   |  *07*   |
| --- |  *overige bestemmingen *   |  *08 *   |
| --- |  *overlijden *   |  *09 *   |
| --- |  *uitkering WWB, IOAW, IOAZ, werkloosheid *   |  *10 *   |
| --- |  *Onbekend *   |  *11 *   |

####Toelichting op de Statistiek

####Welke personen

De personen over wie de statistische gegevens worden verstrekt, zijn dezelfde als die waarover gemeenten tevens de financiële verantwoordingsinformatie verstrekken. Voor de onderscheiden groepen uit de doelgroep betekent dit concreet het volgende: 

*De gegevens met betrekking tot het besluit/advies (kenmerken 11 tot en met 15) en de wachtlijst (kenmerken 16 tot en met 18) worden verstrekt door de gemeente waar de betrokken persoon met een adres in de basisregistratie personen staat ingeschreven ook als er een WGR-verband is waaraan die gemeente zijn taken integraal heeft overgedragen.

*De gegevens met betrekking de dienstbetrekking (kenmerken 19 tot en met 23), de arbeidsovereenkomst (kenmerken 24 tot en met 27) en de uitstroom (kenmerken 28 en 29) worden verstrekt door de gemeente waarbij de betrokkene zijn dienstbetrekking heeft of die ten behoeve van diens arbeidsovereenkomst in het kader van begeleid werken een subsidie verstrekt aan een werkgever. 

####Eenheid van berichtgeving

Van elke persoon omtrent wie een indicatiebesluit is opgesteld, die op de wachtlijst staat of die tot het werknemersbestand behoort, wordt een apart record aangemaakt. Het record bevat de waarden van alle kenmerken die van de betrokkene bekend kunnen zijn. Voor de vermelding van de kenmerken is niet van belang of daarin een wijziging is opgetreden ten opzichte van de voorafgaande halfjaarsperiode. Eerder vermelde gegevens worden derhalve opnieuw verstrekt, ook indien daarin geen wijzigingen zijn opgetreden. In overleg met de externe bewerker kan tot een andere wijze van berichtgeving worden besloten (bijvoorbeeld uitsluitend de verstrekking van gegevens over mutaties). 

####Begin en einde van berichtgeving over een persoon

Over een persoon wordt begonnen met informatieverstrekking in de volgende gevallen: 

*De gemeente levert de gegevens indien een besluit genomen is en betrokkene tot de doelgroep hoort terwijl UWV de gegevens levert indien betrokkene niet tot de doelgroep hoort;

*de betrokkene is overgedragen door een andere gemeente en ingestroomd op de wachtlijst of in het werknemersbestand;

*de betrokkene opnieuw instroomt in het kader van de terugkeergarantie De berichtgeving wordt in de volgende gevallen beëindigd (na de periode waarin de beëindiging is gemeld): 

*Uitstroom van de wachtlijst voor zover de betrokkene niet in de Wsw is geplaatst, ook in het geval van overdracht aan een andere gemeente.Als de betrokkene van de wachtlijst in het werknemersbestand is ingestroomd, wordt de berichtgeving niet beëindigd, maar worden de gegevens aangevuld met die over de dienstbetrekking of arbeidsovereenkomst;

*Als de dienstbetrekking danwel arbeidsovereenkomst wordt beëindigd, wordt bij kenmerk 28 de ontslagreden en bij kenmerk 29 een uitstroombestemming vermeld. Over dezelfde persoon vindt over een halfjaarsperiode afzonderlijke berichtgeving plaats als sprake is van uitstroom uit het werknemersbestand, direct gevolgd door: 

*Een nieuwe plaatsing op de wachtlijst: in dit geval worden de datum van uitstroom uit het werknemersbestand en de reden van ontslag aangegeven en geldt bij kenmerk 29 het alternatief ‘terug naar wachtlijst Wsw’;

*Uitstroom naar een reguliere baan met een terugkeergarantie, waarna vervolgens terugkeer plaatsvindt op de wachtlijst.

*Deze afzonderlijke berichtgeving houdt in, dat het record van de persoon wordt afgesloten bij de uitstroom uit het werknemersbestand, en dat er een nieuw record wordt aangemaakt voor dezelfde persoon op het moment dat deze opnieuw instroomt op de wachtlijst. Op deze manier blijven reeds ingevoerde gegevens (in het ‘oude’ record) over de dienstbetrekking en/of arbeidsovereenkomst van deze persoon bewaard.In het nieuwe record wordt, naast de datum van instroom op de wachtlijst, de bestaande informatie overgenomen uit het oude record. Actualisering van de informatie op deze kenmerken vindt vanaf dat moment in het nieuwe record plaats.

*N.B.: een overgang naar een andere werkvorm binnen de Wsw (dus een arbeidsovereenkomst na beëindiging van een dienstbetrekking of een dienstbetrekking na beëindiging van een arbeidsovereenkomst) telt niet als uitstroom uit het werknemersbestand. De kenmerken 28 en 29) blijven dan ook met nullen gevuld. De einddatum van de oude werkvorm wordt aangegeven bij het kenmerk 21 (einddatum dienstbetrekking) of 25 (einddatum arbeidsovereenkomst), en de begindatum van de nieuwe werkvorm wordt aangegeven bij het kenmerk 19 (dienstbetrekking) of 24 (arbeidsovereenkomst).Omdat wisseling van werkvorm niet als uitstroom uit het werknemersbestand geldt, wordt geen nieuwe berichtgeving gestart.

*Het kan voorkomen dat de betrokkene al eerder van werkvorm heeft gewisseld. Wanneer de betrokkene dan opnieuw wisselt, zijn de kenmerken van de nieuwe werkvorm reeds gevuld met ‘oude’ informatie. In dit geval wordt die oude informatie overschreven en vervangen door de actuele.

####Wijzigingen van kenmerken en peildatum voor berichtgeving

Een nieuw indicatiebesluit leidt tot een actualisering van de gegevens bij het onderdeel besluit/advies. Dit geldt zowel voor een herindicatie van personen die op de wachtlijst zijn geplaatst als, voor zover sprake is plaatsing in het werknemersbestand vanaf 1 januari 1998, van personen met een dienstbetrekking of arbeidsovereenkomst. Bij gegevens waarin zich een wijziging kan voordoen, is de situatie op de laatste dag van het betreffende halfjaar bepalend (c.q. de situatie direct voorafgaand aan uitstroom).

####Aantallen

Aantallen worden, waar van toepassing, afgerond op hele eenheden. 

####Niet van toepassing zijnde gegevens

Als een gegeven (nog) niet van toepassing is, wordt het met nullen gevuld.  


<meta http-equiv='Content-Type' content='text/html; charset=utf-8' />

##Regeling uitvoering Honden- en kattenbesluit 1999

De Minister van Landbouw, Natuurbeheer en Visserij,  
Gelet op de [artikelen 7, eerste lid](../../../../../../../../AMvB/honden-/en/kattenbesluit/1999/BWBR0010200/README.md), [20, vijfde lid](../../../../../../../../AMvB/honden-/en/kattenbesluit/1999/BWBR0010200/README.md), [25, eerste en derde lid, van het Honden- en kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md) en [artikel 94, eerste lid, onder h, van de Gezondheids- en welzijnswet voor dieren](../../../../../../../../wet/gezondheids-/en/welzijnswet/voor/dieren/BWBR0005662/README.md);
Besluit:    

### Artikel  1  

In deze regeling wordt verstaan onder:   a.  *besluit:*   [Honden- en kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md);    b.  *SRGN:*   Stichting Registratie Gezelschapsdieren Nederland;    c.  *Bureau I&R-HKB:*   Bureau Identificatie & Registratie van het [Honden- en kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md);    d.  *deelkwalificatie:*   combinatie van eindtermen, vastgesteld voor een bepaalde beroepsopleiding, bedoeld in [artikel 7.2.3. van de Wet educatie beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md);    e.  *UBN:*   uniek bedrijfsnummer, bedoeld in [artikel 5, eerste lid, van het besluit](../../../../../../../../AMvB/honden-/en/kattenbesluit/1999/BWBR0010200/README.md);    f.  *wet:*   [Algemene wet erkenning EG-beroepskwalificaties](../../../../../../../../wet/algemene/wet/erkenning/eg-beroepskwalificaties/BWBR0023066/README.md);    g.  *aanvrager:*   migrerende beroepsbeoefenaar die erkenning van beroepskwalificaties aanvraagt;    h.  *Bureau Erkenningen:*   organisatie die belast is met het uitgeven van bewijzen van vakbekwaamheid in opdracht van de Minister van Landbouw, Natuur en Voedselkwaliteit;    i.  *beheerder:*   beheerder als bedoeld in [artikel 1, onderdeel g, van het Honden- en kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md);    j.  *bedrijfsinrichting:*   perceelsgebonden ruimte of ruimtes bestemd of gebruikt voor het houden van honden of katten ten behoeve van fokdoelen of voor het houden van honden of katten ten behoeve van verkoop of aflevering;    k.  *asiel:*   perceelsgebonden ruimte of ruimtes bestemd of gebruikt voor het in bewaring houden van honden of katten die zwervend zijn aangetroffen, dan wel waarvan door de eigenaar permanent afstand is gedaan;    l.  *pension:*   perceelsgebonden ruimte of ruimtes, niet zijnde een asiel, bestemd of gebruikt voor het in bewaring houden van honden en katten.     

### Artikel  2  

1.  Een erkend bewijs van vakbekwaamheid als bedoeld in [artikel 7, eerste lid, van het besluit](../../../../../../../../AMvB/honden-/en/kattenbesluit/1999/BWBR0010200/README.md), omvat ten minste de volgende deelkwalificaties: 

a. Voeren van (gezelschaps)dieren;  

b. Verzorgen van (gezelschaps)dieren;  

c. Begeleiding voortplanting (gezelschaps)dieren, en  

d. Nemen van hygiënische maatregelen.     
2.  De deelkwalificaties, bedoeld in het eerste lid, kunnen met ingang van 1 augustus 2001 worden behaald.   
3.  Tot 1 januari 2007 wordt een door de Stichting Examens Vakbekwaamheid afgegeven bewijs van vakbekwaamheids, aangemerkt als het bewijs van vakbekwaamheid, bedoeld in [artikel 7, eerste lid, van het besluit](../../../../../../../../AMvB/honden-/en/kattenbesluit/1999/BWBR0010200/README.md).   

### Artikel  3  

1.  Een identificatie als bedoeld in [artikel 20, eerste lid, onder a](../../../../../../../../AMvB/honden-/en/kattenbesluit/1999/BWBR0010200/README.md), van het besluit is een door het Bureau I&R-HKB uitgegeven tatoeagenummer dat op aanvraag wordt verstrekt.   
2.  Onder de identificatie, bedoeld in het eerste lid, wordt tevens begrepen de in het kader van het Honden- en kattenbesluit 1981 door de SRGN uitgegeven of geaccepteerde identificatienummers, mits de tekens nog duidelijk zijn te onderscheiden.   
3.  Onder een identificatie als bedoeld in [artikel 20, eerste lid, onder b](../../../../../../../../AMvB/honden-/en/kattenbesluit/1999/BWBR0010200/README.md), van het besluit wordt verstaan een transponder dat voldoet aan de norm ISO-11784 en ISO-11785 en waarvan na de melding, bedoeld in artikel 4, eerste lid, onder c, een bewijs van registratie van het Bureau I&R-HKB wordt ontvangen.   

### Artikel  4  

1.  Ter uitvoering van [artikel 25](../../../../../../../../AMvB/honden-/en/kattenbesluit/1999/BWBR0010200/README.md) van het besluit worden de volgende formulieren vastgesteld: 

a. in bijlage 1, het formulier bestemd voor de aanmelding van de inrichting, bedoeld in [artikel 4, tweede lid](../../../../../../../../AMvB/honden-/en/kattenbesluit/1999/BWBR0010200/README.md), van het besluit;  

b. in bijlage 2, het formulier, bestemd voor de melding, bedoeld in de [artikelen 6, eerste lid](../../../../../../../../AMvB/honden-/en/kattenbesluit/1999/BWBR0010200/README.md), en [7, tweede lid](../../../../../../../../AMvB/honden-/en/kattenbesluit/1999/BWBR0010200/README.md), van het besluit;  

c. in bijlage 3, het formulier, bestemd voor de melding, bedoeld in [artikel 23, eerste lid](../../../../../../../../AMvB/honden-/en/kattenbesluit/1999/BWBR0010200/README.md), van het besluit.     
2.  De melding, bedoeld in het eerste lid, onder c, kan tevens geschieden door middel van een elektronisch bestand dat voldoet aan de daartoe op aanvraag te verkrijgen beschrijving.   

### Artikel  5  

1.  De aanvragen, bedoeld in de artikelen 3, eerste lid en 4, tweede lid, worden gedaan bij het Bureau I&R-HKB, Postbus 2082, 7420 AB Deventer.   
2.  De formulieren, bedoeld in artikel 4, eerste lid, worden verzonden aan Bureau I&R-HKB, Postbus 2082, 7420 AB Deventer.   
3.  De melding, bedoeld in artikel 4, tweede lid, wordt verzonden aan BureauI&R-HKB@gvdieren.nl.   

### Artikel  6  

In het kader van deze regeling zijn de navolgende bedragen verschuldigd: 

a. Met betrekking tot de aanmelding en registratie van de inrichting, bedoeld in [artikel 4](../../../../../../../../AMvB/honden-/en/kattenbesluit/1999/BWBR0010200/README.md) van het besluit: 

1º. € 28,49 voor de verwerking van de aanmelding;  

2º. jaarlijks € 6,78 per toegekend UBN.    

b. Voor de verwerking van de melding van de gegevens, bedoeld in [artikel 23, eerste lid](../../../../../../../../AMvB/honden-/en/kattenbesluit/1999/BWBR0010200/README.md), van het besluit: 

1º. € 1,42 voor een melding anders dan door middel van een elektronisch bestand;  

2º. € 1,11 voor een melding door middel van een elektronisch bestand;  

3º. € 1,11 voor een melding van gegevens die ten opzichte van een eerdere melding niet zijn gewijzigd;  

4º. een door de Minister van Landbouw, Natuur en Voedselkwaliteit te bepalen bedrag als opslag van het bedrag, bedoeld onder 1° en 2°, voor de verificatie van een melding van een nieuw te registreren identificatienummer als bedoeld in [artikel 20, eerste lid, onderdeel b](../../../../../../../../AMvB/honden-/en/kattenbesluit/1999/BWBR0010200/README.md), van het besluit.    

c. € 56,70 voor het op aanvraag verstrekken van een tatoeagenummer, bedoeld in artikel 3, eerste lid.  

d. Voor het op aanvraag verstrekken van de navolgende extra bescheiden:   1º.  registratiebewijs:  € 1,19;   2º.  mutatieoverzicht:  € 10,81.      

### Artikel  6a  

1.  De artikelen 6a tot en met 6d van deze regeling zijn van toepassing op de aanvraag van een migrerende beroepsbeoefenaar tot het verkrijgen van erkenning van beroepskwalificaties voor de toegang tot uitoefening van het gereglementeerde beroep beheerder van een bedrijfsinrichting, asiel of pension als bedoeld in het [Honden- en Kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md).   
2.  Artikel 6e van deze regeling is van toepassing op de verklaring vooraf, bedoeld in [artikel 23 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), en de controle, bedoeld in [artikel 27 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), van een dienstverrichter die een gereglementeerd beroep als bedoeld in het eerste lid wenst uit te oefenen.   

### Artikel  6b  

1.  Een aanvraag tot het verkrijgen van erkenning van beroepskwalificaties als bedoeld in [artikel 5 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) wordt ingediend bij Bureau Erkenningen.   
2.  Bij de aanvraag overlegt de aanvrager: 

a. de documenten, bedoeld in [artikel 13, eerste lid, onderdelen a tot en met c van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), en  

b. indien de aanvraag en de documenten, bedoeld in [artikel 13, eerste lid, onder b en c van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) in een andere dan de Nederlandse, Duitse of Engelse taal zijn gesteld, een door een beëdigde tolk of vertaler opgestelde vertaling daarvan in één van deze talen.     

### Artikel  6c  

Indien de aanvrager op grond van [artikel 11 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) een proeve van bekwaamheid moet afleggen, draagt Bureau Erkenningen ervoor zorg dat: 

a. de aanvrager schriftelijk wordt geïnformeerd over de vakken waarop de proeve van bekwaamheid betrekking heeft, over de wijze waarop de proeve van bekwaamheid wordt afgenomen en over de kosten van de proeve;  

b. het resultaat van de proeve van bekwaamheid zo spoedig mogelijk wordt meegedeeld aan de aanvrager.    

### Artikel  6d  

Indien de aanvrager op grond van [artikel 11 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) een aanpassingsstage moet doorlopen, deelt Bureau Erkenningen de aanvrager schriftelijk mede: 

a. de vakken waarop de aanpassingsstage betrekking heeft;  

b. de duur van de aanpassingsstage;  

c. in voorkomend geval de aanvullende opleiding die deel uitmaakt van de aanpassingsstage.    

### Artikel  6e  

1.  Een dienstverrichter als bedoeld in [artikel 21 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) verstrekt voorafgaand aan de eerste dienstverrichting aan Bureau Erkenningen de volgende documenten: 

a. de documenten, bedoeld in [artikel 23, eerste en derde lid, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), en  

b. indien de documenten, bedoeld in [artikel 23, eerste en derde lid, van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) in een andere dan de Nederlandse, Duitse of Engelse taal zijn gesteld, een door een beëdigde tolk of vertaler opgestelde vertaling daarvan in één van deze talen.     
2.  Indien na de controle, bedoeld in [artikel 27 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md), blijkt dat de beroepskwalificaties van dienstverrichter als bedoeld in [artikel 21 van de wet](../../../../../../../../wet/algemene/wet/erkenning/eg-beroepskwalificaties/BWBR0023066/README.md) wezenlijk verschillen van de vereiste opleiding voor de toegang tot uitoefening van het beroep beheerder van een bedrijfsinrichting, asiel of pension, legt de dienstverrichter een proeve van bekwaamheid af.   

### Artikel  6f  

Deze regeling berust mede op [artikel 33, eerste en tweede lid, van de Algemene wet erkenning EG-beroepskwalificaties](../../../../../../../../wet/algemene/wet/erkenning/eg-beroepskwalificaties/BWBR0023066/README.md).  

### Artikel  7  

Deze regeling treedt in werking met ingang van de dag waarop het [Honden- en kattenbesluit 1999](../../../../../../../../AMvB/honden-/en/kattenbesluit/1999/BWBR0010200/README.md) in werking treedt.  

### Artikel  8  

Deze regeling wordt aangehaald als: Regeling uitvoering Honden- en kattenbesluit 1999.  

De 
Minister van Landbouw, Natuurbeheer en Visserij, 

overeenkomstig het door de 
Minister genomen besluit: 

De 
secretaris-generaal, 

C.J. Kalden     

### Bijlage  1  

####UBN aanmeldingsformulier Beheerder/Inrichting

![36212](http://wetten.overheid.nl/Illustration/36212)
![36212](http://wetten.overheid.nl/Illustration/36212)

### Bijlage  2  

####UBN mutatieformulier Beheerder/Inrichting

![36214](http://wetten.overheid.nl/Illustration/36214)
![36214](http://wetten.overheid.nl/Illustration/36214)

### Bijlage  3  

####Deel I: Inventarisatielijst honden en katten

![36215](http://wetten.overheid.nl/Illustration/36215)

####Deel II: Nieuw te registreren honden- en katten

![36216](http://wetten.overheid.nl/Illustration/36216)

####(achterkant formulieren)

Verklaring van de kolommen:  

![36217](http://wetten.overheid.nl/Illustration/36217)


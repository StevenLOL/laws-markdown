<meta http-equiv='Content-Type' content='text/html; charset=utf-8' />

##Regeling uitvoering artikel 11, tweede lid, Wet bestrijding ongevallen Noordzee

De Minister van Verkeer en Waterstaat,  
Gelet op [artikel 11, tweede lid, van de Wet bestrijding ongevallen Noordzee](../../../../../../../../../../../../wet/wet/bestrijding/ongevallen/noordzee/BWBR0005444/README.md);
Besluit:    

### Artikel  1  

Als ambtenaren die zijn belast met het toezicht op de naleving van aanwijzingen, gegeven krachtens [artikel 5 van de Wet bestrijding ongevallen Noordzee](../../../../../../../../../../../../wet/wet/bestrijding/ongevallen/noordzee/BWBR0005444/README.md), en met het uitvoeren van maatregelen, genomen krachtens [artikel 6 van de Wet bestrijding ongevallen Noordzee](../../../../../../../../../../../../wet/wet/bestrijding/ongevallen/noordzee/BWBR0005444/README.md), worden aangewezen de directeur Kustwacht en de ambtenaren van de in de Kustwacht samenwerkende diensten die door hem zijn belast met de operationele rampen- en incidentenbestrijding ingevolge het Rampenplan voor de Noordzee 2003.  

### Artikel  2  

De regeling van de Minister van Verkeer en Waterstaat van 13 oktober 1992, nr. J 31.033/92 (Stcrt. 208), houdende de uitvoering van [artikel 11, tweede lid, van de Wet bestrijding ongevallen Noordzee](../../../../../../../../../../../../wet/wet/bestrijding/ongevallen/noordzee/BWBR0005444/README.md) wordt ingetrokken.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 februari 1997.  
Deze regeling zal met de toelichting in de Staatscourant worden geplaatst.   

â€™s-Gravenhage 
1 mei 1997    

De 
Minister van Verkeer en Waterstaat, 
A.Jorritsma-Lebbink    

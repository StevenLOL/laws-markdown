<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 20 juli 2010, nr. WJZ/10109558, tot uitvoering van artikel 9 van het Frequentiebesluit

De Minister van Economische Zaken,  
Gelet op [artikel 9, eerste lid, van het Frequentiebesluit](../../../../../../../AMvB/frequentiebesluit/BWBR0009997/README.md);
Besluit:    

### Artikel  1  

1.  De in [artikel 9, eerste lid, van het Frequentiebesluit](../../../../../../../AMvB/frequentiebesluit/BWBR0009997/README.md) bedoelde periode waarbinnen een aanvraag om verlenging van een vergunning moet worden ingediend, vangt voor vergunningen voor commerciële radio-omroep, zijnde radio-omroep als bedoeld in [artikel 1.1, eerste lid, van de Mediawet 2008](../../../../../../../wet/mediawet/2008/BWBR0025028/README.md) die wordt verzorgd door een commerciële media-instelling als bedoeld in artikel 1.1, eerste lid, van die wet, aan op 1 september 2009 en eindigt op 1 november 2010.   
2.  Voor FM-vergunningen als bedoeld in [artikel 1 van de Regeling verlenging en digitalisering landelijke commerciële radio-omroep](../../../../../../../ministeriele-regeling/regeling/verlenging/en/digitalisering/landelijke/commerciële/radio-omroep/BWBR0029751/README.md) kan een aanvraag om verlenging tevens worden ingediend gedurende een periode die aanvangt op het tijdstip van inwerkingtreding van die regeling en eindigt op 15 april 2011.   

### Artikel  2  

Deze regeling treedt in werking op het tijdstip waarop artikel II van het Besluit van 13 juli 2010 tot wijziging van het Besluit vergunningen mobiele telecommunicatie in verband met de flexibilisering van bestaande vergunningen voor GSM, GSM gecombineerd met DCS1800, en DCS1800 en wijziging van het Frequentiebesluit in werking treedt.  
Deze regeling zal met de toelichting in de Staatscourant worden geplaatst.   

Den Haag 
20 juli 2010   

De 
Minister van Economische Zaken,
M.J.A. van derHoeven   

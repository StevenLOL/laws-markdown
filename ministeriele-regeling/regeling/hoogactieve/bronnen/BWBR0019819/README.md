<meta http-equiv='Content-Type' content='text/html; charset=utf-8' />

##Regeling van de Staatssecretaris van Volkshuisvesting, Ruimtelijke Ordening en Milieubeheer en de Staatssecretaris van Sociale Zaken en Werkgelegenheid van 2 mei 2006, nr. SAS/2005218535, houdende enige bepalingen met betrekking tot hoogactieve bronnen (Regeling hoogactieve bronnen)

De Staatssecretaris van Volkshuisvesting, Ruimtelijke Ordening en Milieubeheer en de Staatssecretaris van Sociale Zaken en Werkgelegenheid,  
Gelet op richtlijn nr. 2003/122 /Euratom van de Raad van de Europese Unie van 22 december 2003 inzake de controle op hoogactieve ingekapselde radioactieve bronnen en weesbronnen (PbEU L 346) en de [artikelen 11, vierde lid](../../../../../AMvB/besluit/stralingsbescherming/BWBR0012702/README.md), [20d, derde lid](../../../../../AMvB/besluit/stralingsbescherming/BWBR0012702/README.md), [120, derde lid](../../../../../AMvB/besluit/stralingsbescherming/BWBR0012702/README.md), en [120a, tweede lid, van het Besluit stralingsbescherming](../../../../../AMvB/besluit/stralingsbescherming/BWBR0012702/README.md);
Besluiten:    

### Artikel  1  

De integriteit van hoogactieve bronnen wordt gecontroleerd op basis van een internationaal erkende norm daarvoor.  

### Artikel  2  

Het minimumbedrag waarvoor financiële zekerheid dient te worden gesteld, als bedoeld in [artikel 20d, derde lid, van het Besluit stralingsbescherming](../../../../../AMvB/besluit/stralingsbescherming/BWBR0012702/README.md) bedraagt € 120 per dm <sup>3</sup>, of gedeelte daarvan, af te voeren materiaal.  

### Artikel  3  

Wijzigt de Regeling administratieve en organisatorische maatregelen stralingsbescherming.   

### Artikel  4  

Tot 30 juni 2006 blijft op hoogactieve bronnen die op de dag van inwerkingtreding van deze regeling reeds in de Europese Unie op de markt zijn gebracht, de [Regeling administratieve en organisatorische maatregelen stralingsbescherming](../../../../../ministeriele-regeling/regeling/administratieve/en/organisatorische/maatregelen/etc/BWBR0013466/README.md), zoals deze luidde onmiddellijk vóór de inwerkingtreding van deze regeling, van toepassing.  

### Artikel  5  

Deze regeling treedt in werking met ingang van de dag waarop het [besluit van 12 mei 2006 tot wijziging van het Besluit stralingsbescherming en enige andere besluiten in verband met de uitvoering van richtlijn nr. 2003/122/Euratom (controle op hoogactieve ingekapselde radioactieve bronnen en weesbronnen)](../../../../../AMvB/wijzigingsbesluit/besluit/stralingsbescherming/enz./(uitvoering/richtlijn/etc/BWBR0019861/README.md), Stb. 260 in werking treedt.  

### Artikel  6  

Deze regeling wordt aangehaald als: Regeling hoogactieve bronnen.  
Deze regeling zal met de toelichting in de Staatscourant worden geplaatst.   

Den Haag 
2 mei 2006   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel 

De 
Staatssecretaris van Sociale Zaken en Werkgelegenheid, 
H.A.L. vanHoof   

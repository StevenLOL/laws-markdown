<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 25 november 2003, nr. WJZ 3069447, houdende wijziging van de Regeling certificaten warmtekrachtkoppeling Elektriciteitswet 1998 in verband met introductie van de kooldioxide-index (Regeling kooldioxide-index warmtekrachtkoppeling Elektriciteitswet 1998)

De Minister van Economische Zaken,  
Gelet op de [artikelen 1, zesde lid](../../../../../../../wet/elektriciteitswet/1998/BWBR0009755/README.md), en [31, achtste lid, van de Elektriciteitswet 1998](../../../../../../../wet/elektriciteitswet/1998/BWBR0009755/README.md);
Besluit:    

### Artikel  I  

Wijzigt de Regeling certificaten warmtekrachtkoppeling Elektriciteitswet 1998.   

### Artikel  II  

Wijzigt de Regeling certificaten warmtekrachtkoppeling Elektriciteitswet 1998.   

### Artikel  III  

1.  Een producent die vóór 1 juli 2004 beschikt over een WKK-certificatenrekening als bedoeld in [artikel 5, eerste lid, van de Regeling certificaten warmtekrachtkoppeling Elektriciteitswet 1998](../../../../../../../ministeriele-regeling/regeling/certificaten/warmtekrachtkoppeling/elektriciteitswet/1998/BWBR0015182/README.md), overlegt uiterlijk op 15 juli 2004 aan de netbeheerder een aanvullende verklaring met gebruikmaking van het origineel van een ondertekend formulier dat is opgenomen in de bij deze regeling behorende bijlage A.   
2.  Een producent als bedoeld in het eerste lid, die een WKK-installatie instandhoudt met een andere krachtbron dan uitsluitend een of meerdere gasmotoren, draagt er zorg voor dat hij beschikt over een meetprotocol, dat voldoet aan de WKK-meetvoorwaarden, opgenomen in de bij deze regeling behorende bijlage 1, en dat uiterlijk op 30 juni 2004 is goedgekeurd door een gecertificeerd meetbedrijf.   
3.  De netbeheerder stelt vast dat de gegevens, opgenomen in de in het eerste lid bedoelde verklaring, betrekking hebben op de desbetreffende WKK-installatie en, voor zover van toepassing, of er sprake is van een toepasselijk meetprotocol, dat is goedgekeurd door een gecertificeerd meetbedrijf. De netbeheerder deelt het resultaat van deze vaststelling binnen vier weken na ontvangst van de verklaring en het meetprotocol mee aan de producent en aan de netbeheerder van het landelijk hoogspanningsnet.   
4.  In afwijking van [artikel 6a, eerste lid, van de Regeling certificaten warmtekrachtkoppeling Elektriciteitswet 1998](../../../../../../../ministeriele-regeling/regeling/certificaten/warmtekrachtkoppeling/elektriciteitswet/1998/BWBR0015182/README.md) wordt de tabel met de waarden ter bepaling van de kooldioxide-index ten aanzien van een WKK-installatie met als krachtbron uitsluitend een of meerdere gasmotoren, ten behoeve van het kalenderjaar 2004 uiterlijk op 29 februari 2004 door de Minister van Economische Zaken vastgesteld en in de Staatscourant gepubliceerd.   
5.  In afwijking van [artikel 6a, vierde lid, van de Regeling certificaten warmtekrachtkoppeling Elektriciteitswet 1998](../../../../../../../ministeriele-regeling/regeling/certificaten/warmtekrachtkoppeling/elektriciteitswet/1998/BWBR0015182/README.md) zijn de waarden van KRW en KRE ten behoeve van het kalenderjaar 2004 opgenomen in de bij deze regeling behorende bijlage B.   

### Artikel  IV  

1.  Deze regeling treedt in werking met ingang van 1 juli 2004, met uitzondering van artikel III, dat in werking treedt met ingang van de tweede dag na de dagtekening van de Staatscourant waarin zij wordt geplaatst.   
2.  Op elektriciteit die door middel van een installatie voor warmtekrachtkoppeling voor 1 juli 2004 is opgewekt, zijn de [artikelen 1, eerste lid, onderdelen d, e en f](../../../../../../../ministeriele-regeling/regeling/certificaten/warmtekrachtkoppeling/elektriciteitswet/1998/BWBR0015182/README.md), en [6 van de Regeling certificaten warmtekrachtkoppeling Elektriciteitswet 1998](../../../../../../../ministeriele-regeling/regeling/certificaten/warmtekrachtkoppeling/elektriciteitswet/1998/BWBR0015182/README.md) zoals deze luidden voor 1 juli 2004 van toepassing.   

### Artikel  V  

Deze regeling wordt aangehaald als: Regeling kooldioxide-index warmtekrachtkoppeling Elektriciteitswet 1998.  
Deze regeling zal met de toelichting in de Staatscourant worden geplaatst, met uitzondering van de bijlagen 2 en A, die ter inzage worden gelegd bij de netbeheerder van het landelijk hoogspanningsnet, Utrechtseweg 310, Arnhem.   

Den Haag 
25 november 2003    

De 
Minister van Economische Zaken
L.J.Brinkhorst   

### Bijlage  A  

Ligt ter inzage bij de netbeheerder landelijk hoogspanningsnet in Arnhem.  

### Bijlage  B  

####behorend bij artikel III, vijfde lid

*Emissie van kooldioxide door referentie-installaties ten behoeve van het kalenderjaar 2004*  

| Bouwjaar WKK  | Referentie elektriciteit  KRE: emissie kooldioxide referentie (in kg/1000 kWh-elektriciteit)  |--- | Hoogspanning  v ≥ 110 kV  | Middenspanning  0,4 < v < 110 kV  | Laagspanning  v ≤ 0,4 kV  |
|:---|:---|:---|:---|:---|:---|
| 1994 en eerder  | 393,9  | 402,0  | 414,9  |
| 1995  | 390,2  | 398,2  | 410,9  |
| 1996  | 386,5  | 394,4  | 407,0  |
| 1997  | 382,8  | 390,7  | 403,2  |
| 1998  | 379,1  | 387,0  | 399,4  |
| 1999  | 375,1  | 382,8  | 395,0  |
| 2000  | 371,0  | 378,6  | 390,7  |
| 2001  | 366,3  | 373,9  | 385,8  |
| 2002  | 361,8  | 369,3  | 381,0  |
| 2003  | 358,0  | 365,4  | 377,0  |
| 2004  | 354,3  | 361,6  | 373,1  |

| Bouwjaar WKK  | Referentie warmte  KRW: emissie kooldioxide referentie (in kg/GJ-warmte)  |--- | Stoom  t ≥ 140 <sup>o</sup> C  | Heet water  70 ≤ t < 140 <sup>o</sup> C  | Warm water  t < 70 <sup>o</sup> C  | Fornuizen  t ≥ 140 <sup>o</sup> C  |
|:---|:---|:---|:---|:---|:---|:---|
| 1994 en eerder  | 61,46  | 58,70  | 56,51  | 63,55  |
| 1995  | 61,39  | 58,64  | 56,45  | 63,48  |
| 1996  | 61,33  | 58,57  | 56,40  | 63,41  |
| 1997  | 61,26  | 58,51  | 56,34  | 63,33  |
| 1998  | 61,19  | 58,45  | 56,28  | 63,26  |
| 1999  | 61,13  | 58,39  | 56,23  | 63,19  |
| 2000  | 61,06  | 58,33  | 56,17  | 63,12  |
| 2001  | 60,99  | 58,27  | 56,12  | 63,05  |
| 2002  | 60,93  | 58,21  | 56,09  | 62,98  |
| 2003  | 60,87  | 58,16  | 56,06  | 62,91  |
| 2004  | 60,81  | 58,11  | 56,03  | 62,85  |


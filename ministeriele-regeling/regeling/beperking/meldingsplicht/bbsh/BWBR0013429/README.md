<meta http-equiv='Content-Type' content='text/html; charset=utf-8' />

##Regeling beperking meldingsplicht BBSH

De Staatssecretaris van Volkshuisvesting, Ruimtelijke Ordening en Milieubeheer;  
Gelet op [artikel 11d, derde lid, van het Besluit beheer sociale-huursector](../../../../../../AMvB/besluit/beheer/sociale-huursector/BWBR0005686/README.md);
Besluit:    

### Artikel  1  

1.  De meldingsplicht, bedoeld in [artikel 11d, eerste lid, van het Besluit beheer sociale-huursector](../../../../../../AMvB/besluit/beheer/sociale-huursector/BWBR0005686/README.md), is niet van toepassing op voornemens van de toegelaten instelling tot: 

a. het vervreemden van een woongelegenheid, indien de woongelegenheid zal worden bewoond door de eigenaar in de zin van het Burgerlijk Wetboek;  

b. het vervreemden van andere onroerende zaken dan woongelegenheden, en  

c. het vestigen van een recht van erfpacht, van opstal of van vruchtgebruik op andere onroerende zaken dan woongelegenheden.     
2.  De meldingsplicht, bedoeld in [artikel 11d, eerste lid, van het Besluit beheer sociale-huursector](../../../../../../AMvB/besluit/beheer/sociale-huursector/BWBR0005686/README.md), is niet van toepassing op voornemens van organisatieonderdelen van de gemeente als bedoeld in [artikel 46 van dat besluit](../../../../../../AMvB/besluit/beheer/sociale-huursector/BWBR0005686/README.md) tot: 

a. het vervreemden van woongelegenheden en  

b. het verrichten van rechtshandelingen als bedoeld in het eerste lid, onderdelen b en c.     

### Artikel  2  

Deze regeling treedt in werking met ingang van de tweede dag na de datum van uitgifte van de Staatscourant waarin zij wordt geplaatst.  

### Artikel  3  

Deze regeling wordt aangehaald als: Regeling beperking meldingsplicht BBSH.  
Deze regeling zal met de toelichting in de Staatscourant worden geplaatst.   

's-Gravenhage 
20 februari 2002    

De 
Staatssecretaris van Volkshuisvesting, Ruimtelijke Ordening en Milieubeheer, 
J.W.Remkes    

<meta http-equiv='Content-Type' content='text/html; charset=utf-8' />

##Regeling politievluchten

De Minister van Verkeer en Waterstaat,  
Handelend in overeenstemming met de Staatssecretaris van Defensie,

Gelet op [artikel 56 van het Luchtverkeersreglement](../../../../AMvB/luchtverkeersreglement/BWBR0005775/README.md);
Besluit:    

### Artikel  1  

Ten aanzien van vluchten met luchtvaartuigen die in gebruik zijn bij de Nederlandse politie waarbij door het doel van de vlucht niet kan worden voldaan aan het bij of krachtens [artikel 28 van het Luchtverkeersreglement](../../../../AMvB/luchtverkeersreglement/BWBR0005775/README.md) gestelde regels, gelden de volgende nadere regels: 

a. de noodzaak van het uitvoeren van een vlucht met gedoofde lichten blijkt uit een dienstopdracht;  

b. de vlucht wordt vooraf afgestemd met de betrokken luchtverkeersdienst of -diensten, die voorwaarden kan of kunnen stellen ten aanzien van te volgen procedures;  

c. in het vliegplan wordt melding gemaakt van het voornemen om tijdens de vlucht of een deel daarvan de verplichte lichten niet te tonen;  

d. het luchtvaartuig is uitgerust met een goed functionerend radar beantwoordingssysteem (SSR-transponder) met 4096 code mogelijkheden in mode A en automatische hoogterapportering in mode C.    

### Artikel  2  

De beschikking van de directeur-generaal van de Rijksluchtvaartdienst, nr LVB/L 24153 van 1 september 1982 wordt ingetrokken.  

### Artikel  3  

Deze regeling treedt in werking met ingang van 1 januari 1995.  

### Artikel  4  

Deze regeling wordt aangehaald als: Regeling politievluchten. Deze regeling zal met de toelichting in de Staatscourant worden geplaatst.  

's-Gravenhage 
13 december 1994    

De 
Minister van Verkeer en Waterstaat, 
A.Jorritsma-Lebbink    

<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, Landbouw en Innovatie van 26 oktober 2012, nr. WJZ/12327942, houdende regels omtrent de procedure tot aanwijzing van de verzorger van de bemiddelingsdienst als bedoeld in artikel 2.3a van het Besluit universele dienstverlening en eindgebruikersbelangen (Regeling uitbrengen bod aanwijzingsprocedure bemiddelingsdienst)

De Minister van Economische Zaken, Landbouw en Innovatie,  
Gelet op [artikel 9.3, zesde lid, van de Telecommunicatiewet](../../../../../../../wet/telecommunicatiewet/BWBR0009950/README.md);
Besluit:    

### Artikel  1  

1.  Een bod als bedoeld in [artikel 9.3, vijfde lid, van de Telecommunicatiewet](../../../../../../../wet/telecommunicatiewet/BWBR0009950/README.md) wordt uitgebracht door het opgeven van één bedrag per minuut dat via de bemiddelingsdienst een gesprek als bedoeld in [artikel 1.1, onderdeel k, van het Besluit universele dienstverlening en eindgebruikersbelangen](../../../../../../../AMvB/besluit/universele/dienstverlening/en/eindgebruikersbelangen/BWBR0016698/README.md) wordt gevoerd.   
2.  Het in het bod opgegeven bedrag per minuut geldt voor de eerste 10.000.000 minuten dat via de bemiddelingsdienst een gesprek als bedoeld in [artikel 1.1, onderdeel k, van het Besluit universele dienstverlening en eindgebruikersbelangen](../../../../../../../AMvB/besluit/universele/dienstverlening/en/eindgebruikersbelangen/BWBR0016698/README.md) wordt gevoerd. Voor de minuten boven dit aantal wordt het bod geacht te bestaan uit 90% van het opgegeven bedrag per minuut.  

### Artikel  1a  

Aanvullend op de vergoeding per minuut dat via de bemiddelingsdienst een gesprek als bedoeld in [artikel 1.1, onderdeel k, van het Besluit universele dienstverlening en eindgebruikersbelangen](../../../../../../../AMvB/besluit/universele/dienstverlening/en/eindgebruikersbelangen/BWBR0016698/README.md) wordt gevoerd, wordt aan de aanbieder die is aangewezen als verzorger van de bemiddelingsdienst na afloop van ieder kalenderjaar waarin de bemiddelingsdienst wordt verzorgd een van het gebruik onafhankelijk bedrag van € 750.000 per jaar vergoed. 

### Artikel  2  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  3  

Deze regeling wordt aangehaald als: Regeling uitbrengen bod aanwijzingsprocedure bemiddelingsdienst. 
Deze regeling zal met de toelichting in de Staatscourant worden geplaatst.   

Den Haag 
26 oktober 2012   

De 
Minister van Economische Zaken, Landbouw en Innovatie, 
M.J.M. Verhagen     

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport en van de Staatssecretaris van Volksgezondheid, Welzijn en Sport van 16 december 2013, Kenmerk 176586-114158-Z, houdende het opdragen van strafrechtelijke handhaving op terreinen van de Algemene Wet Bijzondere Ziektekosten en van de Zorgverzekeringswet aan de Inspectie SZW (Regeling toedeling strafrechtelijke handhaving AWBZ en Zvw)

De Minister van Volksgezondheid, Welzijn en Sport en de Staatssecretaris van Volksgezondheid, Welzijn en Sport,  
Handelende in overeenstemming met de Minister van Veiligheid en Justitie en de Minister van Sociale Zaken en Werkgelegenheid;

Gelet op [artikel 3, aanhef en onder b, van de Wet op de bijzondere opsporingsdiensten](../../../../../../../../../wet/wet/op/de/bijzondere/opsporingsdiensten/BWBR0019919/README.md);
Besluiten:    

### Artikel  1  

De bijzondere opsporingsdienst, bedoeld in [artikel 2, aanhef en onder d, van de Wet op de bijzondere opsporingsdiensten](../../../../../../../../../wet/wet/op/de/bijzondere/opsporingsdiensten/BWBR0019919/README.md), heeft mede tot taak; 

a. de strafrechtelijke handhaving van de rechtsorde op het terrein van de verstrekking van zorg als bedoeld in [artikel 10 van de Zorgverzekeringswet](../../../../../../../../../wet/zorgverzekeringswet/BWBR0018450/README.md);  

b. de strafrechtelijke handhaving van de rechtsorde op het terrein van de verstrekking van zorg als bedoeld in [artikel 6, eerste en tweede lid, van de Algemene Wet Bijzondere Ziektekosten](../../../../../../../../../wet/algemene/wet/bijzondere/ziektekosten/BWBR0002614/README.md), en  

c. de strafrechtelijke handhaving van de rechtsorde op het terrein van de verstrekking van persoonsgebonden budgetten als bedoeld in [artikel 1.1.1 van de Regeling subsidies AWBZ](../../../../../../../../../ministeriele-regeling/regeling/subsidies/awbz/BWBR0019161/README.md).   

### Artikel  2  

Deze regeling treedt in werking met ingang van 1 januari 2014. 

### Artikel  3  

Deze regeling wordt aangehaald als: Regeling toedeling strafrechtelijke handhaving AWBZ en Zvw. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers   

De 
Staatssecretaris van Volksgezondheid, Welzijn en Sport, 
M.J. van Rijn     

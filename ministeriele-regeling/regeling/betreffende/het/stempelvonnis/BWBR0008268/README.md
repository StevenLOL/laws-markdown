<meta http-equiv='Content-Type' content='text/html; charset=utf-8' />

##Regeling betreffende het stempelvonnis

De Minister van Justitie,  
Gelet op [artikel 378a, tweede lid](../../../../../../wet/wet/van/15/januari/1921/BWBR0001903/README.md), [395a, tweede lid](../../../../../../wet/wet/van/15/januari/1921/BWBR0001903/README.md), [426e, tweede lid](../../../../../../wet/wet/van/15/januari/1921/BWBR0001903/README.md), en [499, tweede lid van het Wetboek van Strafvordering](../../../../../../wet/wet/van/15/januari/1921/BWBR0001903/README.md), en [artikel 48, eerste lid, van de Wet op de economische delicten](../../../../../../wet/wet/op/de/economische/delicten/BWBR0002063/README.md),
Bepaalt:    

### Artikel  1  

De aantekening van het mondeling vonnis als bedoeld in [artikel 378a, tweede lid, van het Wetboek van Strafvordering](../../../../../../wet/wet/van/15/januari/1921/BWBR0001903/README.md) dient de navolgende gegevens te bevatten: 

1. de naam van de politierechter, kinderrechter, of de economische politierechter;  

2. de dag van de uitspraak;  

3. de omstandigheid of de uitspraak bij verstek of op tegenspraak is gedaan;  

4. indien een veroordeling is uitgesproken, de kwalificatie van het strafbare feit dat het bewezenverklaarde oplevert;  

5. de wettelijke voorschriften die zijn toegepast;  

6. de opgelegde straf of maatregel;  

7. de eventuele andere door de rechter genomen beslissingen;  

8. eventueel de bijzondere strafmotivering;  

9. de afstand ter terechtzitting van rechtsmiddelen.    

### Artikel  2  

De aantekening van het mondeling vonnis als bedoeld in [artikel 395a, tweede lid, van het Wetboek van Strafvordering](../../../../../../wet/wet/van/15/januari/1921/BWBR0001903/README.md) dient de navolgende gegevens te bevatten: 

1. de naam van de kantonrechter;  

2. de dag van de uitspraak;  

3. de omstandigheid of de uitspraak bij verstek of op tegenspraak is gedaan;  

4. indien een veroordeling is uitgesproken, de kwalificatie van het strafbare feit dat het bewezenverklaarde oplevert;  

5. de opgelegde straf of maatregel;  

6. de eventuele andere beslissing van de kantonrechter;  

7. de afstand ter terechtzitting van rechtsmiddelen.    

### Artikel  3  

De aantekening van het mondeling vonnis als bedoeld in [artikel 426e, tweede lid, van het Wetboek van Strafvordering](../../../../../../wet/wet/van/15/januari/1921/BWBR0001903/README.md) dient de navolgende gegevens te bevatten: 

1. de naam van de rechter;  

2. de dag van de uitspraak;  

3. de omstandigheid of de uitspraak bij verstek of op tegenspraak is gedaan;  

4. indien een veroordeling is uitgesproken, de kwalificatie van het strafbare feit dat het bewezenverklaarde oplevert;  

5. de wettelijke voorschriften die zijn toegepast;  

6. de opgelegde straf of maatregel;  

7. de eventuele andere door de rechter genomen beslissingen;  

8. eventueel de bijzondere strafmotivering.    

### Artikel  4  

De beschikking van 16 december 1975, Stcrt. 1976, 3, wordt ingetrokken.  

### Artikel  5  

Deze regeling treedt in werking op het tijdstip waarop de [Wet van tot wijziging van de bepalingen uit het Wetboek van Strafvordering betreffende het proces-verbaal van de terechtzitting en het vonnis](../../../../../../wet/wijzigingswet/van/de/bepalingen/uit/het/wetboek/van/strafvordering/etc/BWBR0008254/README.md) in werking treedt.  
Deze regeling zal in de Nederlandse Staatscourant worden geplaatst.   

Den Haag 
2 oktober 1996    

De 
Minister van Justitie, 
W.Sorgdrager    

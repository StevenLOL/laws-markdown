<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 23 mei 2007, nr. VGP/PSL 2770996, houdende de Regeling mandaat- en volmachtverlening aan de GGD’en met betrekking tot de uitvoering van het Warenwetbesluit tatoeëren en piercen

De Minister van Volksgezondheid, Welzijn en Sport,  Besluit:    

### Artikel  1  

In deze regeling wordt verstaan onder: 

a. Minister: de Minister van Volksgezondheid, Welzijn en Sport;  

b. mandaat: de bevoegdheid om in naam van de Minister besluiten te nemen;  

c. gemandateerde: degene aan wie mandaat is verleend;  

d. volmacht: de bevoegdheid om ten behoeve van de Minister namens de Staat der Nederlanden privaatrechtelijke rechtshandelingen te verrichten;  

e. besluit: [Warenwetbesluit tatoeëren en piercen](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md);  

f. retributie: retributie als bedoeld in [artikel 4, tweede lid, van het besluit](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md).    

### Artikel  2  

1.  Aan de in bijlage 1 bij deze regeling genoemde functionarissen of instanties wordt mandaat verleend om: 

a. besluiten te nemen op aanvragen van vergunningen als bedoeld in [artikel 3, eerste lid, van het besluit](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md);  

b. vergunningen in te trekken als bedoeld in [artikel 5 van het besluit](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md);  

c. de hoogte vast te stellen van de retributie.     
2.  Aan de in bijlage 1 bij deze regeling genoemde functionarissen of instanties wordt volmacht verleend om de retributies te innen, die zijn vastgesteld op basis van het eerste lid, onderdeel c.   
3.  De functionarissen en instanties bedoeld in onderscheidenlijk het eerste en het tweede lid, zijn bevoegd aan één of meerdere onder hen ressorterende functionarissen ondermandaat of ondervolmacht te verlenen tot het geheel of gedeeltelijk uitoefenen van de op grond van deze regeling toegekende bevoegdheden.   

### Artikel  3  

1.  Op aanvragen van vergunningen als bedoeld in [artikel 3, eerste lid, van het besluit](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md) wordt door de gemandateerde of door degene aan wie ondermandaat is verleend niet beslist voordat is onderzocht of er een gegronde reden bestaat om aan te nemen dat de ondernemer voor de ruimte waarvoor de vergunning wordt gevraagd, niet zal voldoen aan de voorschriften gesteld bij of krachtens het besluit, dan wel aan de voorschriften gesteld bij of krachtens [artikel 24 van de Warenwet](../../../../../../../../../../../../../wet/warenwet/BWBR0001969/README.md).   
2.  Bij het onderzoek, bedoeld in het eerste lid, wordt door de gemandateerde of degene aan wie ondermandaat is verleend, beoordeeld of voldaan wordt aan [artikel 6, eerste lid, onderdelen a tot en met e, van het besluit](../../../../../../../../../../../../../AMvB/warenwetbesluit/tatoeëren/en/piercen/BWBR0021605/README.md).   
3.  De gemandateerde of degene aan wie ondermandaat is verleend, zal door de Minister geformuleerde en te formuleren beleidsuitgangspunten in acht nemen.   

### Artikel  4  

1.  De in artikel 2, eerste lid, bedoelde besluiten worden als volgt ondertekend: De Minister van Volksgezondheid, Welzijn en Sport, namens deze: (gevolgd door handtekening en naam van de gemandateerde)   
2.  De in artikel 2, derde lid, bedoelde besluiten worden als volgt ondertekend: De Minister van Volksgezondheid, Welzijn en Sport, namens deze: (gevolgd door handtekening en naam van degene aan wie ondermandaat is verleend)   

### Artikel  5  

Deze regeling treedt in werking met ingang van 1 juni 2007.  

### Artikel  6  

Deze regeling wordt aangehaald als: Regeling mandaat- en volmachtverlening aan de GGD’en met betrekking tot de uitvoering van het Warenwetbesluit tatoeëren en piercen.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink  

### Bijlage  1  

####Functionarissen/instanties aan wie mandaat wordt verleend

| --- | --- |
|:---|:---|
| GGD  | Gemandateerde  |
| GGD Amsterdam  | algemeen directeur  |
| GGD Drenthe  | dagelijks bestuur  |
| GGD Eemland  | voorzitter bestuurscommissie  |
| GGD Flevoland  | algemeen directeur  |
| GGD Gelre-IJssel  | dagelijks bestuur  |
| GGD Hart voor Brabant  | directie  |
| GGD Hollands Midden  | algemeen bestuur Regionale Dienst Openbare Gezondheidszorg Hollands Midden  |
| GGD Hollands Noorden  | dagelijks bestuur  |
| GGD Rivierenland  | directeur  |
| GGD Rotterdam-Rijnmond  | algemeen directeur  |
| GGD West-Brabant  | dagelijks bestuur Regeling Openbare Gezondheidszorg West-Brabant  |
| GGD Zaanstreek-Waterland  | algemeen bestuur  |
| GGD Zeeland  | directeur  |
| GGD Zuid-Holland-Zuid  | directeur  |
| GGD Zuidhollandse Eilanden  | dagelijks bestuur  |
| Hulpverlening Gelderland Midden  | directeur Volksgezondheid/GGD  |
| GGD Limburg-Noord  | dagelijks bestuur Regio Limburg-Noord  |
| GGD Regio Nijmegen  | bestuurscommissie  |
| GGD Zuid- Holland West  | directeur  |
| GGD Gooi & Vechtstreek  | dagelijks bestuur Gewest Gooi & Vechtstreek  |
| GGD Zuid Limburg  | dagelijks bestuur  |
| GGD Groningen  | bestuurscommissie GGD  |
| GGD Midden-Nederland  | dagelijks bestuur  |
| GGD IJsselland  | dagelijks bestuur GGD IJsselland  |
| GGD Regio Twente  | bestuurscommissie Openbare Gezondheidszorg  |
| Veiligheids Regio Kennemerland  | dagelijks bestuur  |
| GGD Brabant-Zuidoost  | dagelijks bestuur  |
| GG&GD Utrecht  | directeur  |
| Gemeente Den Haag, Dienst Onderwijs, Cultuur en Welzijn  | directeur Volksgezondheid, GGD Den Haag  |
| GGD Fryslân  | algemeen bestuur Hulpverleningsdienst Fryslân  |


<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 23 juni 2014, nr. WJZ / 14101632, houdende regels voor diergeneeskundigen (Regeling diergeneeskundigen)

De Staatssecretaris van Economische Zaken,  
Gelet op Richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU 2005, L 255) en [artikel 33 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md), de [artikelen 1.1, eerste lid, derde gedachtestreepje, onder 3°](../../../../wet/wet/dieren/BWBR0030250/README.md), [7.7](../../../../wet/wet/dieren/BWBR0030250/README.md), [8.22, tweede lid](../../../../wet/wet/dieren/BWBR0030250/README.md), en [8.36, vijfde lid](../../../../wet/wet/dieren/BWBR0030250/README.md), en [10.1, eerste lid, van de Wet dieren](../../../../wet/wet/dieren/BWBR0030250/README.md), de [artikelen 3.1, derde lid](../../../../AMvB/besluit/diergeneeskundigen/BWBR0035091/README.md), [3.4, derde lid](../../../../AMvB/besluit/diergeneeskundigen/BWBR0035091/README.md), [3.6, derde en vierde lid](../../../../AMvB/besluit/diergeneeskundigen/BWBR0035091/README.md), [3.16](../../../../AMvB/besluit/diergeneeskundigen/BWBR0035091/README.md), [3.18](../../../../AMvB/besluit/diergeneeskundigen/BWBR0035091/README.md), [4.4](../../../../AMvB/besluit/diergeneeskundigen/BWBR0035091/README.md), [5.5](../../../../AMvB/besluit/diergeneeskundigen/BWBR0035091/README.md) en [5.7, eerste en tweede lid, van het Besluit diergeneeskundigen](../../../../AMvB/besluit/diergeneeskundigen/BWBR0035091/README.md) en [artikel 5.8 van het Besluit diergeneesmiddelen](../../../../AMvB/besluit/diergeneesmiddelen/BWBR0032386/README.md);
Besluit:     
### Hoofdstuk  1  

####Algemeen

Treedt in werking per 01-07-2014 

### Artikel  1.1  

####Begripsbepalingen

Treedt in werking per 01-07-2014 

1.  In deze regeling wordt verstaan onder: 

–  *besluit:* [Besluit diergeneeskundigen](../../../../AMvB/besluit/diergeneeskundigen/BWBR0035091/README.md);  

–  *betrokken staat:* betrokken staat als bedoeld in [artikel 1 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md);  

–  *bevoegd gezag:* bestuur van de onderwijsinstelling;  

–  *CIBG:* Agentschap Centraal Informatiepunt Beroepen Gezondheidzorg;  

–  *daartoe beschikbaar gesteld middel:* beschikbaar gesteld formulier als bedoeld in [artikel 4:4 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md) of geopende elektronische weg als bedoeld in [artikel 2:15 van die wet](../../../../wet/algemene/wet/bestuursrecht/BWBR0005537/README.md);  

–  *eindbeslissing:* schriftelijke uitspraak van het veterinair tuchtcollege of het veterinair beroepscollege waarmee: 

1°. de bij het veterinair tuchtcollege of het veterinair beroepscollege ingediende klacht wordt afgedaan;  

2°. de behandeling van de klacht wordt gestaakt in verband met de intrekking van de klacht op of na de zitting;  

3°. de klager niet-ontvankelijk wordt verklaard;  

4°. de klacht kennelijk ongegrond wordt verklaard;  

5°. de zaak wordt afgehandeld na het intrekken van de klacht op grond van [artikel 8.23, tweede lid, van de wet](../../../../wet/wet/dieren/BWBR0030250/README.md);  

6°. een wrakingsverzoek wordt afgehandeld;  

7°. een verschoningsverzoek wordt afgehandeld;    

–  *leerplan dierfysiotherapie:* leerplan dierfysiotherapie, bedoeld in de bijlage bij deze regeling;  

–  *migrerende beroepsbeoefenaar:* migrerende beroepsbeoefenaar als bedoeld in [artikel 1 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md);  

–  *minister:* Minister van Economische Zaken;  

–  *titel na een opleiding:* diploma, certificaat of andere titel die door een daartoe aangewezen bevoegde autoriteit van een betrokken staat is afgegeven ter afsluiting van een beroepsopleiding;  

–  *Richtlijn nr. 2005/36/EG:* Richtlijn nr. 2005/36/EG van het Europees Parlement en de Raad van de Europese Unie van 7 september 2005 betreffende de erkenning van beroepskwalificaties (PbEU 2005, L 255).     
2.  Met Richtlijn nr. 2005/36/EG worden voor de toepassing van deze regeling gelijkgesteld de Overeenkomst betreffende de Europese Economische Ruimte, in het bijzonder waar het gaat om bijlage VII, en de Overeenkomst tussen de Europese Gemeenschap en haar lidstaten, enerzijds, en de Zwitserse Bondsstaat, anderzijds, over het vrije verkeer van personen, in het bijzonder waar het gaat om bijlage III.  

### Hoofdstuk  2  

####Opleidingseisen diergeneeskundigen, niet zijnde dierenartsen

Treedt in werking per 01-07-2014 

### §  1  

####Dierenartsassisent paraveterinair

Treedt in werking per 01-07-2014 

### Artikel  2.1  

####Opleidingseisen dierenartsassistent paraveterinair

Treedt in werking per 01-07-2014 

De kwalificatie van dierenartsassistent paraveterinair, bedoeld in [artikel 3.1, eerste lid, van het besluit](../../../../AMvB/besluit/diergeneeskundigen/BWBR0035091/README.md) heeft ten minste betrekking op de volgende onderwerpen: 

a. voeren (gezelschaps)dieren;  

b. verzorgen (gezelschaps)dieren;  

c. begeleiden voortplanting (gezelschaps)dieren;  

d. nemen van hygiënische maatregelen;  

e. anatomie, fysiologie en pathologie;  

f. instrumentenleer, desinfectie en pathologie;  

g. algemene assistentie en ziekenverzorging;  

h. zoötechniek en gezondheidsleer;  

i. laboratoriumwerkzaamheden;  

j. radiologie;  

k. eerste hulp;  

l. algemene en plaatselijke verdoving, en  

m. beheren van medicijnen.   

### §  2  

####Dierenfysiotherapeut

Treedt in werking per 01-07-2014 

### Artikel  2.2  

####Voorwaarden opleiding dierenfysiotherapeut

Treedt in werking per 01-07-2014 

Een opleiding als bedoeld in [artikel 3.4, eerste lid, onderdeel b, van het besluit](../../../../AMvB/besluit/diergeneeskundigen/BWBR0035091/README.md) geeft ten minste uitvoering aan het leerplan dierfysiotherapie, opgenomen in de bijlage bij deze regeling. 

### Artikel  2.3  

####Examencommissie

Treedt in werking per 01-07-2014 

1.  Het bevoegd gezag van een opleiding stelt een examencommissie in.   
2.  De examencommissie bestaat uit: 

a. de directeur van de opleiding;  

b. de door het bevoegd gezag, na overleg met de directie, aan te wijzen docenten die belast zijn met de verzorging van het onderwijs in de dierfysiotherapeutische vakken, en  

c. een stagebegeleider.     
3.  Het bevoegd gezag van een opleiding benoemt uit de leden van de examencommissie een voorzitter.   
4.  De examencommissie is belast met de zorg voor de organisatie van het examen en een goede gang van zaken tijdens het examen, waaronder in ieder geval wordt verstaan: 

a. het bepalen van de data en tijdstippen voor het afleggen van de onderdelen van het examen en bekendmaking daarvan aan de kandidaten;  

b. het afnemen van het examen, en  

c. het vaststellen van de uitslag van het examen.     
5.  De examencommissie wijst examinatoren aan die zijn belast met het afnemen van de onderdelen van het examen.   
6.  De examencommissie besluit bij meerderheid van stemmen. Bij het staken van de stemmen geeft de stem van de voorzitter de doorslag.  

### Artikel  2.4  

####Deskundigen

Treedt in werking per 01-07-2014 

1.  Het bevoegd gezag kan één of meer deskundigen aanwijzen, welke niet aan de school zijn verbonden, die mede het examen afnemen.   
2.  De aanwijzing, bedoeld in het eerste lid, geschiedt voor een bepaalde tijd.  

### Artikel  2.5  

####Gecommitteerden

Treedt in werking per 01-07-2014 

1.  De minister kan ten behoeve van het examen gecommitteerden aanwijzen.   
2.  Gecommitteerden hebben tot taak zich een oordeel te vormen over het niveau van het examen, de gang van zaken tijdens het examen en de naleving van de bij deze regeling gegeven voorschriften.   
3.  Gecommitteerden kunnen het afnemen van examenonderdelen bijwonen en kennis nemen van het schriftelijk werk van de kandidaten.   
4.  De leden van de examencommissie, bedoeld in artikel 2.3, eerste lid, het bevoegd gezag van een opleiding en de deskundigen, bedoeld in artikel 2.4, eerste lid, verschaffen de gecommitteerden de inlichtingen die zij voor hun taak nodig hebben.   
5.  De gecommitteerden brengen aan de minister verslag uit van hun bevindingen. Een afschrift van het verslag wordt toegezonden aan het bevoegd gezag van de opleiding waarvan het examen is onderzocht.  

### Artikel  2.6  

####Toelating tot het examen

Treedt in werking per 01-07-2014 

Tot het examen, bedoeld in [artikel 3.4, eerste lid, onderdeel c, van het besluit](../../../../AMvB/besluit/diergeneeskundigen/BWBR0035091/README.md), wordt toegelaten degene die: 

a. voldaan heeft aan de eisen gesteld in het leerplan dierfysiotherapie, en  

b. de stage, bedoeld in het leerplan dierfysiotherapie, met de beoordeling goed of voldoende heeft afgerond.   

### Artikel  2.7  

####Stage

Treedt in werking per 01-07-2014 

1.  De stage, bedoeld in het leerplan dierfysiotherapie, wordt door de stagebegeleider van de kandidaat beoordeeld.   
2.  De stagebegeleider drukt zijn beoordeling van kennis, vaardigheid, beroepshouding en inzicht van de kandidaat uit in één van de volgende beoordelingen: 

a. goed;  

b. voldoende;  

c. onvoldoende.    

### Artikel  2.8  

####Voorwaarden aan het examen

Treedt in werking per 01-07-2014 

1.  Het examen, bedoeld in [artikel 3.4, eerste lid, onderdeel c, van het besluit](../../../../AMvB/besluit/diergeneeskundigen/BWBR0035091/README.md), bestaat uit de volgende onderdelen: 

a. onderzoek en behandeling van pathologische afwijkingen bij een paard, en  

b. onderzoek en behandeling van pathologische afwijkingen bij een hond.     
2.  Ieder examenonderdeel wordt door ten minste twee examinatoren beoordeeld.   
3.  De examinatoren drukken hun beoordeling van kennis, vaardigheid, beroepshouding en inzicht van de kandidaat in het examenonderdeel onafhankelijk van elkaar uit in een cijfer van 1 tot en met 10, in de vorm van gehele cijfers.   
4.  De eindcijfers van de examenonderdelen worden door de examinatoren in onderling overleg vastgesteld. Indien de examinatoren niet tot overeenstemming kunnen komen, beslist de voorzitter van de examencommissie.   
5.  Nadat de uitslag van alle examenonderdelen is vastgesteld, wordt de uitslag van het examen vastgesteld door de examencommissie.   
6.  De examencommissie draagt er zorg voor dat het ten behoeve van het behalen van de opleiding gemaakte schriftelijke werk gedurende een jaar na afloop van het laatste examenonderdeel ter inzage voor de kandidaat ter beschikking blijft.  

### Artikel  2.9  

####Uitslag van het examen

Treedt in werking per 01-07-2014 

1.  De examencommissie deelt een kandidaat zo spoedig mogelijk, doch uiterlijk binnen vier weken nadat het laatste examenonderdeel is afgelegd, de uitslag van het examen, bedoeld in [artikel 3.4, eerste lid, onderdeel c, van het besluit](../../../../AMvB/besluit/diergeneeskundigen/BWBR0035091/README.md), mee.   
2.  Een kandidaat is geslaagd indien de examenonderdelen, genoemd in artikel 2.8, eerste lid, ten minste met een cijfer 6 zijn beoordeeld.   
3.  Een kandidaat heeft recht op een herexamen indien één van de examenonderdelen, genoemd in artikel 2.8, eerste lid, met een cijfer 5 en het andere examenonderdeel met ten minste het cijfer 6 is beoordeeld.   
4.  In alle andere gevallen is de kandidaat gezakt.  

### Artikel  2.10  

####Beroep

Treedt in werking per 01-07-2014 

De [artikelen 7.60 tot en met 7.63 van de Wet op het hoger onderwijs en wetenschappelijk onderzoek](../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) zijn van overeenkomstige toepassing op de beoordeling van de stage, de beoordeling van de examenonderdelen en de uitslag van het examen. 

### §  3  

####Embryotransplanteur/-winner

Treedt in werking per 01-07-2014 

### Artikel  2.11  

####Kwalificatie embryotransplanteur

Treedt in werking per 01-07-2014 

1.  De kwalificatie van embryotransplanteur of embryotransplanteur/-winner, bedoeld in [artikel 3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) heeft ten minste betrekking op de volgende onderwerpen: 

a. verzorgen van kunstmatige inseminatie;  

b. verzorgen van spermawinning;  

c. adviseren over vruchtbaarheid en voortplanting, en  

d. verzorgen van embryotransplantatie.     
2.  De kwalificatie van embryotransplanteur of embryotransplanteur/-winner, bedoeld in [artikel 3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) heeft ten minste betrekking op de volgende onderwerpen: 

a. verzorgen van kunstmatige inseminatie;  

b. verzorgen van spermawinning;  

c. adviseren over vruchtbaarheid en voortplanting;  

d. verzorgen van embryotransplantatie, en  

e. verzorgen van embryowinning of eicelwinning.     
3.  Voor de toelating tot embryotransplanteur of embryotransplaneur/-winner zijn in ieder geval de in het eerste onderscheidenlijk tweede lid genoemde onderdelen van de kwalificatie behaald.  

### Artikel  2.12  

####Voorwaarden aan het behalen van de kwalificatie

Treedt in werking per 01-07-2014 

1.  Degene die de kwalificatie van embryotransplanteur of embryotransplanteur/-winner, bedoeld in [artikel 3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) wenst te behalen, toont ten genoegen van de examencommissie, bedoeld in [artikel 7.4.5 van de Wet educatie en beroepsonderwijs](../../../../wet/wet/educatie/en/beroepsonderwijs/BWBR0007625/README.md), aan dat hij ten minste 3.000 eerste inseminaties bij runderen heeft uitgevoerd.   
2.  Degene die de kwalificatie van embryotransplanteur of embryotransplanteur/-winner, bedoeld in [artikel 3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) wenst te behalen, toont ten genoegen van de examencommissie, bedoeld in [artikel 7.4.5 van de Wet educatie en beroepsonderwijs](../../../../wet/wet/educatie/en/beroepsonderwijs/BWBR0007625/README.md) aan dat hij: 

a. de kwalificatie van embryotransplanteur of embryotransplanteur/-winner heeft behaald;  

b. ten minste één jaar als embryotransplanteur of embryotransplanteur/-winner heeft gewerkt, en  

c. ten minste 1.000 embryotransplantaties heeft uitgevoerd.    

### Hoofdstuk  3  

####Toelating, registratie en dienstverlening diergeneeskundigen, niet zijnde dierenartsen

Treedt in werking per 01-07-2014 

### §  1  

####Toelating Nederlands gediplomeerden

Treedt in werking per 01-07-2014 

### Artikel  3.1  

####Aanvraag toelating

Treedt in werking per 01-07-2014 

Een aanvraag tot toelating als bedoeld in [artikel 3.13 van het besluit](../../../../AMvB/besluit/diergeneeskundigen/BWBR0035091/README.md) door een persoon, bedoeld in de [artikelen 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md) of [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md), wordt ingediend bij het CIBG via een daartoe beschikbaar gesteld middel. 

### Artikel  3.2  

####Documenten bij de aanvraag

Treedt in werking per 01-07-2014 

1.  Een aanvraag als bedoeld in artikel 3.1 omvat: 

a. de gegevens, bedoeld in [artikel 4.7, eerste lid, onderdelen a tot en met i, van het besluit](../../../../AMvB/besluit/diergeneeskundigen/BWBR0035091/README.md);  

b. gegevens betreffende de beroepsuitoefening, en  

c. een bewijsstuk, dan wel bewijsstukken, waaruit blijkt dat degene die toelating aanvraagt voldoet aan de voorwaarden, bedoeld in de [artikelen 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md), [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md), die aan de toelating worden gesteld.     
2.  Van een bewijsstuk als bedoeld in het eerste lid, onder c, kan een kopie worden verstrekt die is gewaarmerkt door het bevoegd gezag of een notaris.  

### Artikel  3.3  

####Nederlands gediplomeerden, werkzaam buiten Nederland

Treedt in werking per 01-07-2014 

1.  Onverminderd de bescheiden, bedoeld in artikel 3.2, verstrekt een persoon als bedoeld in artikel 3.1 die werkzaam is of is geweest in een ander land dan Nederland en die voornemens is zijn beroep in Nederland uit te oefenen of te hervatten, bij zijn aanvraag een document niet ouder dan drie maanden, waaruit blijkt dat ten aanzien van hem geen maatregel berustend op een in het buitenland gegeven rechterlijke, tuchtrechtelijke of bestuursrechtelijke beslissing van kracht is op grond waarvan hij zijn rechten tot het beroepsmatig verrichten van diergeneeskundige handelingen in het land waar de beslissing is gegeven, geheel of gedeeltelijk, tijdelijk of blijvend heeft verloren.   
2.  Indien het document, bedoeld in het eerste lid, niet wordt afgegeven door de bevoegde autoriteiten, wordt dit vervangen door een attest afgegeven door een bevoegde gerechtelijke autoriteit, een andere bevoegde overheidsautoriteit, een notaris of een bevoegde beroepsvereniging in het betreffende land waaruit blijkt dat betrokkene tegenover die instantie of functionaris onder ede, dan wel plechtig heeft verklaard dat ten aanzien van hem geen maatregel van kracht is als bedoeld in het eerste lid.   
3.  Van een document of attest, bedoeld in het eerste of tweede lid, wordt het originele exemplaar verstrekt dan wel een kopie daarvan die is gewaarmerkt door de instelling die het document of attest heeft afgegeven dan wel door een notaris.   
4.  Voor zover betrokkene voldoende aannemelijk maakt dat hij redelijkerwijs niet in staat is een document of attest als bedoeld in het eerste of tweede lid, dan wel een kopie daarvan als bedoeld in het derde lid, te verstrekken, wordt hij in de gelegenheid gesteld een eigen verklaring over te leggen inhoudende dat tegen hem geen maatregel van kracht is als bedoeld in het eerste lid.   
5.  Het eerste tot en met vierde lid is onverkort van toepassing voor degene die eerder in het register, bedoeld in [artikel 4.3, eerste lid, van de wet](../../../../wet/wet/dieren/BWBR0030250/README.md) is geregistreerd en wiens registratie niet is doorgehaald.  

### §  2  

####Erkenning opleidingstitels en registratie van migrerende beroepsbeoefenaars

Treedt in werking per 01-07-2014 

### Artikel  3.4  

####Aanvraag erkenning van beroepskwalificaties

Treedt in werking per 01-07-2014 

1.  Een aanvraag tot het verkrijgen van erkenning van beroepskwalificaties als bedoeld in de [Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) ten behoeve van de toelating tot het beroepsmatig verrichten van diergeneeskundige handelingen als bedoeld in [artikel 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md), en [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md), door migrerende beroepsbeoefenaars wordt ingediend bij het CIBG via een daartoe beschikbaar gesteld middel.   
2.  Een aanvraag als bedoeld in het eerste lid wordt tevens aangemerkt als een aanvraag tot toelating als bedoeld in [artikel 3.13 van het besluit](../../../../AMvB/besluit/diergeneeskundigen/BWBR0035091/README.md).   
3.  Het CIBG draagt overeenkomstig [artikel 4.5 van het besluit](../../../../AMvB/besluit/diergeneeskundigen/BWBR0035091/README.md) zorg voor registratie in het register, bedoeld in [artikel 4.3, eerste lid, van de wet](../../../../wet/wet/dieren/BWBR0030250/README.md).  

### Artikel  3.5  

####Documenten bij de aanvraag

Treedt in werking per 01-07-2014 

Bij de aanvraag, bedoeld in artikel 3.4, eerste lid, worden verstrekt: 

a. de documenten, bedoeld in [artikel 13, eerste lid, onderdelen a tot en met c en e van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md);  

b. de gegevens, bedoeld in artikel 3.2, onder a en b, en,  

c. indien de aanvraag en de documenten, bedoeld in [artikel 13, eerste lid, onderdelen b, c en e, van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) in een andere dan de Nederlandse, Duitse of Engelse taal zijn gesteld, een door een beëdigde tolk of vertaler opgestelde vertaling daarvan in één van deze talen.   

### Artikel  3.6  

####Proeve van bekwaamheid

Treedt in werking per 01-07-2014 

1.  Ingeval de minister op grond van [artikel 11 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) een compenserende maatregel noodzakelijk acht en betrokkene een proeve van bekwaamheid gaat afleggen, informeert de minister hem over: 

a. de vakken waarop de proeve van bekwaamheid betrekking heeft;  

b. de wijze waarop de proeve van bekwaamheid wordt afgenomen;  

c. de kosten van de proeve.     
2.  De minister stelt betrokkene zo spoedig mogelijk op de hoogte van het resultaat van de proeve van bekwaamheid.  

### Artikel  3.7  

####Aanpassingsstage

Treedt in werking per 01-07-2014 

Ingeval de minister op grond van [artikel 11 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) een compenserende maatregel noodzakelijk acht en betrokkene een aanpassingsstage gaat afleggen, informeert de minister hem over: 

a. de vakken waarop de aanpassingsstage betrekking heeft;  

b. de wijze waarop de aanpassingsstage wordt uitgevoerd;  

c. de duur van de aanpassingsstage;  

d. in voorkomend geval de aanvullende opleiding die deel uitmaakt van de aanpassingsstage.   

### §  3  

####Toelating beroepsbeoefenaars die geen beroep op de Richtlijn 2005/36/EG kunnen doen

Treedt in werking per 01-07-2014 

### Artikel  3.8  

####Aanvraag toelating

Treedt in werking per 01-07-2014 

Een aanvraag tot toelating tot het beroepsmatig verrichten van diergeneeskundige handelingen als bedoeld in [artikel 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md), en [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) door personen die geen beroep op de Richtlijn 2005/36/EG kunnen doen, wordt ingediend bij het CIBG via een daartoe beschikbaar gesteld middel. 

### Artikel  3.9  

####Documenten bij de aanvraag

Treedt in werking per 01-07-2014 

1.  Bij een aanvraag tot toelating tot het beroepsmatig verrichten van diergeneeskundige handelingen als bedoeld in [artikel 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md), en [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) door een persoon als bedoeld in artikel 3.8 worden de volgende gegevens en documenten verstrekt: 

a. de gegevens, bedoeld in artikel 3.2, eerste lid, onder a en b;  

b. een kopie van het deel van het paspoort dat de persoonsgegevens bevat;  

c. het getuigschrift inzake het betreffende beroep dat door het in het land van herkomst daartoe bij of krachtens de [wet](../../../../wet/wet/dieren/BWBR0030250/README.md) bevoegd verklaarde gezag aan hem is afgegeven;  

d. het programma van de opleiding tot het betreffende beroep, onderverdeeld in theorie- en praktijkvakken, met opgave van de duur van het onderwijs in die vakken, afkomstig van de instelling waarbij het getuigschrift is behaald;  

e. cijferlijsten en beoordelingen van studieresultaten, praktijkperioden of -stages, en dergelijke;  

f. indien in het land van herkomst een door een overheidsorgaan of een organisatie van beoefenaren van het desbetreffende beroep ingesteld register in stand wordt gehouden: een bewijs van inschrijving van hem in dat register, niet ouder dan zes maanden;  

g. een document niet ouder dan drie maanden waaruit blijkt dat ten aanzien van hem geen maatregel berustend op een in het buitenland gegeven rechterlijke, tuchtrechtelijke of bestuursrechtelijke beslissing van kracht is op grond waarvan hij zijn rechten tot het beroepsmatig uitoefenen van diergeneeskundige handelingen in het land waar de beslissing is gegeven, geheel of gedeeltelijk, tijdelijk of blijvend heeft verloren;  

h. bewijsstukken van eventuele beroepservaring.     
2.  De documenten, bedoeld onder c tot en met h, zijn gesteld, dan wel door een beëdigd vertaler vertaald, in de Nederlandse, Engelse of Duitse taal. Van deze documenten kunnen kopieën worden verstrekt die zijn gewaarmerkt door de instelling die deze heeft afgegeven of door een notaris.   
3.  Voor zover betrokkene voldoende aannemelijk maakt dat hij redelijkerwijs niet in staat is een document als bedoeld in het eerste lid, onder g, dan wel een kopie daarvan als bedoeld in het tweede lid, te verstrekken, wordt hij in de gelegenheid gesteld een eigen verklaring over te leggen inhoudende dat tegen hem geen maatregel van kracht is als bedoeld in het eerste lid, onder g.  

### Artikel  3.10  

####Proeve van bekwaamheid en aanpassingsstage

Treedt in werking per 01-07-2014 

De artikelen 3.6 en 3.7 zijn van overeenkomstige toepassing ten aanzien van de aanvragen door personen als bedoeld in artikel 3.8. 

### §  4  

####Wijziging van de bij de toelating verstrekte gegevens

Treedt in werking per 01-07-2014 

### Artikel  3.11  

####Wijziging van bij de toelating verstrekte gegevens

Treedt in werking per 01-07-2014 

1.  Een wijziging van gegevens als bedoeld in [artikel 3.14 van het besluit](../../../../AMvB/besluit/diergeneeskundigen/BWBR0035091/README.md) wordt doorgegeven aan het CIBG via een daartoe beschikbaar gesteld middel.   
2.  Bij een kennisgeving van een wijziging als bedoeld in het eerste wordt het registratienummer, bedoeld in [artikel 4.7, eerste lid, onder j, van het besluit](../../../../AMvB/besluit/diergeneeskundigen/BWBR0035091/README.md), van degene op wie de wijziging betrekking heeft en de door te geven wijziging, dan wel wijzigingen, vermeld.   
3.  Het eerste en tweede lid zijn van overeenkomstige toepassing voor de migrerende beroepsbeoefenaar die een erkenning van beroepskwalificaties als bedoeld in de [Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) is verleend.  

### §  5  

####Tijdelijke en incidentele dienstverrichting

Treedt in werking per 01-07-2014 

### Artikel  3.12  

####Melding vooraf

Treedt in werking per 01-07-2014 

1.  Voor het verrichten van diergeneeskundige handelingen door diergeneeskundigen als bedoeld in de [artikelen 3.1, eerste lid](../../../../AMvB/besluit/diergeneeskundigen/BWBR0035091/README.md), [3.4, eerste lid](../../../../AMvB/besluit/diergeneeskundigen/BWBR0035091/README.md), en [3.6, eerste lid, van het besluit](../../../../AMvB/besluit/diergeneeskundigen/BWBR0035091/README.md) verstrekt een dienstverrichter als bedoeld in [artikel 21 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) voorafgaand aan de eerste dienstverrichting in Nederland aan het CIBG via een daartoe beschikbaar gesteld middel de documenten, bedoeld in [artikel 23, eerste lid, en derde lid, onderdelen a tot en met d, van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md).   
2.  Dienstverrichters als bedoeld in het eerste lid zijn toegelaten tot het verrichten van diergeneeskundige handelingen als bedoeld in [artikel 4.1, eerste lid, van de wet](../../../../wet/wet/dieren/BWBR0030250/README.md).  

### §  6  

####Elektronische handtekening

Treedt in werking per 01-07-2014 

### Artikel  3.13  

####Elektronische handtekening

Treedt in werking per 01-07-2014 

Aanvragen, bedoeld in dit hoofdstuk, worden ondertekend of zijn, voor zover de aanvraag wordt gedaan langs elektronische weg, voorzien van een elektronische handtekening als bedoeld in [artikel 20a, eerste lid, van de Dienstenregeling centraal loket en interne markt informatiesysteem](../../../../ministeriele-regeling/dienstenregeling/centraal/loket/en/interne/markt/informatiesysteem/BWBR0026766/README.md). 

### Hoofdstuk  4  

####Toelating, registratie en dienstverlening dierenartsen

Treedt in werking per 01-07-2014 

### §  1  

####Registratie Nederlands gediplomeerden

Treedt in werking per 01-07-2014 

### Artikel  4.1  

####Aanvraag registratie

Treedt in werking per 01-07-2014 

Een aanvraag tot registratie als bedoeld in [artikel 4.1 van het besluit](../../../../AMvB/besluit/diergeneeskundigen/BWBR0035091/README.md) door een dierenarts die in Nederland zijn opleiding heeft genoten, wordt ingediend bij het CIBG via een daartoe beschikbaar gesteld middel. 

### Artikel  4.2  

####Documenten bij de aanvraag

Treedt in werking per 01-07-2014 

1.  Een aanvraag als bedoeld in artikel 4.1, omvat: 

a. de gegevens, bedoeld in [artikel 4.7, eerste lid, onderdelen a tot en met i, van het besluit](../../../../AMvB/besluit/diergeneeskundigen/BWBR0035091/README.md);  

b. gegevens betreffende de beroepsuitoefening, en  

c. het origineel getuigschrift waaruit blijkt dat aan de degene die de registratie aanvraagt op grond van het afleggen van een examen van een opleiding in het wetenschappelijk onderwijs door een universiteit dan wel de Open Universiteit waarop de [Wet op het hoger onderwijs en wetenschappelijk onderzoek](../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) betrekking heeft, de graad Master op het gebied van de diergeneeskunde is verleend of het getuigschrift waaruit blijkt dat hij het afsluitend examen van de opleiding diergeneeskunde, bedoeld in de Wet op het hoger onderwijs en wetenschappelijk onderzoek, met goed gevolg heeft afgelegd.     
2.  Van een bewijsstuk als bedoeld in het tweede lid, onder c, kan een kopie worden verstrekt die is gewaarmerkt door het bevoegd gezag of door een notaris.  

### Artikel  4.3  

####Voorlopige registratie

Treedt in werking per 01-07-2014 

1.  In afwijking van artikel 4.2, eerste lid, onder c, kan bij de aanvraag tot registratie als bedoeld in [artikel 4.1 van het besluit](../../../../AMvB/besluit/diergeneeskundigen/BWBR0035091/README.md) een verklaring van het bevoegd gezag worden verstrekt dat betrokkene de opleiding met goed gevolg heeft afgelegd.   
2.  De registratie wordt doorgehaald indien betrokkene niet binnen drie maanden na registratie alsnog het origineel getuigschrift of bewijsstukken daarvan als bedoeld in artikel 4.2, eerste lid, dan wel een kopie daarvan als bedoeld in artikel 4.2, tweede lid, heeft verstrekt.  

### Artikel  4.4  

####Registratie Nederlands gediplomeerden, werkzaam in buitenland

Treedt in werking per 01-07-2014 

Artikel 3.3 is van overeenkomstige toepassing voor de dierenarts die zijn opleiding in Nederland heeft genoten en die werkzaam is of is geweest in een ander land dan Nederland en voornemens is zijn beroep in Nederland uit te oefenen of te hervatten. 

### §  2  

####Automatische erkenning opleidingstitels en registratie migrerende beroepsbeoefenaars

Treedt in werking per 01-07-2014 

### Artikel  4.5  

####Eisen opleidingstitel dierenarts

Treedt in werking per 01-07-2014 

De titel na een opleiding op het gebied van de diergeneeskunde, bedoeld in [artikel 1.1, eerste lid, derde gedachtestreepje, onder 3°, van de wet](../../../../wet/wet/dieren/BWBR0030250/README.md) voldoet aan artikel 21, eerste lid, in samenhang met artikel 38 en bijlage V, onder 5.4.2, van Richtlijn nr. 2005/36/EG. 

### Artikel  4.6  

####Uitzondering benaming titel

Treedt in werking per 01-07-2014 

Indien de titel na een opleiding op het gebied van de diergeneeskunde, bedoeld in artikel 4.5, niet voldoet aan de benaming, genoemd in bijlage V, onder 5.4.2, van Richtlijn nr. 2005/36/EG, gaat de titel vergezeld van een verklaring, afgegeven door de bevoegde autoriteit in de desbetreffende betrokken staat waarin wordt bevestigd dat de titel: 

a. is afgegeven ter afsluiting van een opleiding die in overeenstemming is met de voorschriften van artikel 38 van Richtlijn nr. 2005/36/EG, en  

b. door de bevoegde autoriteit van de desbetreffende betrokken staat gelijk wordt gesteld aan de titel, onderscheidenlijk de titels waarvan de benamingen is, onderscheidenlijk zijn opgenomen in bijlage V, onder 5.4.2, van Richtlijn nr. 2005/36/EG.   

### Artikel  4.7  

####Uitzondering opleiding begonnen voor referentiedatum

Treedt in werking per 01-07-2014 

1.  Indien de titel na een opleiding op het gebied van de diergeneeskunde, bedoeld in artikel 4.5, niet voldoet aan de eisen, bedoeld in artikel 38 van Richtlijn nr. 2005/36/EG, en is afgegeven ter afsluiting van een opleiding die is begonnen voor de referentiedatum, genoemd in bijlage V, onder 5.4.2, van Richtlijn nr. 2005/36/EG, gaat de titel vergezeld van een verklaring, afgegeven door de bevoegde autoriteit in de desbetreffende betrokken staat waarin wordt bevestigd dat de bezitter van de titel de werkzaamheden van dierenarts gedurende ten minste drie opeenvolgende jaren tijdens de vijf jaren voorafgaande aan de afgifte van de verklaring daadwerkelijk en op wettige wijze heeft uitgeoefend.   
2.  Het eerste lid is van overeenkomstige toepassing op een titel na een opleiding op het gebied van de diergeneeskunde als bedoeld in het eerste lid die is afgegeven door de bevoegde autoriteit op het grondgebied van de voormalige Duitse Democratische Republiek ter afsluiting van een opleiding, welke is begonnen voor 3 oktober 1990.  

### Artikel  4.8  

####Uitzondering jonge lidstaten

Treedt in werking per 01-07-2014 

1.  Indien de titel na een opleiding op het gebied van de diergeneeskunde, bedoeld in artikel 4.5, is afgegeven: 

a. door de bevoegde autoriteit van het voormalige Tsjecho-Slowakije, of ter verwerving waarvan de opleiding voor 1 januari 1993 is begonnen, voor zover het de Tsjechische Republiek of Slowakije betreft;  

b. door de bevoegde autoriteit van de voormalige Sovjet-Unie, of ter verwerving waarvan de opleiding voor 20 augustus 1991 is begonnen, voor zover het Estland betreft;  

c. door de bevoegde autoriteit van de voormalige Sovjet-Unie, of ter verwerving waarvan de opleiding voor 21 augustus 1991 is begonnen, voor zover het Letland betreft;  

d. door de bevoegde autoriteit van de voormalige Sovjet-Unie, of ter verwerving waarvan de opleiding voor 11 maart 1990 is begonnen, voor zover het Litouwen betreft;  

e. door de bevoegde autoriteit van het voormalige Joegoslavië, of ter verwerving waarvan de opleiding voor 25 juni 1991 is begonnen, voor zover het Slovenië betreft;  

f. door de bevoegde autoriteit van het voormalige Joegoslavië, of ter verwerving waarvan de opleiding voor 8 oktober 1991 is begonnen, voor zover het Kroatië betreft;   wordt voldaan aan het tweede en derde lid.   
2.  De titel gaat vergezeld van een verklaring, afgeven door de bevoegde autoriteit in de desbetreffende betrokken staat waarin wordt bevestigd dat: 

a. de titel op het grondgebied van de betrokken staat dezelfde rechtsgeldigheid heeft als titels na een opleiding op het gebied van de diergeneeskunde die door de bevoegde autoriteit van de betrokken staat worden afgegeven, en  

b. de bezitter van de titel de werkzaamheden van dierenarts gedurende ten minste drie opeenvolgende jaren tijdens de vijf jaren voorafgaande aan de afgifte van de verklaring daadwerkelijk en op wettige wijze heeft uitgeoefend.     
3.  Voor zover het Estland betreft wordt, in afwijking van het tweede lid, onderdeel b, in de verklaring bevestigd dat de bezitter van de titel de werkzaamheden van dierenarts gedurende ten minste vijf opeenvolgende jaren tijdens de zeven jaren voorafgaande aan de afgifte van de verklaring daadwerkelijk en op wettige wijze heeft uitgeoefend.  

### Artikel  4.9  

####Aanvraag registratie

Treedt in werking per 01-07-2014 

Een aanvraag tot registratie door dierenartsen wier opleiding voldoet aan artikel 4.5, dan wel ten aanzien van wie een uitzondering als bedoeld in de artikelen 4.6, 4.7 of 4.8 van toepassing is, wordt ingediend bij het CIBG via een daartoe beschikbaar gesteld middel. 

### Artikel  4.10  

####Documenten bij de aanvraag

Treedt in werking per 01-07-2014 

1.  Een aanvraag als bedoeld in artikel 4.9, omvat: 

a. de gegevens, bedoeld in [artikel 4.7, eerste lid, onderdelen a tot en met i, van het besluit](../../../../AMvB/besluit/diergeneeskundigen/BWBR0035091/README.md);  

b. gegevens betreffende de beroepsuitoefening, en  

c. de door een betrokken staat verleende titel na een opleiding op het gebied van de diergeneeskunde die voldoet aan de eisen in artikel 4.5, dan wel de artikelen 4.6, 4.7 of 4.8;  

d. een document niet ouder dan drie maanden, waaruit blijkt dat ten aanzien van degene die de registratie aanvraagt geen maatregel berustend op een in het buitenland gegeven rechterlijke, tuchtrechtelijke of bestuursrechtelijke beslissing van kracht is, op grond waarvan hij zijn rechten tot de uitoefening van de diergeneeskunde in het land waar de beslissing is gegeven, geheel of gedeeltelijk, tijdelijk of blijvend heeft verloren.     
2.  Indien het document, bedoeld in het eerste lid, onder d, niet wordt afgegeven door de bevoegde autoriteiten, wordt dit vervangen door een attest afgegeven door een bevoegde gerechtelijke autoriteit, een andere bevoegde overheidsautoriteit, een notaris of een bevoegde beroepsvereniging in het betreffende land waaruit blijkt dat betrokkene tegenover die instantie of functionaris onder ede, dan wel plechtig, heeft verklaard dat ten aanzien van hem geen maatregel van kracht is als bedoeld in het eerste lid, onder d.   
3.  Voor zover betrokkene voldoende aannemelijk maakt dat hij redelijkerwijs niet in staat is een document of attest als bedoeld in het eerste lid, onder d, of het tweede lid te verstrekken, wordt hij in de gelegenheid gesteld een eigen verklaring over te leggen inhoudende dat tegen hem geen maatregel van kracht is als bedoeld in het eerste lid, onder d.   
4.  Van een bewijsstuk als bedoeld in het eerste lid, onder c of d, of van het attest, bedoeld in het tweede lid, kan een kopie worden verstrekt die is gewaarmerkt door het bevoegd gezag of door een notaris.   
5.  De titel, bedoeld in het eerste lid, onder c, is gesteld, dan wel door een beëdigd vertaler vertaald, in de taal waarin de getuigschriften zijn weergegeven in bijlage V van de Richtlijn 2005/36/EG. Het document, bedoeld in het tweede lid, onder d, of het attest, bedoeld in het tweede lid, zijn gesteld, dan wel door een beëdigd vertaler vertaald, in het Nederlands, Engels of Duits.  

### §  3  

####Erkenning opleidingstitels en registratie migrerende beroepsbeoefenaars

Treedt in werking per 01-07-2014 

### Artikel  4.11  

####Aanvraag erkenning van beroepskwalificaties

Treedt in werking per 01-07-2014 

1.  Migrerende beroepsbeoefenaars die beschikken over een door betrokken staat verleende titel na een opleiding op het gebied van de diergeneeskunde die niet voldoet aan de eisen, bedoeld in artikel 4.5, en ten aanzien van wie evenmin een uitzondering als bedoeld in artikel 4.6, 4.7 of 4.8 van toepassing is of over een opleidingstitel, onder 2˚, als bedoeld in [artikel 1 van de Algemene wet erkenning EG beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md), worden niet geregistreerd dan nadat door de minister erkenning van beroepskwalificaties is verleend tot het beroepsmatig verrichten van diergeneeskundige handelingen.   
2.  Met betrekking tot een aanvraag tot erkenning van beroepskwalificaties door een persoon , als bedoeld in het eerste lid, zijn de artikelen 3.4, 3.5, 3.6 en 3.7 van overeenkomstige toepassing.  

### §  4  

####Toelating en registratie dierenartsen die geen beroep op de Richtlijn 2005/36/EG kunnen doen

Treedt in werking per 01-07-2014 

### Artikel  4.12  

####Aanvraag toelating

Treedt in werking per 01-07-2014 

Op een aanvraag tot toelating tot het beroepsmatig verrichten van diergeneeskundige handelingen in de volle omvang door personen die geen beroep op de Richtlijn 2005/36/EG kunnen doen zijn de artikelen 3.8, 3.9 en 3.10 van overeenkomstige toepassing. 

### §  5  

####Advies

Treedt in werking per 01-07-2014 

### Artikel  4.13  

####Advisering toelating

Treedt in werking per 01-07-2014 

Alvorens een besluit op een aanvraag als bedoeld in de artikelen 4.11 of 4.12 wordt genomen, wordt de Faculteit Diergeneeskunde van de Rijksuniversiteit te Utrecht advies gevraagd, tenzij de toelating voortvloeit uit verplichtingen opgelegd op grond van internationale overeenkomsten. 

### §  6  

####Tijdelijke en incidentele dienstverrichting

Treedt in werking per 01-07-2014 

### Artikel  4.14  
Treedt in werking per 01-07-2014 

Artikel 3.12 is van overeenkomstige toepassing voor een dienstverrichter als bedoeld in [artikel 21 van de Algemene wet erkenning EG-beroepskwalificaties](../../../../wet/algemene/wet/erkenning/eg-beroepskwalificaties/BWBR0023066/README.md) voor wat betreft de uitoefening van de diergeneeskunde in haar volle omvang. 

### §  7  

####Wijziging registratie

Treedt in werking per 01-07-2014 

### Artikel  4.15  

####Wijziging van bij de registratie verstrekte gegevens

Treedt in werking per 01-07-2014 

Artikel 3.11 is van overeenkomstige toepassing voor het doorgeven van wijziging in gegevens als bedoeld in dit hoofdstuk. 

### §  8  

####Elektronische handtekening

Treedt in werking per 01-07-2014 

### Artikel  4.16  

####Elektronische handtekening

Treedt in werking per 01-07-2014 

Artikel 3.13 is van overeenkomstige toepassing voor aanvragen als bedoeld in dit hoofdstuk. 

### Hoofdstuk  5  

####Diergeneesmiddelen

Treedt in werking per 01-07-2014 

### §  1  

####Administratie diergeneesmiddelen

Treedt in werking per 01-07-2014 

### Artikel  5.1  

####Administratie dierenarts en andere personen

Treedt in werking per 01-07-2014 

1.  Onverminderd [artikel 5.16 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) bevat de administratie van een dierenarts en, in voorkomend geval, een andere persoon als bedoeld in [artikel 5.8, eerste lid, onderdeel c, van het Besluit diergeneesmiddelen](../../../../AMvB/besluit/diergeneesmiddelen/BWBR0032386/README.md): 

a. een afschrift van ieder door een dierenarts of een ander persoon opgesteld recept;  

b. een afschrift van iedere uitslag van een gevoeligheidsbepaling als bedoeld in [artikel 5.7, eerste lid, van het besluit](../../../../AMvB/besluit/diergeneeskundigen/BWBR0035091/README.md).     
2.  [Artikel 5.16 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) is van overeenkomstige toepassing op de toepassing van diergeneesmiddelen door een dierenarts of persoon als bedoeld in het eerste lid, met dien verstande dat in het vierde lid, onderdeel b, onder 4°, onder afgeleverde hoeveelheid wordt verstaan toegepaste hoeveelheid.   
3.  De administratie en de bescheiden die verband houden met de aantekeningen in de administratie worden gedurende vijf jaar bewaard.  

### Artikel  5.2  

####Administratie cascade bij toepassing bij dieren die voor de productie van levensmiddelen zijn bestemd

Treedt in werking per 01-07-2014 

1.  Een dierenarts houdt bij toepassing van een diergeneesmiddel bij dieren die voor de productie van levensmiddelen zijn bestemd overeenkomstig [artikel 5.2 van het besluit](../../../../AMvB/besluit/diergeneeskundigen/BWBR0035091/README.md), gedurende vijf jaar in een administratie de volgende gegevens bij: 

a. de datum waarop de dieren werden onderzocht;  

b. naam en adres van de houder van de dieren;  

c. het aantal behandelde dieren;  

d. de diagnose;  

e. de diergeneeskundige motivering voor de toediening van het diergeneesmiddel;  

f. de voorgeschreven diergeneesmiddelen;  

g. de toegediende dosering;  

h. de duur van de behandeling;  

i. de vastgestelde wachttermijn.     
2.  Het eerste lid is van overeenkomstige toepassing op diervoeders met medicinale werking.   
3.  De administratie en de bescheiden die verband houden met de aantekeningen in de administratie worden gedurende vijf jaar bewaard.  

### Artikel  5.3  

####Aantekening door de dierenarts in administratie houder van dieren

Treedt in werking per 01-07-2014 

1.  Onverminderd de [artikelen 5.16](../../../../ministeriele-regeling/regeling/diergeneesmiddelen/BWBR0032626/README.md) en 5.19 van de Regeling diergeneesmiddelen en artikel 5.2 tekent de dierenarts en, in voorkomend geval, een andere persoon als bedoeld in [artikel 5.8, eerste lid, onderdeel c, van het Besluit diergeneesmiddelen](../../../../AMvB/besluit/diergeneesmiddelen/BWBR0032386/README.md) bij toepassing van een diergeneesmiddel als bedoeld in de [artikelen 2.13](../../../../ministeriele-regeling/regeling/diergeneesmiddelen/BWBR0032626/README.md) en [4.12 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) in de administratie van de houder van dieren aan: 

a. de datum van de behandeling met diergeneesmiddelen voor zover door de dierenarts uitgevoerd;  

b. benaming en, in voorkomend geval, nummer van het diergeneesmiddel;  

c. de identificatie van de behandelde dieren;  

d. de in acht te nemen wachttermijn.     
2.  Indien het diergeneesmiddel, bedoeld in het eerste lid een stof bevat als bedoeld in bijlage II bij Richtlijn 96/22/EG, waarvan toepassing is toegestaan op grond van artikel 4 van die richtlijn, tekent de dierenarts, onverminderd het bepaalde in het eerste lid, in de administratie, bedoeld in het eerste lid, tevens aan: 

a. het doel van de behandeling;  

b. de wijze van toediening van het diergeneesmiddel.     
3.  De administratie en de bescheiden die verband houden met de aantekeningen in de administratie worden gedurende vijf jaar bewaard.  

### Artikel  5.4  

####Informatie van de dierenarts aan de houder van dieren

Treedt in werking per 01-07-2014 

De dierenarts informeert de houder van dieren: 

a. voorafgaand aan de toepassing van een diergeneesmiddel als bedoeld in de [artikelen 5.1](../../../../AMvB/besluit/diergeneeskundigen/BWBR0035091/README.md) en [5.2 van het besluit](../../../../AMvB/besluit/diergeneeskundigen/BWBR0035091/README.md) over de toepassing van middelen in afwijking van de in de vergunning voor het in de handel brengen vermelde toepassing of over de ex tempore bereiding en toepassing van een diergeneesmiddel en over de mogelijk daaraan verbonden risico’s.  

b. onverminderd [artikel 5.16 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) en de artikelen 5.2 en 5.3, bij aflevering of bij het voorschrijven van diergeneesmiddelen als bedoeld in de [artikelen 2.13](../../../../AMvB/besluit/diergeneesmiddelen/BWBR0032386/README.md) en [4.12 van het Besluit diergeneesmiddelen](../../../../AMvB/besluit/diergeneesmiddelen/BWBR0032386/README.md), schriftelijk, indien de diergeneesmiddelen bestemd zijn voor dieren, die gehouden worden voor de productie van levensmiddelen over: 

1º. naam en hoeveelheid van het afgeleverde diergeneesmiddel, en  

2º. de in acht te nemen wachttermijn.     

### Artikel  5.5  

####Voorschrijven diergeneesmiddel

Treedt in werking per 01-07-2014 

Een diergeneesmiddel kan slechts worden voorgeschreven als bedoeld in [artikel 5.8, eerste lid, onderdeel a, van het Besluit diergeneesmiddelen](../../../../AMvB/besluit/diergeneesmiddelen/BWBR0032386/README.md), door een dierenarts, die de medische zorg op zich heeft genomen door ten minste: 

a. de omstandigheden waaronder het dier of de groep dieren wordt gehouden te kennen, en  

b. over de medicatiehistorie van het dier of de groep dieren te beschikken.   

### Artikel  5.6  

####Dierenarts uit een andere EER-lidstaat of Zwitserland

Treedt in werking per 01-07-2014 

1.  Onverminderd de [artikel 5.16 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) en de artikelen 5.2 en 5.3, voert de dierenarts, bedoeld in [artikel 5.9 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md), in het geval door hem een diergeneesmiddel is toegepast of afgeleverd, waarvoor in Nederland geen vergunning voor het in de handel brengen, een vrijstelling of ontheffing is verleend, een administratie die de volgende gegevens bevat: 

a. de behandelde dieren;  

b. naam en adres van de houder van de dieren;  

c. de gestelde diagnose;  

d. het toegepaste en afgeleverde diergeneesmiddel alsmede de voorgeschreven dosis;  

e. de duur van de behandeling;  

f. de door de dierenarts opgegeven wachttermijn, indien voor het betrokken diergeneesmiddel een wachttermijn in acht moet worden genomen.     
2.  De dierenarts, bedoeld in [artikel 5.9 van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md), houdt de administratie, bedoeld in het eerste lid, gedurende drie jaren beschikbaar en toont deze op eerste afroep aan de ingevolge [artikel 17, eerste lid, onderdeel 2, van de Wet op de economische delicten](../../../../wet/wet/op/de/economische/delicten/BWBR0002063/README.md) met de opsporing belaste personen of aan ambtenaren.  

### Artikel  5.7  

####Administratie dierenarts substantie voor paardachtigen

Treedt in werking per 01-07-2014 

Dierenartsen noteren de bijzonderheden van een behandeling met een substantie als bedoeld in [artikel 2.12, onderdeel d, van de Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) in hoofdstuk IX van het identificatiedocument voor paardachtigen, bedoeld in verordening (EG) nr. 504/2008. 

### §  2  

####Gevoeligheidsbepaling bij toepassing aangewezen diergeneesmiddelen

Treedt in werking per 01-07-2014 

### Artikel  5.8  

####Voorwaarden gevoeligheidsbepaling

Treedt in werking per 01-07-2014 

1.  Diergeneesmiddelen die werkzame stoffen bevatten behorende tot de groep van derde en vierde generatie cefalosporinen en fluoroquinolonen en diergeneesmiddelen als bedoeld in [artikel 5.1, eerste lid, onderdeel b](../../../../AMvB/besluit/diergeneeskundigen/BWBR0035091/README.md), of [artikel 5.2, eerste lid, onderdeel b, van het besluit](../../../../AMvB/besluit/diergeneeskundigen/BWBR0035091/README.md) welke een antimicrobiële werking bezitten, worden aangewezen als diergeneesmiddelen, bedoeld in [artikel 5.7, eerste lid, van het besluit](../../../../AMvB/besluit/diergeneeskundigen/BWBR0035091/README.md).   
2.  De gevoeligheidsbepaling wordt uitgevoerd in overeenstemming met de eisen die ingevolge de geldende goede veterinaire praktijken, waaronder gidsen voor goede praktijken als bedoeld in [artikel 8.44 van de wet](../../../../wet/wet/dieren/BWBR0030250/README.md), aan een betrouwbare gevoeligheidsbepaling worden gesteld.  

### Hoofdstuk  6  

####Vergoedingen leden veterinaire tuchtcolleges

Treedt in werking per 01-07-2014 

### Artikel  6.1  

####Vergoedingen leden veterinair tuchtcollege

Treedt in werking per 01-07-2014 

1.  Aan de voorzitter van het veterinair tuchtcollege wordt een vaste vergoeding per maand toegekend, waarbij de salarisschaal wordt vastgesteld op 20% van het maximum van schaal 15 van [bijlage B van het Bezoldigingsbesluit burgerlijke rijksambtenaren 1984](../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  Aan de overige leden en hun plaatsvervangers van het veterinair tuchtcollege wordt een vergoeding per eindbeslissing toegekend van € 95.  

### Artikel  6.2  

####Vergoeding leden veterinair beroepscollege

Treedt in werking per 01-07-2014 

1.  Aan de voorzitter van het veterinair beroepscollege wordt een vaste vergoeding per maand toegekend, waarbij de salarisschaal wordt vastgesteld op 10% van het maximum van schaal 17 van [bijlage B van het Bezoldigingsbesluit burgerlijke rijksambtenaren 1984](../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  Aan de overige leden en hun plaatsvervangers van het veterinair beroepscollege wordt een vergoeding per eindbeslissing toegekend van € 95.  

### Artikel  6.3  

####Vergoedingen bijzondere omstandigheden

Treedt in werking per 01-07-2014 

1.  Indien een bij het veterinair tuchtcollege of het veterinair beroepscollege aanhangig gemaakte zaak vijf werkdagen of minder voorafgaand aan de zitting wordt ingetrokken, wordt aan de personen bedoeld in de artikelen 6.1, tweede lid, en 6.2, tweede lid, een vergoeding toegekend van € 50.   
2.  Aan personen als bedoeld in de artikelen 6.1, tweede lid, en 6.2, tweede lid, tegen wie vijf werkdagen of minder voorafgaand aan de zitting een wrakingsverzoek wordt ingediend, wordt een vergoeding toegekend van € 50 indien het wrakingsverzoek is toegewezen.   
3.  Aan personen als bedoeld in de artikelen 6.1, tweede lid, en 6.2, tweede lid, tegen wie op of na de zitting een wrakingsverzoek wordt ingediend, wordt een vergoeding toegekend van € 80 indien het wrakingsverzoek wordt toegewezen.   
4.  Aan personen als bedoeld in de artikelen 6.1, tweede lid, en 6.2, tweede lid, die tijdens de behandeling van een zaak een verschoningsverzoek hebben gedaan en in die zaak worden vervangen, wordt een vergoeding toegekend van € 50.  

### Artikel  6.4  

####Declaratietermijn

Treedt in werking per 01-07-2014 

Degene die op grond van de artikelen 6.1, 6.2, en 6.3 in aanmerking komt voor een vergoeding dient daarvoor binnen drie maanden na de datum van de eindbeslissing, bedoeld in artikel 1, een declaratie in bij de minister. 

### Artikel  6.5  

####Vergoeding reis- en verblijfkosten

Treedt in werking per 01-07-2014 

Aan de voorzitter, de overige leden en hun plaatsvervangers worden reis- en verblijfskosten toegekend op grond van het [Reisbesluit binnenland](../../../../AMvB/reisbesluit/binnenland/BWBR0005889/README.md) op basis van declaratie achteraf. 

### Hoofdstuk  7  

####Wijziging [Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md) en vrijstelling

Treedt in werking per 01-07-2014 

### Artikel  7.1  

####Wijziging [Regeling diergeneesmiddelen](../../../../ministeriele-regeling/regeling/diergeneesmiddelen/BWBR0032626/README.md)

Treedt in werking per 01-07-2014 

Wijzigt de Regeling diergeneesmiddelen. 

### Artikel  7.2  

####Vrijstelling derde ingreep varkens identificatie en registratie

Treedt in werking per 01-07-2014 

Van het verbod, bedoeld in [artikel 2.8, eerste lid, van de wet](../../../../wet/wet/dieren/BWBR0030250/README.md) en [artikel 2.7, tweede lid, van het besluit](../../../../AMvB/besluit/diergeneeskundigen/BWBR0035091/README.md) wordt, voor zover aan het eerste lid van laatstbedoeld artikel wordt voldaan, vrijstelling verleend voor het verrichten van de lichamelijke ingreep, bedoeld in [artikel 2.6, onderdeel c, van het besluit](../../../../AMvB/besluit/diergeneeskundigen/BWBR0035091/README.md) voor zover het betreft het aanbrengen van één oormerk in een oor bij zeugen en gelten kennelijk bestemd voor de fokkerij ten behoeve van herkenning van het dier bij het voederen in groepshuisvesting naast de bij of krachtens enig ander wettelijk voorschrift voorgeschreven of toegestane identificatie-ingrepen, tot het tijdstip waarop een besluit tot een daartoe strekkende wijziging van het besluit in werking treedt. 

### Hoofdstuk  8  

####Slotbepalingen

Treedt in werking per 01-07-2014 

### Artikel  8.1  

####Intrekken regelingen

Treedt in werking per 01-07-2014 

De [Regeling erkenning EG-beroepskwalificaties uitoefening van de diergeneeskunde](../../../../ministeriele-regeling/regeling/erkenning/eg-beroepskwalificaties/uitoefening/van/de/etc/BWBR0024505/README.md) wordt ingetrokken. 

### Artikel  8.2  

####Inwerkingtreding

Treedt in werking per 01-07-2014 

Deze regeling treedt in werking met ingang van 1 juli 2014. 

### Artikel  8.3  

####Citeertitel

Treedt in werking per 01-07-2014 

Deze regeling wordt aangehaald als: Regeling diergeneeskundigen. 
Deze regeling zal met de toelichting in de Staatscourant worden geplaatst.   

's-Gravenhage 
23 juni 2014   

De 
Staatssecretaris van Economische Zaken, 
S.A.M. Dijksma    

### Bijlage 

####behorende bij de artikelen 2.2 tot en met 2.10  van de Regeling diergeneeskundigen

Treedt in werking per 01-07-2014 

####Leerplan dierfysiotherapie

### 1  

####Beroepsomschrijving

De dierenfysiotherapeut richt zich in het bijzonder op honden, katten en paarden en in meer algemene zin op de gehouden diersoorten. De dierfysiotherapie is met name gericht op het bewegingsapparaat. De kennis en vaardigheden van de dierenfysiotherapeut hebben betrekking op: 

– de mogelijkheden en de voorwaarden voor bewegend functioneren;  

– de oorzaken van het disfunctioneren;  

– fysiotherapeutische onderzoekmethodes inzake disfuncties;  

– het samenstellen en uitvoeren van behandelprogramma's om invloed uit te oefenen op het functioneren waardoor stoornissen zijn te voorkomen, op te heffen of verergering is tegen te gaan.   De dierenfysiotherapeut maakt een keuze uit één of meer behandelmethoden zoals massagetherapie, bewegingstherapie, en fysische therapie in engere zin. Hij richt zich op de bestrijding van pijn, op het optimaliseren van spiertonus en van de houdings- en bewegingscoördinatie waaronder beïnvloeding van de mobiliteit en op training van het algemeen en locaal uithoudingsvermogen. Verder richt de dierfysiotherapie zich op de perifere circulatie alsmede de functie van de huid. De diergeneeskundige handelingen die door een toegelaten en geregistreerde dierenfysiotherapeut mogen worden verricht, zijn genoemd in het [Besluit diergeneeskundigen](../../../../AMvB/besluit/diergeneeskundigen/BWBR0035091/README.md). 

### 2  

####Leerdoelen

### A  

####Functionele Morfologie

De cursist heeft kennis van: 

1. de topografie van het skelet, gewrichten en spieren van hals, rug, voor- en achterbeen, waaronder de pezen en ligamenten;  

2. de (globale) bouw en functie van het ruggenmerg, belangrijke perifere zenuwen en de vascularisatie;  

3. de positie en verhoudingen van organen in hals, borst- en buikholte behorend tot digestietractus, respiratietractus, urogenitaaltractus, circulatieapparaat en lymphknopen;  

4. de specifieke morfologie van de huid en adnexa;  

5. biomechanica; m.n. de biomechanica van de pezen en ligamenten, de statica en de functionele anatomie alsmede de kinematica.   De cursist kan: 

6. de oriëntatie en palpatie van alle onderhuidse structuren, die voor een effectieve behandeling van het bewegingsapparaat van belang kunnen zijn (Anatomie in vivo), aan het levende dier uitvoeren.   

### B  

####Fysiologie

De cursist heeft kennis van: 

a. Inspanningsfysiologie 

1. normale arbeidsprestaties voor de gebruiksgroepen;  

2. de normale houding en gang;  

3. bestaande trainingsmethoden;  

4. parameters ter bepaling van het trainingsniveau.    

b. Pijn 

5. de herkenning van pijngedrag;  

6. pijn als motivationele factor;  

7. bestrijding van pijn.    

c. Het normale herstelmechanisme van letsel aan botten, kraakbeen, pezen en weke delen.   

### C  

####Ziektekunde van orgaansystemen

De cursist heeft kennis van: 

a. Orthopedie 

1. aandoeningen van het bewegingsapparaat, met name van gewrichten, banden, pezen en spieren zowel aangeboren als verkregen;  

2. deformiteiten van de wervelkolom, zowel acuut traumatisch als geleidelijk ontstaan.    

b. Traumatologie 

3. gesloten letsels, wonden en fracturen;  

4. behandelingsmogelijkheden en behandelingsonmogelijkheden;  

5. consequenties voor het functioneren van het dier;  

6. het klinische beeld van shock;  

7. EHBO-maatregelen bij ernstig letsel.    

c. Neurologie 

8. aandoeningen van infectieuze aard;  

9. letsels van de perifere motorische zenuwen, uitvals- en prikkelingsverschijnselen van de perifere motorische en sensibele zenuwen; zowel symmetrisch als a-symmetrisch en neurotrope spieratrofie.    

d. Dermatologie 

10. aandoeningen van de huid van infectieuze, met name de zoönosen, en niet infectieuze aard, voor zover zij voor de uitoefening van fysiotherapie bij dieren relevant zijn;  

11. aandoeningen van hoornige structuren waaronder hoef en zoolkussen.    

e. Inwendige ziekten 

12. herkennen van ziekten, aandoeningen, stoornissen aan de respiratietractus, hart- en circulatieapparaat, digestietractus, urogenitaaltractus, voor zover zij voor de uitoefening van fysiotherapie bij dieren relevant zijn.    

f. Infectieziekten en zoönosen 

13. herkennen van infectieziekten en zoönosen.     

### D  

####Farmacologie

De cursist heeft kennis van: 

1. pijnstillers en tranquillizers zodat hij de invloed daarvan op het gedrag en de behandelingseffecten kan interpreteren en de gevallen waarin sprake is van doping kan herkennen.   

### E  

####Zoötechniek

De cursist heeft kennis van: 

1. de meest gangbare termen in de zoötechniek;  

2. de meest voorkomende rassen en hun gebruiksdoel en het geven van uitvoering aan het opmaken van een signalement;  

3. de specifieke gedragspatronen en de meest voorkomende gedragsafwijkingen;  

4. het hanteren van een dier, ook na een ongeval;  

5. de samenstelling van voedermiddelen, voederbehoeften, voedingsmethoden en eetgewoonten voor zover van belang voor het bewegingsapparaat;  

6. het harnachement van het paard en de invloed daarvan op houding en beweging;  

7. de invloed van het orthopedisch beslag op het houdings- en bewegingsapparaat.   

### F  

####Fysiotherapie

De cursist heeft kennis van: 

1. de implicaties van de anatomische bouw, de fysiologische- en pathofysiologische reactiemechanismen en het gedrag van het dier in vergelijking met de mens;  

2. de theoretische grondslag en de praktische uitvoering van een klinisch onderzoek bij het dier;  

3. indicaties en contra-indicaties op het gebied van de fysiotherapie in de diergeneeskunde.   De cursist kan: 

4. op basis van de diagnose van de dierenarts via een fysiotherapeutische werkdiagnose tot een doel van behandeling komen; 

a. Bewegingstherapie De cursist kan bewegingstherapieën uitvoeren met als behandelingsdoel; 

1. gewrichtsmobilisatie;  

2. spierfunctieverbetering, waaronder spierkracht, spiertonus en spierlengte;  

3. verbetering van het algehele uithoudingsvermogen;  

4. verbetering van de stabilisatie van het gewricht, met name door verbetering van de proprioceptie, spierkracht en het artho kinethische reflex mechanisme (AKRM);  

5. pijnvermindering;    

b. Massagetherapie De cursist kan massage-therapie uitvoeren met als behandelingsdoel: 

1. pijnvermindering;  

2. detonisering van musculatuur;  

3. tonisering van musculatuur;  

4. verbetering van de circulatie: arterieel, veneus en lymfatisch.  

5. mobilisering van huid en onderhuids bindweefsel;    

c. Fysische therapie in engere zin De cursist kan fysische therapie in engere zin uitvoeren met de volgende behandeldoeleinden: 

1. pijnvermindering;  

2. beïnvloeding van metabole processen;  

3. beïnvloeding van de circulatie;  

4. verbetering van de wondgenezing en fractuurgenezing;  

5. mobilisering;  

6. beïnvloeding van de musculaire tonus;    

d. Voorlichting De student is in staat om over de medische- en dierfysiotherapeutisch-diagnostische gegevens schriftelijk en mondeling te communiceren met de eigenaar van de patiënt, de eventuele verwijzer of andere betrokkenen. De student is in staat voorlichting te geven in de preventieve en curatieve sfeer.     

### 3  

####Opleidingsprogramma

### A  

####Toelatingsvoorwaarden

Het bezit van een getuigschrift als bedoeld in [artikel 28 van de Wet op de beroepen in de individuele gezondheidszorg](../../../../wet/wet/op/de/beroepen/in/de/individuele/gezondheidszorg/BWBR0006251/README.md). 

### B  

####Opleidingsprogramma:

De opleiding bestaat uit theoretisch onderwijs, dat een tijdsperiode van maximaal twee jaar beslaat, en een stageperiode. Het theoretisch onderwijs en de stageperiode zijn erop gericht dat de cursist voldoet aan de door de minister vastgestelde eisen die zijn verwoord in de leerdoelen, bedoeld in hoofdstuk 2 van dit leerplan. 
### *– Inrichting van het theoretisch onderwijs* 

Het onderwijs beslaat een tijdsperiode van maximaal twee jaar. Voordat de cursist wordt toegelaten tot het examen van de opleiding fysiotherapie bij dieren, voldoet deze aan de eisen gesteld in het leerplan van deze opleiding. In het theoretisch onderwijs worden de volgende programmaonderdelen gedoceerd en getoetst: 

A. Functionele morfologie;  

B. Fysiologie;  

C. Ziektekunde van orgaansystemen;  

D. Farmacologie;  

E. Zoötechniek;  

F. Fysiotherapie bij dieren.   
### *– Inrichting stage* 

De stage is een onderdeel van de opleiding tot dierenfysiotherapeut. De stage heeft tot doel de cursisten in de gelegenheid te stellen hun kennis, inzicht en vaardigheden op het gebied van de dierfysiotherapie onder begeleiding te oefenen en te hanteren, zodat zij aan het einde van de opleiding tot dierenfysiotherapeut zelfstandig beroepsmatig kunnen functioneren. Tijdens de stageperiode, welke geen vast omschreven tijdsperiode omvat, dient de stagiaire ten minste 36 behandelingen te hebben bijgewoond of uitgevoerd. Daarbij wordt ernaar gestreefd dat de werkdiagnose door de betreffende cursist wordt gesteld. Deze handelingen dienen zo veel mogelijk gelijkwaardig verdeeld te worden over de onderdelen hond en paard. Van ten minste twee casus wordt een verslag gemaakt, waaronder minimaal één casus binnen het onderdeel hond en één casus binnen het onderdeel paard. De stagiaire kan voor de casus hond van een ander stageadres gebruik maken dan voor de casus paard, doch slechts met voorafgaande toestemming van de opleiding kan van meer dan twee stageadressen gebruik gemaakt worden. 
### *– Stagereglement* 

De onderwijsinstelling is verantwoordelijk voor de organisatie van de stage. De onderwijsinstelling is verantwoordelijk voor het toewijzen van stage adressen. In samenspraak met de stagebegeleider en de onderwijsinstelling kan de stagiaire een ander stageadres toegewezen worden. De stagiair dient zich te houden aan de interne regels van de stage-instelling. De stagiair heeft de verplichting van geheimhouding omtrent al hetgeen hem als geheim is toevertrouwd of waarvan hij het vertrouwelijk karakter moet begrijpen. De stagiaire heeft recht op goede begeleiding. Bij de stagebeoordeling ‘onvoldoende’ zal de stage in gelijke categorie maar op een ander adres moeten worden overgedaan. Bij herhaald ‘onvoldoende’ is het in belang van alle betrokkenen dat de stagiaire met de stage stopt. 
### *– Bij de stage betrokkenen* 

Stagiair: een cursist van de onderwijsinstelling die, in de dierfysiotherapie bij dierenpraktijk van de stagebegeleider, onder begeleiding van de stagebegeleider en onder controle van de onderwijsinstelling activiteiten ontplooit ter realisering van de doelstellingen van de stage. Stagebegeleider: beroepskracht die werkzaam is in en toegelaten is tot het verrichten van dierfysiotherapie en zich bezig houdt met de praktische en patiëntgerichte begeleiding van de stagiaire. De taken van een stagebegeleider zijn in ieder geval: 

1. het onder zijn leiding laten verrichten van een onderzoek;  

2. het in overleg met de stagiair initiëren van een behandelplan en het begeleiden hiervan;  

3. het helpen verwerken en evalueren van probleemsituaties in de relatie met de patiënten;  

4. het beoordelen van het functioneren van de stagiair;  

5. het bespreken van de stagebeoordeling met de stagiair en een vertegenwoordiger van de onderwijsinstelling.   Onderwijsinstelling: de organisatie welke een opleiding tot dierenfysiotherapeut verzorgt en via een door haar aangewezen vertegenwoordiger contact houdt met de stagiair en de stagebegeleider. 
### *– Einddoel stage* 

De stagiair kan op een juiste wijze het contact met de patiënt leggen, waardoor de patiënt het onderzoek of de behandeling accepteert. De stagiaire is in staat met behulp van de verstrekte onderzoeksgegevens van de dierenarts zelfstandig anamnese, inspectie en onderzoek af te nemen, of uit te voeren en een behandelingsplan in te stellen of uit te voeren. 


<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 13 oktober 2013, PO/F&V/552108 tot het verstrekken van bijzondere en aanvullende bekostiging voor personeelskosten ten behoeve van de werkgelegenheid voor jonge leerkrachten (Regeling bijzondere en aanvullende bekostiging jonge leerkrachten)

De Staatssecretaris van Onderwijs, Cultuur en Wetenschap, handelende in overeenstemming met de Staatssecretaris van Economische Zaken;  
Gelet op [artikel 123, eerste lid, van de Wet op het primair onderwijs](../../../../../../../../../wet/wbo/BWBR0003420/README.md), [artikel 120, eerste lid, van de Wet op de expertisecentra](../../../../../../../../../wet/isovso/BWBR0003549/README.md), [artikel 85a van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en [artikel 2.2.3, tweede lid, van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a.  *WPO:* [Wet op het primair onderwijs](../../../../../../../../../wet/wbo/BWBR0003420/README.md);  

b.  *WEC:* [Wet op de expertisecentra](../../../../../../../../../wet/isovso/BWBR0003549/README.md);  

c.  *WVO:* [Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md);  

d.  *bijzondere bekostiging:* bijzondere bekostiging voor personeelskosten als bedoeld in [artikel 123, eerste lid, van de WPO](../../../../../../../../../wet/wbo/BWBR0003420/README.md) en [artikel 120, eerste lid, van de WEC](../../../../../../../../../wet/isovso/BWBR0003549/README.md).  

e.  *aanvullende bekostiging:* aanvullende bekostiging voor personeelskosten als bedoeld in [artikel 85a, eerste lid, van de WVO](../../../../../../../../../wet/wet/op/het/voortgezet/onderwijs/BWBR0002399/README.md);  

f.  *basisschool:* basisschool als bedoeld in [artikel 1 van de WPO](../../../../../../../../../wet/wbo/BWBR0003420/README.md);  

g.  *speciale school voor basisonderwijs:* speciale school voor basisonderwijs als bedoeld in [artikel 1 van de WPO](../../../../../../../../../wet/wbo/BWBR0003420/README.md);  

h.  *school voor (voortgezet) speciaal onderwijs:* school voor speciaal onderwijs, voor voortgezet speciaal onderwijs of voor speciaal en voortgezet speciaal onderwijs als bedoeld in [artikel 1 van de WEC](../../../../../../../../../wet/isovso/BWBR0003549/README.md);  

i.  *school voor voortgezet onderwijs:* een school voor voortgezet onderwijs als bedoeld in [artikel 1 van de WVO](../../../../../../../../../wet/wet/temporisering/van/de/uitbetaling/van/investeringsbijdragen/en/etc/BWBR0005130/README.md) of een agrarisch opleidingscentrum als bedoeld in [artikel 1.3.3 van de Wet educatie en beroepsonderwijs](../../../../../../../../../wet/wet/educatie/en/beroepsonderwijs/BWBR0007625/README.md), voor zover daaraan voorbereidend beroepsonderwijs verzorgd wordt;  

j.  *leerling voortgezet onderwijs:* leerling als bedoeld in [artikel 7 van het Bekostigingsbesluit W.V.O.](../../../../../../../../../AMvB/bekostigingsbesluit/wvo/BWBR0005672/README.md) of [artikel 2.1.2, onderdeel g, van het Uitvoeringsbesluit WEB](../../../../../../../../../AMvB/uitvoeringsbesluit/web/BWBR0010646/README.md) die op 1 oktober voorafgaand aan het kalenderjaar waarvoor de aanvullende bekostiging wordt verstrekt aan een school is ingeschreven.   

### Artikel  2  

####Bijzondere bekostiging

1.  Voor het schooljaar 2013–2014 ontvangt het bevoegd gezag van een basisschool, het bevoegd gezag van een speciale school voor basisonderwijs en het bevoegd gezag van een school voor (voortgezet) speciaal onderwijs bijzondere bekostiging voor personeelskosten ten behoeve van de werkgelegenheid van jonge leerkrachten.   
2.  De bijzondere bekostiging, bedoeld in het eerste lid, bedraagt € 52,85 per leerling.   
3.  Het leerlingenaantal wordt vastgesteld overeenkomstig [artikel 121 van de WPO](../../../../../../../../../wet/wbo/BWBR0003420/README.md) en [artikel 118 van de WEC](../../../../../../../../../wet/isovso/BWBR0003549/README.md). Het leerlingenaantal van een basisschool als bedoeld in [titel B van het Besluit trekkende bevolking WPO](../../../../../../../../../AMvB/besluit/trekkende/bevolking/wpo/BWBR0003833/README.md) is voor de toepassing van dit artikel vastgesteld op 20.   
4.  De bijzondere bekostiging op grond van deze regeling die het bevoegd gezag voor de school, als bedoeld in artikel 2, eerste lid ontvangt wordt bepaald door het leerlingenaantal van de school te vermenigvuldigen met het in het tweede lid genoemde bedrag per leerling.  

### Artikel  3  

####Aanvullende bekostiging

1.  Voor het jaar 2013 ontvangt het bevoegd gezag van een school voor voortgezet onderwijs bekostiging voor personeelskosten ten behoeve van de werkgelegenheid van jonge leerkrachten.   
2.  De aanvullende bekostiging, bedoeld in het eerste lid, bedraagt € 69,35 per leerling voortgezet onderwijs.   
3.  De aanvullende bekostiging op grond van deze regeling die het bevoegd gezag voor de school, als bedoeld in eerste lid ontvangt wordt bepaald door het aantal aan die school ingeschreven leerlingen voortgezet onderwijs te vermenigvuldigen met het tweede lid genoemde bedrag per leerling voortgezet onderwijs.  

### Artikel  4  

####Betaling

De bijzondere bekostiging bedoeld in artikel 2 en de aanvullende bekostiging bedoeld in artikel 3 wordt in december 2013 uitbetaald. 

### Artikel  5  

####Verantwoording bijzondere en aanvullende bekostiging

De bijzondere en aanvullende bekostiging op grond van deze regeling wordt verantwoord in de jaarrekening en de jaarverslaglegging, zoals bedoeld in de [Regeling jaarverslaggeving onderwijs](../../../../../../../../../ministeriele-regeling/regeling/jaarverslaggeving/onderwijs/BWBR0023132/README.md). 

### Artikel  6  

####Inwerkingtreding

Deze regeling treedt in werking met ingang van de dag na de dagtekening van de Staatscourant waarin zij wordt geplaatst. 

### Artikel  7  

####Citeertitel

Deze regeling wordt aangehaald als: Regeling bijzondere en aanvullende bekostiging jonge leerkrachten. 
Deze regeling wordt met de toelichting in de Staatscourant geplaatst.  

De 
Staatssecretaris van Onderwijs, Cultuur en Wetenschap, 
S. Dekker.     

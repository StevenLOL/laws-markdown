<meta http-equiv='Content-Type' content='text/html; charset=utf-8' />

##Regeling monsterrol en monsterboekje zeevaart

De Minister van Verkeer en Waterstaat;  
Gelet op [artikel 34, eerste en tweede lid](../../../../../../../wet/wet/zeevarenden/BWBR0009124/README.md), en [artikel 36 van de Zeevaartbemanningswet](../../../../../../../wet/wet/zeevarenden/BWBR0009124/README.md), in verband met de [artikelen 93](../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md), [95](../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md), [97](../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md) en [103 van het Besluit zeevaartbemanning handelsvaart en zeilvaart](../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md), alsmede met de [artikelen 49](../../../../../../../AMvB/besluit/zeevisvaartbemanning/BWBR0012790/README.md), [51](../../../../../../../AMvB/besluit/zeevisvaartbemanning/BWBR0012790/README.md), [53](../../../../../../../AMvB/besluit/zeevisvaartbemanning/BWBR0012790/README.md) en [59 van het Besluit zeevisvaartbemanning](../../../../../../../AMvB/besluit/zeevisvaartbemanning/BWBR0012790/README.md),
Besluit:    

### Artikel  1  

Het model van de monsterrol wordt vastgesteld zoals opgenomen in de bijlage bij deze regeling.  

### Artikel  2  

1.  De kapitein zendt binnen één dag na het opmaken of wijzigen van de monsterrol een exemplaar hiervan aan de scheepsbeheerder.   
2.  De scheepsbeheerder stelt de Minister van Infrastructuur en Milieu binnen vijf werkdagen na ontvangst schriftelijk in kennis van het feit dat hij de voor het eerst opgemaakte monsterrol dan wel een wijziging daarop van de kapitein van een bepaald schip heeft ontvangen.   
3.  De scheepsbeheerder bewaart de aldus opgemaakte monsterrollen geordend naar individueel schip en naar datum, en wel zodanig dat het laatste exemplaar steeds de actuele en volledige bemanning weergeeft.   
4.  Per individueel schip is een kopie van het voor dat schip geldende bemanningscertificaat gevoegd, alsmede indien van toepassing een kopie van de beschikking waarbij ontheffing is verleend van de nationaliteitseis voor de kapitein.   
5.  De scheepsbeheerder heeft zijn administratie zodanig ingericht, dat van de op de monsterrol genoemde bemanningsleden per bemanningslid onverwijld inzicht kan worden gegeven in: 

a. de door de Minister van Infrastructuur en Milieu afgeven vaarbevoegdheid alsmede de eventuele ontheffing daarvan;  

b. het voldoen aan de lichamelijke gezondheidseisen, alsmede die voor ogen en oren.     

### Artikel  3  

Met inachtneming van [artikel 5:17 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) kan de Minister van Infrastructuur en Milieu de scheepsbeheerder schriftelijk verplichten de monsterrollen gedurende een bepaalde periode onverwijld aan hem toe te sturen.  

### Artikel  4  

Naast de kapitein zijn de volgende personen of instellingen bevoegd tot het maken van de hierna omschreven aantekeningen in het monsterboekje van een zeevarende: 

a. tot het maken van aantekeningen betreffende het door deze zeevarende met goed gevolg hebben afgesloten van een veiligheidstraining, zoals bedoeld in de [artikelen 63 tot en met 85 van het Besluit Zeevaartbemanning handelsvaart en zeilvaart](../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md), onderscheidenlijk de [artikelen 44 tot en met 47 van het Besluit zeevisvaartbemanning](../../../../../../../AMvB/besluit/zeevisvaartbemanning/BWBR0012790/README.md): het bevoegd gezag van een door de Minister erkende opleiding als bedoeld in [artikel 19, tweede lid, onderdeel b, van de Zeevaartbemanningswet](../../../../../../../wet/wet/zeevarenden/BWBR0009124/README.md);  

b. tot het maken van aantekeningen van een gunstige uitslag van een onderzoek op tuberculose: een bevoegd geneeskundige als bedoeld in artikel 100, eerste lid, van het Besluit Zeevaartbemanning handelvaart en zeilvaart, onderscheidenlijk [artikel 63, eerste lid, van het Besluit zeevisvaartbemanning](../../../../../../../AMvB/besluit/zeevisvaartbemanning/BWBR0012790/README.md).    

### Artikel  5  

Deze regeling treedt in werking op het tijdstip waarop [paragraaf 1](../../../../../../../wet/wet/zeevarenden/BWBR0009124/README.md) van [Hoofdstuk 4 van de Zeevaartbemanningswet](../../../../../../../wet/wet/zeevarenden/BWBR0009124/README.md) in werking treedt.  

### Artikel  6  

Deze regeling wordt aangehaald als: Regeling monsterrol en monsterboekje zeevaart.  
Deze regeling zal met de toelichting in de Staatscourant worden geplaatst.   

De 
Minister van Verkeer en Waterstaat, 
T.Netelenbos   

### Bijlage  

Niet opgenomen.  

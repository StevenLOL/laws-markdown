<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 25 oktober 2012, nr. 2012-0000602640, houdende de vergoeding van de voorzitter en overige leden van de Commissie Integriteit Overheid

De Minister van Binnenlandse Zaken en Koninkrijksrelaties,  
Gelet op [artikel 2 van de Wet vergoedingen adviescolleges en commissies](../../../../../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

Aan de voorzitter en de overige leden van de commissie, genoemd in [artikel 3 van het Besluit melden vermoeden van misstand bij Rijk en Politie](../../../../../../../../../../../AMvB/besluit/melden/vermoeden/van/misstand/bij/rijk/en/politie/BWBR0026951/README.md), wordt een vaste vergoeding per maand toegekend overeenkomstig de [Wet vergoedingen adviescolleges en commissies](../../../../../../../../../../../wet/wet/vergoedingen/adviescolleges/en/commissies/BWBR0024775/README.md), voor zover zij niet op grond van die wet van de toekenning van een vergoeding zijn uitgesloten. 

### Artikel  2  

1.  De voorzitter van de commissie ontvangt een vaste vergoeding per maand, afgeleid van het maximum van schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), met een deeltijdfactor 0,4.   
2.  De leden van de commissie, niet zijnde de voorzitter, ontvangen een vaste vergoeding per maand, afgeleid van het maximum van schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), met een deeltijdfactor 0,2.  

### Artikel  2a  

1.  Aan de plaatsvervangende leden van de commissie, genoemd in [artikel 3 van het Besluit melden vermoeden van misstand bij Rijk en Politie](../../../../../../../../../../../AMvB/besluit/melden/vermoeden/van/misstand/bij/rijk/en/politie/BWBR0026951/README.md), wordt een vergoeding per bijgewoonde vergadering toegekend overeenkomstig de [Wet vergoedingen adviescolleges en commissies](../../../../../../../../../../../AMvB/besluit/zeevarenden/handelsvaart/en/zeilvaart/BWBR0012778/README.md), voor zover zij niet op grond van die wet van de toekenning van een vergoeding zijn uitgesloten.   
2.  De vergoeding, bedoeld in artikel 3, eerste lid, bedraagt 3% van het maximum van schaal 18, genoemd in [Bijlage B van het Bezoldigingsbesluit Burgerlijke Rijksambtenaren1984](../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en volgt de algemene salarisontwikkeling van het burgerlijk rijkspersoneel.  

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 oktober 2012. 
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, namens deze: 
de directeur-generaal Bestuur en Koninkrijksrelaties, 
G.J. Buitendijk     

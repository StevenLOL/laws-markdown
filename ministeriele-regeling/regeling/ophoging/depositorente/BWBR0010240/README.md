<meta http-equiv='Content-Type' content='text/html; charset=utf-8' />

##Regeling ophoging depositorente van de Europese Centrale Bank voor de toepassing van een aantal fiscale wetten c.a.

De Staatssecretaris van Financiën,  
Gelet op de [artikelen 17](../../../../../wet/wet/overgang/belastingheffing/in/euro's/BWBR0010136/README.md) en [18 van de Wet overgang belastingheffing in euro’s](../../../../../wet/wet/overgang/belastingheffing/in/euro's/BWBR0010136/README.md);
Besluit:     

### Artikel  1  

1.  In afwijking in zoverre van [artikel 17, tweede lid, van de Wet overgang belastingheffing in euro’s](../../../../../wet/wet/overgang/belastingheffing/in/euro's/BWBR0010136/README.md) wordt voor de toepassing van [artikel 30f, vijfde lid, van de Algemene wet inzake rijksbelastingen](../../../../../wet/algemene/wet/inzake/rijksbelastingen/BWBR0002320/README.md) en [artikel 29 van de Invorderingswet 1990](../../../../../wet/invorderingswet/1990/BWBR0004770/README.md) de depositorente van de Europese Centrale Bank die geldt op de eerste werkdag van de tweede kalendermaand voorafgaande aan een kalenderkwartaal in de periode van 1 april 1999 tot en met 31 december 2001 vermeerderd met 1,25 procentpunt.   
2.  In afwijking in zoverre van [artikel 17, derde en vierde lid, van de Wet overgang belastingheffing in euro’s](../../../../../wet/wet/overgang/belastingheffing/in/euro's/BWBR0010136/README.md) wordt voor de toepassing van [artikel 60, tweede lid, van de Wet op de accijns](../../../../../wet/wet/op/de/accijns/BWBR0005251/README.md) en [artikel 17, zevende lid, van de Wet op de belasting van personenauto’s en motorrijwielen 1992](../../../../../wet/wet/op/de/belasting/van/personenauto's/en/motorrijwielen/1992/BWBR0005806/README.md) de depositorente van de Europese Centrale Bank die geldt in de periode van 1 februari 1999 tot en met 31 december 2001 vermeerderd met 0,75 procentpunt.   

### Artikel  2  

1.  Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.   
2.  Deze regeling wordt aangehaald als: Regeling ophoging depositorente.  
Deze regeling zal met de toelichting in de Staatscourant worden geplaatst.   

De 
Staatssecretaris van Financiën, 
W.A. Vermeend      

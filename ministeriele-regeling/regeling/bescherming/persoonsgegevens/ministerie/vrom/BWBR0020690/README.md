<meta http-equiv='Content-Type' content='text/html; charset=utf-8' />

##Regeling bescherming persoonsgegevens Ministerie VROM

De Minister van Volkshuisvesting, Ruimtelijke Ordening en Milieubeheer,  
Gelet op de [artikelen 62](../../../../../../../wet/wet/bescherming/persoonsgegevens/BWBR0011468/README.md), [63](../../../../../../../wet/wet/bescherming/persoonsgegevens/BWBR0011468/README.md) en [64 van de Wet bescherming persoonsgegevens](../../../../../../../wet/wet/bescherming/persoonsgegevens/BWBR0011468/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

a. wet: [Wet bescherming persoonsgegevens](../../../../../../../wet/wet/bescherming/persoonsgegevens/BWBR0011468/README.md);  

b. Ministerie: Ministerie van Volkshuisvesting, Ruimtelijke Ordeningen Milieubeheer;  

c. Minister: Minister van Volkshuisvesting, Ruimtelijke Ordening en Milieubeheer;  

d. beheerder: functionaris aan wie krachtens de geldende mandaatregelingen van het Ministerie van Volkshuisvesting, Ruimtelijke Ordening en Milieubeheer de bevoegdheid is gegeven tot het uitvoeren van de taken en het uitoefenen van de bevoegdheden ten aanzien van verwerkingen van persoonsgegevens;  

e. College: het College bescherming persoonsgegevens als bedoeld in [artikel 51 van de wet](../../../../../../../wet/wet/bescherming/persoonsgegevens/BWBR0011468/README.md);  

f. privacyfunctionaris: de functionaris voor de gegevensbescherming van het Ministerie als bedoeld in [artikel 62 van de wet](../../../../../../../wet/wet/bescherming/persoonsgegevens/BWBR0011468/README.md).    

### Artikel  2  

Deze regeling is van toepassing op alle verwerkingen van persoonsgegevens waarvoor de Minister de verantwoordelijke is in de zin van de [wet](../../../../../../../wet/wet/bescherming/persoonsgegevens/BWBR0011468/README.md).  

### Artikel  3  

####Privacyfunctionaris

1.  Er is een privacyfunctionaris.   
2.  Bij de vervulling van de taken en de daarbij behorende bevoegdheden van de privacyfunctionaris is [afdeling 5.2 Awb](../../../../../../../wet/algemene/wet/bestuursrecht/BWBR0005537/README.md) van overeenkomstige toepassing met dien verstande dat voor het begrip toezichthouder moet worden gelezen privacyfunctionaris.   
3.  De privacyfunctionaris heeft naast het houden van toezicht als bedoeld in [artikel 62 van de wet](../../../../../../../wet/wet/bescherming/persoonsgegevens/BWBR0011468/README.md) ook de taken en bevoegdheden als bedoeld in de [artikelen 63](../../../../../../../wet/wet/bescherming/persoonsgegevens/BWBR0011468/README.md) en [64 van de wet](../../../../../../../wet/wet/bescherming/persoonsgegevens/BWBR0011468/README.md).   
4.  De privacyfunctionaris ziet erop toe dat er organisatorische en procedurele maatregelen worden getroffen die ertoe leiden dat aan degene die een verzoek bij de verantwoordelijke indient als bedoeld in [artikel 30, derde lid van de wet](../../../../../../../wet/wet/bescherming/persoonsgegevens/BWBR0011468/README.md), binnen redelijke termijn de gegevens als bedoeld in [artikel 28, eerste lid onder a tot en met e van de wet](../../../../../../../wet/wet/bescherming/persoonsgegevens/BWBR0011468/README.md), worden verstrekt.   

### Artikel  4  

####Register

1.  Er is een meldingenregister verwerkingen persoonsgegevens VROM. In dat register zijn de gegevensverwerkingen opgenomen die bij de privacyfunctionaris zijn gemeld op grond van [artikel 30 van de wet](../../../../../../../wet/wet/bescherming/persoonsgegevens/BWBR0011468/README.md).   
2.  Het register wordt door de privacyfunctionaris ingericht, beheerd en onderhouden.   
3.  Het register ligt kosteloos voor een ieder ter inzage bij de Centrale Bibliotheek in de hoofdzetel van het Ministerie.   

### Artikel  5  

####Beheerder

1.  De beheerder draagt binnen zijn dienstonderdeel zorg voor de uitvoering van de [wet](../../../../../../../wet/wet/bescherming/persoonsgegevens/BWBR0011468/README.md) en de feitelijke handelingen die daarvoor nodig zijn.   
2.  De beheerder draagt zorg voor voldoende tijd en middelen ten behoeve van het gestelde onder het eerste lid.   

### Artikel  6  

####Handboek

1.  Er is een handboek [Wet bescherming persoonsgegevens VROM](../../../../../../../wet/wet/bescherming/persoonsgegevens/BWBR0011468/README.md) ter ondersteuning van de uitvoering van de [wet](../../../../../../../wet/wet/bescherming/persoonsgegevens/BWBR0011468/README.md). Dit handboek bestaat uit de volgende delen: 

A. Managementsamenvatting (korte beschrijving diverse WBP-aspecten);  

B. Praktische uitvoeringsregels (theorie, schema’s, modelformulieren);  

C. Decentraal register (bewaarplaats voor documenten ten behoeve van het eigen organisatieonderdeel);  

D. Naslag en documentatie (relevante wetteksten en diverse regelingen).     

### Artikel  7  

####Beveiliging en beheer

1.  De beheerder treft technische en organisatorische maatregelen om persoonsgegevens te beveiligen tegen inbreuk, verlies en onrechtmatige verwerking. Deze maatregelen voldoen aan het [Besluit voorschrift informatiebeveiliging rijksdienst 1994](../../../../../../../ministeriele-regeling/besluit/voorschrift/informatiebeveiliging/rijksdienst/1994/BWBR0006836/README.md), alsmede aan het [Besluit voorschrift informatiebeveiliging rijksdienst – bijzondere informatie](../../../../../../../ministeriele-regeling/besluit/voorschrift/informatiebeveiliging/rijksdienst/–/bijzondere/etc/BWBR0016435/README.md). Daarnaast kan de Minister additionele eisen voorschrijven.   
2.  De maatregelen als bedoeld in het eerste lid zijn schriftelijk of in een andere, vergelijkbare vorm vastgelegd.   
3.  De beheerder ziet er op toe dat degenen die belast zijn met het verwerken van persoonsgegevens kennis nemen van de beveiligingsvoorschriften en het beveiligingsbeleid VROM en deze naleven.   

### Artikel  8  

####Toezicht

1.  In geval de privacyfunctionaris bij de uitoefening van het toezicht als bedoeld in de [artikelen 62](../../../../../../../wet/wet/bescherming/persoonsgegevens/BWBR0011468/README.md), [63](../../../../../../../wet/wet/bescherming/persoonsgegevens/BWBR0011468/README.md) en [64 van de wet](../../../../../../../wet/wet/bescherming/persoonsgegevens/BWBR0011468/README.md) onregelmatigheden aantreft bij de verwerking van persoonsgegevens brengt hij daarover verslag uit aan de Minister. Hij kan dit verslag vergezeld doen gaan van een advies dat strekt tot een verbetering in de bescherming van de persoonsgegevens die door of namens de Minister worden verwerkt.   
2.  De privacyfunctionaris VROM brengt jaarlijks verslag uit aan de Minister over zijn werkzaamheden en bevindingen in het daaraan voorafgaande kalenderjaar. Een afschrift daarvan wordt ter kennisneming gezonden aan de Groepsondernemingsraad, de Auditdienst en aan het College.   
3.  De Auditdienst voert actief of op verzoek van de privacyfunctionaris audits uit naar de naleving van de [wet](../../../../../../../wet/wet/bescherming/persoonsgegevens/BWBR0011468/README.md) en de regelingen hieromtrent van het Ministerie.   
4.  De Auditdienst rapporteert haar bevindingen aan de Minister, de privacyfunctionaris en desbetreffende beheerder(s).   

### Artikel  9  

####Slotbepalingen

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  10  

1.  De [Regeling Wet bescherming persoonsgegevens Ministerie van VROM](../../../../../../../ministeriele-regeling/regeling/wet/bescherming/persoonsgegevens/ministerie/van/vrom/BWBR0012881/README.md) wordt ingetrokken   
2.   De [Regeling taken en bevoegdheden privacyfunctionaris van het Ministerie van Volkshuisvesting, Ruimtelijke Ordening en Milieubeheer](../../../../../../../ministeriele-regeling/regeling/taken/en/bevoegdheden/privacy-functionaris/van/het/ministerie/van/etc/BWBR0014778/README.md) wordt ingetrokken.  

### Artikel  11  

Deze regeling wordt aangehaald als Regeling bescherming persoonsgegevens Ministerie VROM.  

### Artikel  12  

Deze regeling wordt geplaatst in de Staatscourant.  

Den Haag 
23 oktober 2006   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel   

<meta http-equiv='Content-Type' content='text/html; charset=utf-8' />

##Regeling van de Minister van Financiën van 5 december 2012, kenmerk BFB/2012/18035 M, houdende de vaststelling van de bedragen tot welke ten hoogste verplichtingen kunnen worden aangegaan op grond van artikel 3, eerste en tweede lid, van de Kaderwet financiële verstrekkingen Financiën (Regeling maximering verzekering exportkredieten en investeringen 2013)

De Minister van Financiën, handelende in overeenstemming met de Minister voor Buitenlandse Handel en Ontwikkelingssamenwerking,  
Gelet op [artikel 6 van de Kaderwet financiële verstrekkingen Financiën](../../../../../../../../../wet/kaderwet/financiële/verstrekkingen/financiën/BWBR0007886/README.md);
Besluit:    

### Artikel  1  

Het bedrag tot welke ten hoogste verplichtingen kunnen worden aangegaan op grond van het bepaalde in [artikel 3, eerste lid, van de Kaderwet financiële verstrekkingen Financiën](../../../../../../../../../wet/kaderwet/financiële/verstrekkingen/financiën/BWBR0007886/README.md) wordt voor 2013 vastgesteld op € 10.000.000.000,–. 

### Artikel  2  

1. Het bedrag tot welke ten hoogste verplichtingen kunnen worden aangegaan op grond van het bepaalde in [artikel 3, tweede lid, van de Kaderwet financiële verstrekkingen Financiën](../../../../../../../../../wet/kaderwet/financiële/verstrekkingen/financiën/BWBR0007886/README.md) wordt voor 2013 vastgesteld op: 

a. € 45.378.000,– ten behoeve van ondernemingen waar minder dan 500 werknemers werkzaam zijn;  

b. € 408.402.000,– ten behoeve van andere dan de onder a genoemde ondernemingen en de onder a genoemde ondernemingen voor zover het onder a genoemde bedrag niet toereikend is.    

2. Indien op 1 november 2013 van het in het eerste lid, onder a, genoemde bedrag een deel resteert, wordt dat deel toegevoegd aan het bedrag dat beschikbaar is ten behoeve van de in het eerste lid, onder b, bedoelde ondernemingen.   

### Artikel  3  

Deze regeling kan worden aangehaald als: Regeling maximering verzekering exportkredieten en investeringen 2013. 

### Artikel  4  

Deze regeling treedt in werking met ingang van 1 januari 2013. 
Deze regeling wordt met de toelichting in de Staatscourant geplaatst.  

De 
Staatssecretaris van Financiën, 
F.H.H. Weekers.     

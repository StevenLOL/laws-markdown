<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 7 november 2009, nr. OND/ODS-2009/26778 M, houdende de vaststelling van prognosemodellen in het primair onderwijs (Regeling modelprognose primair onderwijs 2009)

De Staatssecretaris van Onderwijs, Cultuur en Wetenschap,  
Gelet op [artikel 75, vierde lid van de Wet op het primair onderwijs](../../../../../../../wet/wbo/BWBR0003420/README.md) (WPO);
Besluit:    

### Artikel  1  

####Verplichting indiening prognose op basis van een vastgesteld model

Het model voor het verstrekken van een prognose zoals bedoeld in het eerste lid van [artikel 75 van de Wet op het primair onderwijs](../../../../../../../wet/wbo/BWBR0003420/README.md) dient een model te zijn dat voldoet aan het Programma van Eisen (bijlage bij VNG-ledenbrief nr. 99/136, kenmerk 1999004254 van 23 augustus 1999) waar naar wordt verwezen in de modelverordening voor de huisvesting zoals opgesteld door de Vereniging Nederlandse Gemeenten.  

### Artikel  2  

####Indiening prognose

De prognose zoals bedoeld in artikel 1 dient schriftelijk te worden ingediend.  

### Artikel  3  

####Inwerkingtreding

Deze regeling treedt in werking met ingang van dag na de datum van uitgifte van de Staatscourant waarin zij wordt geplaatst.  

### Artikel  4  

####Citeertitel

Deze regeling wordt aangehaald als: Regeling modelprognose primair onderwijs 2009.  
Deze regeling zal met toelichting in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S.A.M.Dijksma   

<meta http-equiv='Content-Type' content='text/html; charset=utf-8' />

##Regeling van de Staatssecretaris van Binnenlandse Zaken en Koninkrijksrelaties van 6 juli 2010, nr. DCB/CZW/WVOB 2010-0000352541 houdende de vaststelling van de maximale vergoeding voor emolumenten van het burgerlijk rijkspersoneel (Regeling betaling emolumenten burgerlijk rijkspersoneel)

De Staatssecretaris van Binnenlandse Zaken en Koninkrijksrelaties,  
Gelet op [artikel 3 van het Besluit betaling emolumenten burgerlijk rijkspersoneel](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md);
Besluit:    

### Artikel  1  

In deze regeling wordt onder besluit verstaan: het [Besluit betaling emolumenten burgerlijk rijkspersoneel](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md).  

### Artikel  2  

Het maximum van het verschuldigde bedrag voor het van rijkswege verstrekte genot van: 

a. verwarming van de woning, bedoeld in [artikel 3, eerste lid, sub b, van het besluit](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), wordt gesteld op € 99,76;  

b. energie voor kookdoeleinden, bedoeld in [artikel 3, eerste lid, sub c, van het besluit](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md) wordt gesteld op € 33,85;  

c. elektrische energie, bedoeld in [artikel 3, eerste lid, sub d, van het besluit](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), wordt gesteld op € 24,89;  

d. leidingwater, bedoeld in [artikel 3, eerste lid, sub e, van het besluit](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), wordt gesteld op € 15,74.    

### Artikel  3  

Het verschuldigde bedrag voor het privé-gebruik van een dienstauto, bedoeld in [artikel 3a, eerste lid, van het besluit](../../../../../../../AMvB/besluit/betaling/emolumenten/burgerlijk/rijkspersoneel/BWBR0003632/README.md), wordt gesteld op € 0,22 per afgelegde kilometer.  

### Artikel  4  

De [regeling van de Minister van Binnenlandse Zaken en Koninkrijksrelaties van 27 mei 2009, nr. DCB/CZW/WVOB 2009-0000279708, houdende de vaststelling van de maximale vergoeding voor emolumenten van het burgerlijk rijkspersoneel](../../../../../../../ministeriele-regeling/regeling/betaling/emolumenten/burgerlijk/rijkspersoneel/BWBR0025990/README.md) (Stcrt. 115), wordt ingetrokken.  

### Artikel  5  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 juli 2010.  

### Artikel  6  

Deze regeling wordt aangehaald als: Regeling betaling emolumenten burgerlijk rijkspersoneel.  
Deze regeling zal met de toelichting in de Staatscourant worden geplaatst.  

De 
Staatssecretaris van Binnenlandse Zaken en Koninkrijksrelaties,
A.Th.B.Bijleveld-Schouten   

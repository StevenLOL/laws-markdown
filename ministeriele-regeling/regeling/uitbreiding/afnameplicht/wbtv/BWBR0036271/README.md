<meta http-equiv='Content-Type' content='text/html; charset=utf-8' />

##Regeling van de Staatssecretaris van Veiligheid en Justitie d.d. 4 februari 2015 nr. 596065 houdende de aanwijzing van enkele organisaties als afnameplichtige organisatie in de zin van artikel 28, eerste lid, Wet beëdigde tolken en vertalers (Regeling uitbreiding afnameplicht Wbtv)

De Staatssecretaris van Veiligheid en Justitie,  
Gelet op artikel 28, tweede lid, van de Wet beëdigde tolken en vertalers;
Besluit:    

### Artikel  1  
Treedt in werking per 01-03-2015 

In aanvulling op de in artikel 28, eerste lid, van de Wet beëdigde tolken en vertalers genoemde diensten en instanties, maken de volgende diensten en instanties in het kader van het strafrecht en het vreemdelingenrecht uitsluitend gebruik van beëdigde tolken of vertalers: 

a. de bijzondere opsporingsdiensten als bedoeld in artikel 2 van de Wet op de bijzondere opsporingsdiensten;  

b. Vluchtelingenwerk Nederland;  

c. de Dienst Justitiële Inrichtingen;  

d. advocaten, voor zover in het kader van de verlening van gesubsidieerde rechtsbijstand als bedoeld in de Wet op de rechtsbijstand.   

### Artikel  2  
Treedt in werking per 01-03-2015 

Deze regeling treedt in werking met ingang van 1 maart 2015. 
Deze regeling zal met de toelichting in de Staatscourant worden geplaatst.   

’s-Gravenhage 
4 februari 2015   

De 
Staatssecretaris van Veiligheid en Justitie, 
F. Teeven     

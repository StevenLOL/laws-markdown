<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 10 september 2010, nr. BV/DCA/2010/15373, tot vervanging van archiefbescheiden rond het toezicht op de Arbeidsomstandighedenwet 1998 en de Arbeidstijdenwet

De Minister van Sociale Zaken en Werkgelegenheid,  
Gelet op [artikel 7 van de Archiefwet 1995](../../../../../../../../../wet/archiefwet/1995/BWBR0007376/README.md);
Besluit:    

### Artikel  1  

1.  Over te gaan tot routinematige, digitale vervanging van archiefbescheiden, die voor vernietiging in aanmerking komen van de Directie Arbeidsomstandigheden AI die: 

a. zijn ontvangen of opgemaakt voorafgaand aan de inwerkingtreding van dit besluit, en zaken betreffen die nog niet zijn afgedaan; of  

b. zullen worden ontvangen of opgemaakt in de periode tot en met vijf jaar na de inwerkingtreding van dit besluit.     
2.  De te vervangen archiefbescheiden hebben betrekking op de actieve ARBO- en ATW-zaken bij de Arbeidsinspectie die op grond van de selectielijsten beleidsterreinen arbeidsomstandigheden en arbeidsverhoudingen voor vernietiging in aanmerking komen. Onder actieve ARBO- en ATW-zaken worden verstaan die zaken waarop de Arbeidsinspectie op eigen initiatief toezicht houdt op de naleving van het bepaalde bij of krachtens de [Arbeidsomstandighedenwet 1998](../../../../../../../../../wet/arbeidsomstandighedenwet/BWBR0010346/README.md) en de [Arbeidstijdenwet](../../../../../../../../../wet/arbeidstijdenwet/BWBR0007671/README.md).   
3.  Voor alle in dat verband te digitaliseren archiefbescheiden zal toepassing worden gegeven aan [artikel 6, eerste lid van het Archiefbesluit 1995](../../../../../../../../../AMvB/archiefbesluit/1995/BWBR0007748/README.md) door gebruikmaking van het handboek vervanging archiefbescheiden van actieve ARBO- en ATW-zaken bij de Arbeidsinspectie en [artikel 2, eerste lid, onderdelen c en d, van het Archiefbesluit 1995](../../../../../../../../../AMvB/archiefbesluit/1995/BWBR0007748/README.md) door gebruikmaking van de selectielijsten beleidsterreinen Arbeidsomstandigheden vanaf 1940 en [Arbeidsverhoudingen vanaf 1945](../../../../../../../../../ministeriele-regeling-archiefselectielijst/selectielijst/beleidsterrein/arbeidsverhoudingen/vanaf/1945/BWBR0014813/README.md).  

### Artikel  2  

Dit besluit treedt in werking met ingang van de dag na de datum van uitgifte van de Staatscourant waarin zij wordt geplaatst. 
Deze regeling zal met toelichting in de Staatscourant worden geplaatst met uitzondering van het handboek vervanging archiefbescheiden van actieve Arbo- en ATW zaken bij de Arbeidsinspectie, dat ter inzage wordt gelegd bij de bibliotheek van het ministerie van Sociale Zaken en Werkgelegenheid en te raadplegen is via de website www.minszw.nl, onderwerp Arbobeleid.   

Den Haag 
10 september 2010   

De 
Minister van Sociale Zaken en Werkgelegenheid, namens deze: 
de plaatsvervangend Secretaris-Generaal, 
H.J.M.I.M. de Rooij    

####Handboek vervanging archiefbescheiden van actieve Arbo- en ATW zaken bij de Arbeidsinspectie

ligt ter inzage bij het Ministerie van Sociale Zaken en Werkgelegenheid en is gepubliceerd op www.minszw.nl, onderwerp Arbobeleid.

<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 13 maart 2013, nr. WJZ / 13038213, houdende bepalingen over de landbouwtelling en de gecombineerde opgave (Regeling landbouwtelling en gecombineerde opgave 2013)

De Staatssecretaris van Economische Zaken;  
Gelet op:

– Verordening (EG) nr. 1698/2005 van de Raad van de Europese Unie van 20 september 2005 inzake steun voor plattelandsontwikkeling uit het Europees Landbouwfonds voor plattelandsontwikkeling (ELFPO) (PbEU L 277);  

– Verordening (EG) nr. 65/2011 van de Commissie van 27 januari 2011 houdende uitvoeringsbepalingen van Verordening (EG) nr. 1698/2005 van de Raad met betrekking tot de toepassing van controleprocedures en van de randvoorwaarden in het kader van de steunmaatregelen voor plattelandsontwikkeling;  

– Verordening (EG) nr. 73/2009 van de Raad van de Europese Unie van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 (PbEU L 30);  

– Verordening (EG) nr. 1120/2009 van de Commissie van 29 oktober 2009 houdende bepalingen voor de uitvoering van de bedrijfstoeslagregeling waarin is voorzien bij titel III van Verordening (EG) nr. 73/2009 van de Raad tot vaststelling van gemeenschappelijke voorschriften inzake rechtstreekse steunverlening in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers (PbEU L 316);  

– Verordening (EG) nr. 1122/2009 van de Commissie van 30 november 2009 tot vaststelling van bepalingen ter uitvoering van Verordening (EG) nr. 73/2009 van de Raad wat betreft de randvoorwaarden, de modulatie en het geïntegreerd beheers- en controlesysteem in het kader van de bij die verordening ingestelde regelingen inzake rechtstreekse steunverlening aan landbouwers en ter uitvoering van Verordening (EG) nr. 1234/2007 van de Raad wat betreft de randvoorwaarden in het kader van de steunregeling voor de wijnsector (PbEU L 316);  

– de [artikelen 38g, onderdeel b](../../../../../../../../ministeriele-regeling/regeling/glb-inkomenssteun/2006/BWBR0019131/README.md), en [55 tot en met 57 van de Regeling GLB-inkomenssteun 2006](../../../../../../../../ministeriele-regeling/regeling/glb-inkomenssteun/2006/BWBR0019131/README.md) en [artikel 26 van het Uitvoeringsbesluit Meststoffenwet](../../../../../../../../AMvB/uitvoeringsbesluit/meststoffenwet/BWBR0019031/README.md);  

– de [artikelen 24](../../../../../../../../wet/landbouwwet/BWBR0002252/README.md) en [25 van de Landbouwwet](../../../../../../../../wet/landbouwwet/BWBR0002252/README.md);     Besluit:     
### Paragraaf  1  

####Gecombineerde opgave

### Artikel  1  

In deze regeling wordt verstaan onder: 

a. *Dienst Regelingen:* Dienst Regelingen van het Ministerie van Economische Zaken;  

b. *beschrijvingsbiljet:* formulier, waarvan het model als bijlagen I tot en met VII bij deze regeling is opgenomen;  

c. *opgaveplichtige:* persoon die, anders dan in het kader van de teelt van griendhout, riet en biezen, in de landbouw zijn hoofdbestaan of een gedeelte van zijn bestaan vindt, voor zover aan hem een beschrijvingsbiljet, bedoeld in onderdeel b, dan wel anderszins een oproep voor de landbouwtelling is uitgereikt of toegezonden;  

d. *probleemgebiedenvergoeding:* betaling als bedoeld in artikel 36, onderdeel a, subonderdelen i) en ii), van Verordening (EG) Nr. 1698/2005 van de Raad van 20 september 2005 inzake steun voor plattelandsontwikkeling uit het Europees Landbouwfonds voor Plattelandsontwikkeling (ELFPO) (PbEU L 277);  

e. *minister:* Minister van Economische Zaken.    

### Artikel  2  

In het tijdvak dat loopt van 1 april 2013 tot en met 15 mei 2013 wordt een landbouwtelling gehouden als bedoeld in de [artikelen 24](../../../../../../../../wet/landbouwwet/BWBR0002252/README.md) en [25 van de Landbouwwet](../../../../../../../../wet/landbouwwet/BWBR0002252/README.md).  

### Artikel  3  

Ten behoeve van de telling, bedoeld in artikel 2, wordt door de minister aan landbouwers een oproep uitgereikt of toegezonden tot deelname aan de landbouwtelling. Voor de toepassing van [artikel 24 van de Landbouwwet](../../../../../../../../wet/landbouwwet/BWBR0002252/README.md) geldt de uitreiking of toezending van deze oproep als uitreiking of toezending van het beschrijvingsbiljet, bedoeld in dat artikel.  

### Artikel  4  

1.  De opgaveplichtige verstrekt de ten aanzien van de veestapel gevraagde gegevens naar de toestand op 1 april 2013.   
2.  De opgaveplichtige verstrekt de ten aanzien van de oppervlakten gevraagde gegevens naar de verwachte toestand op 15 mei 2013. Indien een beteelde oppervlakte op 15 mei 2013 nog niet zal zijn beteeld, wordt de eerstvolgende geplande teelt opgegeven.   
3.  Onverminderd het eerste en tweede lid, verstrekt de opgaveplichtige de op het beschrijvingsbiljet gevraagde gegevens naar de toestand op de datum van verzending, tenzij op het biljet anders is aangegeven, en neemt daarbij de overige op het biljet of door Dienst Regelingen gegeven aanwijzingen in acht.   

### Artikel  5  

1.  De bedrijfsomvang wordt bepaald op basis van de totale standaardopbrengst van het bedrijf. Deze omvang wordt uitgedrukt in euro's.   
2.  De standaardopbrengst wordt vastgesteld met inachtneming van bijlage VIII bij deze regeling.   

### Artikel  6  

Onverminderd het bepaalde in artikel 4 maakt de opgaveplichtige die tevens gehouden is: 

a. gegevens te verstrekken met betrekking tot aanvragen op grond van de bedrijfstoeslagregeling, genoemd in [hoofdstuk 2 van de Regeling GLB-inkomenssteun 2006](../../../../../../../../ministeriele-regeling/regeling/glb-inkomenssteun/2006/BWBR0019131/README.md) en de specifieke steunregelingen, genoemd in [hoofdstuk 2a van de Regeling GLB-inkomenssteun 2006](../../../../../../../../ministeriele-regeling/regeling/glb-inkomenssteun/2006/BWBR0019131/README.md),  

b. gegevens te verstrekken als bedoeld in [artikel 26, eerste lid, van het Uitvoeringsbesluit Meststoffenwet](../../../../../../../../AMvB/uitvoeringsbesluit/meststoffenwet/BWBR0019031/README.md),  

c. gegevens te verstrekken met betrekking tot de aanvraag voor probleemgebiedenvergoeding, of  

d. gegevens te verstrekken met betrekking tot betaalverzoeken op grond van de Subsidieverordening natuur- en landschapsbeheer van de onderscheiden provincies,   voor het verstrekken van alle onderscheiden gegevens gebruik van het beschrijvingsbiljet.  

### Paragraaf  2  

####Elektronische indiening

### Artikel  7  

De opgave ten behoeve van de telling, bedoeld in artikel 2 van deze regeling, de aanvragen, bedoeld in artikel 6, onder a, c en d van deze regeling, en de verstrekking van gegevens als bedoeld in artikel 6, onder b, van deze regeling, kunnen gezamenlijk elektronisch worden ingediend.  

### Artikel  8  

1.  De gezamenlijke elektronische indiening geschiedt met het daartoe bestemde elektronische formulier.   
2.  Het formulier wordt elektronisch ondertekend met een door de minister aan de ondertekenaar ter beschikking gestelde eenmalig bruikbare tancode.   
3.  De minister bevestigt de ontvangst van een elektronisch ingediend formulier.   

### Artikel  9  

Een tancode wordt uitsluitend overeenkomstig deze regeling gebruikt voor het doel waarvoor en door degene aan wie de tancode is verstrekt.  

### Artikel  10  

De minister verstrekt op een met redenen omkleed verzoek van de aanvrager een set tancodes ten behoeve van de elektronische handtekening, ingeval: 

a. de aanvrager geen tancodes heeft ontvangen,  

b. de verstrekte tancodes zijn gebruikt, of  

c. van verlies van eerder verstrekte tancodes.    

### Artikel  11  

De minister kan besluiten een set tancodes niet te verstrekken of in te trekken indien de indiener of een met hem geassocieerd bedrijf of een met hem geassocieerde organisatie in het verleden een tancode heeft gebruikt in strijd met deze regeling of op andere wijze de integriteit van een verstrekte handtekening heeft geschonden.  

### Artikel  12  

Een gemachtigde als bedoeld in [artikel 2:1 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) maakt bij het indienen van de aanvraag, de opgave, onderscheidenlijk de verstrekking, bedoeld in artikel 7, namens een belanghebbende slechts gebruik van de aan de gemachtigde ter beschikking gestelde toegangscodes tot het elektronische formulier en de tancodes ten behoeve van de elektronische handtekening.  

### Paragraaf  3  

####Bijzondere bepalingen over de behandeling van een elektronisch formulier

### Artikel  13  

1.  De minister kan een elektronisch formulier weigeren, indien dit niet overeenkomstig deze regeling is ingediend.   
2.  De minister kan een elektronisch verzonden bericht weigeren voor zover de betrouwbaarheid of vertrouwelijkheid van dit bericht onvoldoende is gewaarborgd, gelet op de aard en de inhoud van het bericht en het doel waarvoor het wordt gebruikt.   
3.  De minister deelt een weigering op grond van dit artikel zo spoedig mogelijk aan de afzender mede.   

### Artikel  14  

Als tijdstip waarop een elektronisch formulier door de minister elektronisch is ontvangen, geldt het tijdstip waarop alle vereiste bescheiden, bedoeld in de artikelen 12 en 13 van Verordening (EG) nr. 1122/2009 van de Commissie van 30 november 2009 tot vaststelling van bepalingen ter uitvoering van Verordening (EG) nr. 73/2009 van de Raad wat betreft de randvoorwaarden, de modulatie en het geïntegreerd beheers- en controlesysteem in het kader van de bij die verordening ingestelde regelingen inzake rechtstreekse steunverlening aan landbouwers en ter uitvoering van Verordening (EG) nr. 1234/2007 van de Raad wat betreft de randvoorwaarden in het kader van de steunregeling voor de wijnsector (PbEU L 316) zijn ontvangen.  

### Artikel  15  

De minister kan besluiten de elektronische aanvraag, opgave onderscheidenlijk verstrekking niet te behandelen, indien het elektronisch formulier geheel of gedeeltelijk is geweigerd op grond van artikel 13. [Artikel 4:5 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) is van overeenkomstige toepassing.  

### Artikel  16  

De [Regeling landbouwtelling en gecombineerde opgave 2012](../../../../../../../../ministeriele-regeling/regeling/landbouwtelling/en/gecombineerde/opgave/2012/BWBR0031402/README.md) wordt ingetrokken.  

### Artikel  17  

Deze regeling treedt in werking met ingang van 1 april 2013.  

### Artikel  18  

Deze regeling wordt aangehaald als: Regeling landbouwtelling en gecombineerde opgave 2013.  
Deze regeling zal met de toelichting in de Staatscourant worden geplaatst.   

's-Gravenhage 
13 maart 2013   

De 
Staatssecretaris van Economische Zaken,
S.A.M.Dijksma  

### Bijlage  I  

![251674](http://wetten.overheid.nl/Illustration/251674)
![251675](http://wetten.overheid.nl/Illustration/251675)
![251676](http://wetten.overheid.nl/Illustration/251676)
![251677](http://wetten.overheid.nl/Illustration/251677)
![251678](http://wetten.overheid.nl/Illustration/251678)
![251679](http://wetten.overheid.nl/Illustration/251679)
![251680](http://wetten.overheid.nl/Illustration/251680)
![251681](http://wetten.overheid.nl/Illustration/251681)
![251682](http://wetten.overheid.nl/Illustration/251682)
![251683](http://wetten.overheid.nl/Illustration/251683)
![251684](http://wetten.overheid.nl/Illustration/251684)
![251685](http://wetten.overheid.nl/Illustration/251685)
![251686](http://wetten.overheid.nl/Illustration/251686)
![251687](http://wetten.overheid.nl/Illustration/251687)
![251688](http://wetten.overheid.nl/Illustration/251688)
![251689](http://wetten.overheid.nl/Illustration/251689)
![251690](http://wetten.overheid.nl/Illustration/251690)
![251691](http://wetten.overheid.nl/Illustration/251691)
![251692](http://wetten.overheid.nl/Illustration/251692)
![251693](http://wetten.overheid.nl/Illustration/251693)
![251694](http://wetten.overheid.nl/Illustration/251694)
![251695](http://wetten.overheid.nl/Illustration/251695)
![251696](http://wetten.overheid.nl/Illustration/251696)
![251697](http://wetten.overheid.nl/Illustration/251697)
![251698](http://wetten.overheid.nl/Illustration/251698)
![251699](http://wetten.overheid.nl/Illustration/251699)
![251700](http://wetten.overheid.nl/Illustration/251700)
![251701](http://wetten.overheid.nl/Illustration/251701)
![251702](http://wetten.overheid.nl/Illustration/251702)
![251703](http://wetten.overheid.nl/Illustration/251703)
![251704](http://wetten.overheid.nl/Illustration/251704)
![251705](http://wetten.overheid.nl/Illustration/251705)

### Bijlage  II  

![251706](http://wetten.overheid.nl/Illustration/251706)
![251707](http://wetten.overheid.nl/Illustration/251707)
![251708](http://wetten.overheid.nl/Illustration/251708)
![251709](http://wetten.overheid.nl/Illustration/251709)

### Bijlage  III  

![251710](http://wetten.overheid.nl/Illustration/251710)

### Bijlage  IV  

![251711](http://wetten.overheid.nl/Illustration/251711)
![251712](http://wetten.overheid.nl/Illustration/251712)
![251713](http://wetten.overheid.nl/Illustration/251713)
![251714](http://wetten.overheid.nl/Illustration/251714)

### Bijlage  V  

![251715](http://wetten.overheid.nl/Illustration/251715)

### Bijlage  VI  

![251716](http://wetten.overheid.nl/Illustration/251716)
![251718](http://wetten.overheid.nl/Illustration/251718)
![251719](http://wetten.overheid.nl/Illustration/251719)
![251720](http://wetten.overheid.nl/Illustration/251720)

### Bijlage  VIII  

![251721](http://wetten.overheid.nl/Illustration/251721)
![251722](http://wetten.overheid.nl/Illustration/251722)
![251723](http://wetten.overheid.nl/Illustration/251723)
![251724](http://wetten.overheid.nl/Illustration/251724)
![251725](http://wetten.overheid.nl/Illustration/251725)


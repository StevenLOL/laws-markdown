<meta http-equiv='Content-Type' content='text/html; charset=utf-8' />

##Regeling keuringsvoorschriften typekeuring motorvoertuigen luchtverontreiniging

De minister van Volkshuisvesting, Ruimtelijke Ordening en Milieubeheer en de minister van Verkeer en Waterstaat,  
Overwegende dat wijziging van internationale keuringsvoorschriften een herziening van de regeling met betrekking tot de goedkeuringen van types van motorrijtuigen nodig maakt;

Gelet op de [artikelen 5](../../AMvB/besluit/typekeuring/motorrijtuigen/luchtverontreiniging/BWBR0002890/README.md) en [10 van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md) (Stb. 1974, 632),
Besluiten:    

### Artikel  1  

De keuring, bedoeld in [artikel 2, eerste lid, onder a, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md) wordt verricht aan de hand van richtlijn nr. 70/220/EEG van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (PbEG L 76), zoals deze laatstelijk is gewijzigd bij richtlijn nr. 93/59/EEG van de Raad van de Europese Gemeenschappen van 28 juni 1993 (PbEG L 186).  

### Artikel  1a  

1.  Indien de in artikel 1 bedoelde keuring een motorrijtuig betreft met een met gas gevoede verbrandingsmotor met elektrische ontsteking, vindt zij plaats met als brandstof zowel benzine als het gas voor het gebruik waarvan de motor geschikt is gemaakt.   
2.  De goedkeuring wordt aan de hand van de resultaten van een beproeving van een type motorrijtuig met een soort gasapparatuur verleend voor dat type motorrijtuig met die apparatuur, indien de waarden die gelden voor de serieproduktie van het type waartoe het motorrijtuig behoort, noch bij gebruik van gas, noch bij gebruik van benzine als motorbrandstof worden overschreden.   

### Artikel  1b  

1.  De onderdelen van de gasapparatuur die relevant zijn voor de uitworp van luchtverontreinigende stoffen, dienen op eenvoudige wijze te kunnen worden geïdentificeerd.   
2.  Degene die het type motorrijtuig ter keuring heeft aangeboden, brengt de overeenkomstig het eerste lid geïdentificeerde gegevens en de gegevens met betrekking tot de afstelling van de motor en de brandstofdoseringsapparatuur, waaronder de keuring heeft plaatsgevonden, ter kennis van de Rijksdienst voor het Wegverkeer. Hij vermeldt de in de vorige volzin bedoelde gegevens voorts op een typeplaatje dat hij aanbrengt in elk motorrijtuig van het goedgekeurde type en dat hij verstrekt bij elke eenheid van de betrokken gasapparatuur die hij levert.   

### Artikel  2  

1.  De keuring, bedoeld in [artikel 2, tweede lid, onder a, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md), wordt verricht aan de hand van de voorschriften, vervat in onderdeel 5 van Reglement 24, behorende bij de overeenkomst van 20 maart 1958 betreffende het aannemen van eenvormige goedkeuringsvoorwaarden en de wederzijdse erkenning van goedkeuring van uitrustingsstukken en onderdelen van motorrijtuigen (Trb. 1959, 83).   

### Artikel  2a  

De keuring, bedoeld in [artikel 2, derde lid, onder a, en vierde lid, onder a, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md) wordt verricht aan de hand van richtlijn nr. 88/77/EEG van de Raad van de Europese Gemeenschappen van 3 december 1987 inzake de onderlinge aanpassing van de wetgevingen van de lid-staten met betrekking tot de maatregelen die moeten worden genomen tegen de emissie van gasvormige verontreinigingen door dieselmotoren, bestemd voor het aandrijven van voertuigen (PbEG L 36), zoals deze laatstelijk is gewijzigd bij richtlijn nr. 91/542/EEG van de Raad van de Europese Gemeenschappen van 1 oktober 1991 (PbEG L 295).  

### Artikel  3  

1.  Met ingang van 1 oktober 1989 houdt voor motorrijtuigen als bedoeld in [artikel 1, eerste lid, onder a, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten de goedkeuring, bedoeld in [artikel 2, eerste lid, onder a of c, van genoemd besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), op te gelden en houdt de mededeling, bedoeld in dat lid, onder b, op van kracht te zijn, indien die goedkeuring of mededeling: 

a. betrekking heeft op een keuring die is verricht aan de hand van de voorschriften vervat in onderdeel 5 van het Reglement 15, wijziging 04, behorende bij de overeenkomst van 20 maart 1958 betreffende het aannemen van eenvormige goedkeuringsvoorwaarden en de wederzijdse erkenning van goedkeuring van uitrustingsstukken en onderdelen van motorrijtuigen (Trb. 1959, 83), of  

b. betrekking heeft op de in de aanhef bedoelde motorrijtuigen, uitgerust met een motor met een cilinderinhoud van meer dan 2000 cm³, en is afgegeven voor 1 oktober 1988 naar aanleiding van een keuring die is verricht aan de hand van de Richtlijn van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (70/220/EEG), zoals deze richtlijn is gewijzigd bij de Richtlijn van de Raad van de Europese Gemeenschappen van 16 juni 1983 tot wijziging van Richtlijn 70/220/EEG inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door uitlaatgassen van motoren met electrische ontsteking in motorvoertuigen (83/351/EEG, PbEG L 197), of  

c. berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen overeenkomstige waarborgen biedt als een keuring waarbij de in onderdeel a of b bedoelde keuringsvoorschriften zijn toegepast.     
2.  Met ingang van 1 oktober 1990 houdt voor motorrijtuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), met een dieselmotor, niet zijnde een dieselmotor met directe inspuiting, die nog niet tot het verkeer zijn toegelaten, de in het eerste lid bedoelde goedkeuring op te gelden en houdt de in dat lid bedoelde mededeling op van kracht te zijn indien die goedkeuring of mededeling: 

a. betrekking heeft op een keuring die is verricht aan de hand van de Richtlijn van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (70/220/EEG), zoals deze richtlijn is gewijzigd bij de Richtlijn van de Raad van de Europese Gemeenschappen van 3 december 1987 tot wijziging van Richtlijn 70/220/EEG inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door uitlaatgassen van motoren in motorvoertuigen (88/76/EEG, PbEG L 36), of  

b. berust op de uitslag van een keuring die naar het oordeel van de Minister van Volkshuisvesting. Ruimtelijke Ordening en Milieubeheer en de Minister van Verkeer en Waterstaat te zamen overeenkomstige waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
3.  Met ingang van 1 oktober 1991 houdt voor motorrijtuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), met een verbrandingsmotor met een cilinderinhoud van minder dan 1400 cm <sup>3</sup>, die nog niet tot het verkeer zijn toegelaten, de in het eerste lid bedoelde goedkeuring op te gelden en houdt de in dat lid bedoelde mededeling op van kracht te zijn indien die goedkeuring of mededeling: 

a. betrekking heeft op een keuring die is verricht aan de hand van de Richtlijn van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (70/220/EEG), zoals deze richtlijn is gewijzigd bij de Richtlijn van de Raad van de Europese Gemeenschappen van 16 juni 1983 tot wijziging van Richtlijn 70/220/EEG inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door uitlaatgassen van motoren met elektrische ontsteking in motorvoertuigen (83/351/EEG), of  

b. berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen overeenkomstige waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
4.  Onverminderd het bepaalde in het eerste, tweede en derde lid, houdt met ingang van 31 december 1992 voor motorrijtuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de in het eerste lid bedoelde goedkeuring op te gelden en houdt de in dat lid bedoelde mededeling op van kracht te zijn indien die goedkeuring of mededeling: 

a. geen betrekking heeft op een keuring die is verricht aan de hand van de Richtlijn van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (70/220/EEG), zoals deze richtlijn laatstelijk is gewijzigd bij de Richtlijn van de Raad van de Europese Gemeenschappen van 26 juli 1991 tot wijziging van Richtlijn 70/220/EEG inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (91/441/EEG), of  

b. niet berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen overeenkomstige waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
5.  Onverminderd het bepaalde in het eerste, tweede, derde en vierde lid, houdt met ingang van 1 oktober 1994 voor motorvoertuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de in het eerste lid bedoelde goedkeuring op te gelden, en houdt de in dat lid bedoelde mededeling op van kracht te zijn, indien die goedkeuring of mededeling: 

a. geen betrekking heeft op een keuring die is verricht aan de hand van richtlijn nr. 70/220/EEG van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (PbEG L 76), zoals deze laatstelijk is gewijzigd bij richtlijn nr. 93/59/EEG van de Raad van de Europese Gemeenschappen van 28 juni 1993 (PbEG L 186), of  

b. niet berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen ten minste dezelfde waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
6.  Met ingang van 1 januari 1995 houdt voor motorrijtuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de in het eerste lid bedoelde goedkeuring op te gelden en houdt de in dat lid bedoelde mededeling op van kracht te zijn indien die goedkeuring of mededeling: 

a. betrekking heeft op een keuring die is verricht aan de hand van de Richtlijn van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (70/220/EEG), zoals deze richtlijn laatstelijk is gewijzigd bij de Richtlijn van de Raad van de Europese Gemeenschappen van 26 juli 1991 tot wijziging van Richtlijn 70/220/EEG inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (91/441/EEG) en bij die keuring toepassing is gegeven aan punt 8.2 of 8.3 van bijlage 1 van die richtlijn, of  

b. berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen overeenkomstige waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
7.  Met ingang van 1 januari 1995 dan wel met ingang van 1 oktober 1995 zoals aangegeven in de punten 8.1 en 8.2 van bijlage I van richtlijn nr. 70/220/EEG van de Raad van de Europese Gemeenschappen van 20 maart 1970 inzake de onderlinge aanpassing van de wetgevingen der Lid-Staten met betrekking tot maatregelen tegen luchtverontreiniging door emissies van motorvoertuigen (PbEG L 76), zoals deze laatstelijk is gewijzigd bij richtlijn nr. 93/59/EEG van de Raad van de Europese Gemeenschappen van 28 juni 1993 (PbEG L 186), houdt voor motorrijtuigen als bedoeld in [artikel 1, eerste lid, onder a, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de in het eerste lid bedoelde goedkeuring op te gelden, en houdt de in dat lid bedoelde mededeling op van kracht te zijn, indien die goedkeuring of mededeling: 

a. betrekking heeft op een keuring die is verricht aan de hand van de in de aanhef van dit lid eerstgenoemde richtlijn en bij die keuring toepassing is gegeven aan punt 8.1 of punt 8.2 van bijlage I van die richtlijn, of  

b. berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen dezelfde waarborgen biedt als een keuring waarbij de in onderdeel a bedoelde keuringsvoorschriften zijn toegepast.     

### Artikel  3a  

1.  Met ingang van 1 oktober 1993 houdt voor motorrijtuigen als bedoeld in [artikel 1, eerste lid, onder b, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de goedkeuring, bedoeld in [artikel 2, derde lid, onder a of c, van genoemd besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), op te gelden, en houdt de mededeling, bedoeld in dat lid, onder b, op van kracht te zijn, indien die goedkeuring of mededeling: 

a. geen betrekking heeft op een keuring: 

1º. die is verricht aan de hand van richtlijn nr. 88/77/EEG van de Raad van de Europese Gemeenschappen van 3 december 1987 inzake de onderlinge aanpassing van de wetgevingen van de lid-staten met betrekking tot de maatregelen die moeten worden genomen tegen de emissie van gasvormige verontreinigingen door dieselmotoren, bestemd voor het aandrijven van voertuigen (PbEG L 36), zoals deze laatstelijk is gewijzigd bij richtlijn nr. 91/542/EEG van de Raad van de Europese Gemeenschappen van 1 oktober 1991 (PbEG L 295), en  

2º. waarbij ten minste de grenswaarden zijn gehanteerd, die zijn aangegeven in regel A van de tabel in punt 6.2.1 van bijlage I van richtlijn nr. 88/77/EEG, of    

b. niet berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen ten minste dezelfde waarborgen biedt als een keuring waarbij de in onderdeel a bedoelde keuringsvoorschriften zijn toegepast.     
2.  Met ingang van 1 oktober 1996 houdt voor motorrijtuigen als bedoeld in [artikel 1, eerste lid, onder b, van het in het eerste lid bedoelde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet tot het verkeer zijn toegelaten, de in het eerste lid bedoelde goedkeuring op te gelden, en houdt de in dat lid bedoelde mededeling op van kracht te zijn, indien die goedkeuring of mededeling: 

a. geen betrekking heeft op een keuring: 

1º. die is verricht aan de hand van richtlijn nr. 88/77/EEG van de Raad van de Europese Gemeenschappen van 3 december 1987 inzake de onderlinge aanpassing van de wetgevingen van de lid-staten met betrekking tot de maatregelen die moeten worden genomen tegen de emissie van gasvormige verontreinigingen door dieselmotoren, bestemd voor het aandrijven van voertuigen (PbEG L 36), zoals deze laatstelijk is gewijzigd bij richtlijn nr. 91/542/EEG van de Raad van de Europese Gemeenschappen van 1 oktober 1991 (PbEG L 295), en  

2º. waarbij de grenswaarden zijn gehanteerd, die zijn aangegeven in regel B van de tabel in punt 6.2.1 van bijlage I van richtlijn nr. 88/77/EEG, of    

b. niet berust op de uitslag van een keuring die naar het oordeel van de Minister van Volkshuisvesting, Ruimtelijke Ordening en Milieubeheer en de Minister van Verkeer en Waterstaat te zamen ten minste dezelfde waarborgen biedt als een keuring waarbij de in onderdeel a bedoelde keuringsvoorschriften zijn toegepast.     

### Artikel  3b  

1.  Met ingang van 1 oktober 1993 houdt voor dieselmotoren, bestemd voor het aandrijven van motorrijtuigen als bedoeld in [artikel 1, eerste lid, onder b, van het Besluit typekeuring motorrijtuigen luchtverontreiniging](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet in deze motorrijtuigen zijn gemonteerd, de goedkeuring, bedoeld in [artikel 2, vierde lid, onder a of c, van genoemd besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), op te gelden, en houdt de mededeling, bedoeld in dat lid, onder b, op van kracht te zijn, indien op die goedkeuring of mededeling het bepaalde in artikel 3a, eerste lid, onder a of b, van toepassing is.   
2.  Met ingang van 1 oktober 1996 houdt voor dieselmotoren, bestemd voor het aandrijven van motorrijtuigen als bedoeld in [artikel 1, eerste lid, onder b, van het in het eerste lid genoemde besluit](../../AMvB/besluit/typekeuring/motorrijtuigen/luchtverontreiniging/BWBR0002890/README.md), die nog niet in deze motorrijtuigen zijn gemonteerd, de in het eerste lid bedoelde goedkeuring op te gelden, en houdt de in dat lid bedoelde mededeling op van kracht te zijn in die op die goedkeuring of mededeling het bepaalde in artikel 3a, tweede lid, onder a of b, van toepassing is.   

### Artikel  5  

Het Besluit keuringsvoorschriften typekeuring motorrijtuigen luchtverontreiniging (Stcrt. 1984, 137) en het Besluit overgangsregeling typekeuring motorrijtuigen luchtverontreiniging (Stcrt. 1984, 137) worden ingetrokken, met dien verstande dat hij motorrijtuigen die voor de inwerkingtreding van deze regeling in het verkeer zijn gebracht en na de inwerkingtreding ervan bedrijfsmatig worden ingevoerd, de typekeuring wordt verricht aan de hand van de keuringsvoorschriften zoals deze van kracht waren ten tijde van de vervaardiging.  

### Artikel  6  

1.  Deze regeling treedt in werking met ingang van de dag na de datum van uitgifte van de Nederlandse Staatscourant waarin het wordt geplaatst.   
2.  Zij kan worden aangehaald als Regeling keuringsvoorschriften typekeuring motorvoertuigen luchtverontreiniging.   

's-Gravenhage 
12 oktober 1988    

De 
minister van Volkshuisvesting, Ruimtelijke Ordening en Milieubeheer,
E.H.T.M.Nijpels 

De 
minister van Verkeer en Waterstaat, 
N.Smit-Kroes    

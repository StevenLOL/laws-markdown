<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 8 januari 2010, nr. DL/A/182197, houdende regels voor aanvullende personele bekostiging voor de versterking van de functiemix van leraren in het voortgezet onderwijs in de Randstadregio’s 2010–2012 (Regeling versterking van functiemix leraren VO in de Randstadregio’s 2010–2012)

De Minister van Onderwijs, Cultuur en Wetenschap,  
Gelet op [artikel 85a van de Wet op het voortgezet onderwijs](../../../../../../../../../../../../wet/wet/op/het/voortgezet/onderwijs/BWBR0002399/README.md);
Besluit:     
### 1  

####Algemene bepalingen

### Artikel  1  

####Begripsbepaling

In deze regeling wordt verstaan onder: 

a. *minister:* de Minister van Onderwijs, Cultuur en Wetenschap en, voor zover het betreft het onderwijs op het gebied van de landbouw en de natuurlijke omgeving, de Minister van Economische Zaken, Landbouw en Innovatie;  

b. *wet:*[Wet op het voortgezet onderwijs](../../../../../../../../../../../../wet/wet/op/het/voortgezet/onderwijs/BWBR0002399/README.md);  

c. *voortgezet onderwijs:* het onderwijs, bedoeld in de [wet](../../../../../../../../../../../../wet/wet/op/het/voortgezet/onderwijs/BWBR0002399/README.md);  

d. *school:* een school of scholengemeenschap voor voortgezet onderwijs zoals bedoeld in [artikel 1 van de wet](../../../../../../../../../../../../wet/wet/op/het/voortgezet/onderwijs/BWBR0002399/README.md), die wordt bekostigd op grond van de [wet](../../../../../../../../../../../../wet/wet/op/het/voortgezet/onderwijs/BWBR0002399/README.md);  

e. *bevoegd gezag:* het bevoegd gezag van een school;  

f. *vestiging:* een hoofdvestiging, nevenvestiging of tijdelijke nevenvestiging van een school, zoals bedoeld in [artikelen 16](../../../../../../../../../../../../wet/wet/op/het/voortgezet/onderwijs/BWBR0002399/README.md) en [65, derde lid van de wet](../../../../../../../../../../../../wet/wet/op/het/voortgezet/onderwijs/BWBR0002399/README.md) en waarvoor leerlingen worden geteld ten behoeve van de bekostiging, op grond van [artikel 14a, eerste lid, van het Bekostigingsbesluit W.V.O.](../../../../../../../../../../../../AMvB/bekostigingsbesluit/wvo/BWBR0005672/README.md);  

g. *Randstadregio’s:* verzameling van gemeenten op peildatum 1 januari 2009 als opgenomen in bijlage 1 bij deze regeling;  

h. *leraren:* in [artikel 84, eerste lid, onder b, van de wet](../../../../../../../../../../../../wet/wet/op/het/voortgezet/onderwijs/BWBR0002399/README.md) genoemde personeelscategorie;  

i. *personeelsgegevens:* personeelsgegevens zoals bedoeld in bijlage B van het Convenant Leerkracht van Nederland en [bijlage 1 van het Besluit Informatievoorziening WVO](../../../../../../../../../../../../AMvB/besluit/informatievoorziening/wvo/BWBR0008948/README.md);  

j. *Convenant Leerkracht van Nederland:* tripartiete afspraken tussen de minister en de sociale partners in het primair en voortgezet onderwijs, zoals vastgelegd op 1 juli 2008 (Stcrt. 2009, 42);  

k. *bezoldigingsschaal:* de salarisschaal volgens welke de betrokken leraar wordt bezoldigd;  

l. *functiemix:* verdeling van leraren in voltijdequivalenten over de bezoldigingsschalen.    

### 2  

####Hoofdlijnen

### Artikel  2  

####Doelomschrijving

1.  De minister verstrekt in 2011 aanvullende personele bekostiging ter versterking van de functiemix binnen de Randstadregio’s door het verhogen van het aandeel leraren in voltijdequivalenten in bezoldigingsschaal LC.   
2.  De aanvullende personele bekostiging wordt verstrekt op grond van de volgende aandachtspunten: 

a. versterking van de functiemix in de Randstadregio’s maakt deel uit van de afspraken in het Convenant Leerkracht van Nederland van 1 juli 2008 over versterking van de landelijke functiemix.  

b. in het Convenant Leerkracht van Nederland zijn prestatieafspraken vastgelegd voor de versterking van de functiemix in het voortgezet onderwijs in 2011 ten opzichte van de startmeting van 2008.  

c. in het Convenant Leerkracht van Nederland is afgesproken dat de voortgang van deze prestatieafspraken jaarlijks zal worden gemonitord op school- en sectorniveau. Indien de sector de prestatieafspraken in 2011 niet heeft bereikt, dan wordt het aanvullend functiemix budget afgestemd op de op dat moment gerealiseerde functiemix op bestuursniveau.     

### Artikel  3  

####Aanvullende personele bekostiging

Deze aanvullende bekostiging wordt slechts verstrekt aan bevoegde gezagsorganen met één of meer scholen en/of vestigingen in de Randstadregio’s, die voldaan hebben aan de verplichte leveringen van personeelsgegevens over het afgelopen jaar zoals bedoeld in artikel 1 onder i.  

### Artikel  4  

####Berekening aanvullende personele bekostiging

1.  Voor deze aanvullende bekostiging is in 2011 in totaal een bedrag van € 52,2 miljoen beschikbaar.   
2.  De verstrekking van de aanvullende personele bekostiging vindt plaats per kalenderjaar.   
3.  De aanvullende personele bekostiging wordt over de daarvoor in aanmerking komende bevoegde gezagsorganen verdeeld naar rato van het budget dat zij, met inachtneming van de artikelen [84](../../../../../../../../../../../../wet/wet/op/het/voortgezet/onderwijs/BWBR0002399/README.md) en [85 van de wet](../../../../../../../../../../../../wet/wet/op/het/voortgezet/onderwijs/BWBR0002399/README.md), in de lumpsumbekostiging aan personele bekostiging ontvangen voor leraren op scholen of vestigingen in de Randstadregio’s. De omvang van dit budget wordt bepaald op basis van het aandeel leerlingen dat les ontvangt op vestigingen binnen de Randstadregio’s ten opzichte van het totaal aantal leerlingen op een school.   
4.  De aanvullende bekostiging van een in aanmerking komende school voor het jaar 2011 wordt berekend op grond van de volgende formule: X <sub>i</sub> =A * (B <sub>i</sub> * LL <sub>ri</sub> / LL <sub>i</sub>) / Σ(B <sub>i</sub> * LL <sub>ri</sub> / LL <sub>i</sub>). De definitie van de verschillende componenten uit deze formule is als volgt: 

a. X <sub>i</sub> = de aanvullende personele bekostiging voor een individuele school;  

b. A = het in artikel 4, eerste lid genoemde totaalbudget voor de aanvullende bekostiging van deze regeling;  

c. B <sub>i</sub> = reguliere personele bekostiging voor leraren van school i in het kalenderjaar 2011 als bedoeld in [artikel 8 van het Formatiebesluit W.V.O.](../../../../../../../../../../../../AMvB/formatiebesluit/wvo/BWBR0005446/README.md);  

d. LL <sub>ri</sub> = de op de teldatum 1 oktober 2010 bekostigde leerlingen op de in de Randstadregio’s gelegen vestiging(en) van school i, uitgaande van voorlopige leerlingaantallen;  

e. LL <sub>i</sub> = de op de teldatum 1 oktober 2010 bekostigde leerlingen van school i, uitgaande van voorlopige leerlingaantallen;  

f. Σ(B <sub>i</sub> * LL <sub>ri</sub> / LL <sub>i</sub>) = de integrale som van het product B <sub>i</sub> * LL <sub>ri</sub> / LL <sub>i</sub> voor het totaal van alle voor deze regeling in aanmerking komende scholen.     

### Artikel  5  

####Betaling aanvullende personele bekostiging

De betaling van de aanvullende bekostiging vindt plaats volgens het gebruikelijke betaalritme van de reguliere personele bekostiging.  

### 3  

####Verantwoording

### Artikel  6  

####Besteding en verantwoording

1.  De aanvullende bekostiging wordt verstrekt ter dekking van de uitgaven die zijn verbonden aan het in de regeling omschreven doel. Terugvordering van de eventueel niet-bestede middelen of overschotten vindt niet plaats.   
2.  De verantwoording van de aanvullende bekostiging geschiedt in de jaarverslaggeving, bedoeld in de [Regeling jaarverslaggeving onderwijs](../../../../../../../../../../../../ministeriele-regeling/regeling/jaarverslaggeving/onderwijs/BWBR0023132/README.md). De verklaring van de accountant bij de jaarrekening omvat tevens een oordeel over de rechtmatige besteding van de aanvullende bekostiging.   

### Artikel  7  

####Informatieplicht

Het bevoegd gezag werkt mee aan door of namens de minister ingestelde onderzoeken die erop gericht zijn de minister inlichtingen te verschaffen ten behoeve van de ontwikkeling van het door of namens de minister te voeren beleid.  

### 4  

####Slotbepalingen

### Artikel  8  

####Inwerkingtreding

1.  Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 januari 2010.   
2.  Deze regeling vervalt met ingang van 1 januari 2012, met dien verstande dat de regeling van toepassing blijft voor lopende bezwaren en beroepen.   

### Artikel  9  

####Citeertitel

Deze regeling wordt aangehaald als: Regeling versterking van functiemix leraren VO in de Randstadregio’s 2010–2012.  
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A.Plasterk  

### Bijlage  1  

####: Gemeenten in Randstadregio’s

| --- | --- | --- | --- | --- | --- |
|:---|:---|:---|:---|:---|:---|
| Aalsmeer  | ZNH  | Hellevoetsluis  | RM  | Pijnacker-Nootdorp  | HL  |
| Abcoude  | ZNH  | Hendrik-Ido-Ambacht  | RM  | Purmerend  | ZNH  |
| Alblasserdam  | RM  | Hillegom  | RG  | Reeuwijk  | RG  |
| Albrandswaard  | RM  | Hilversum  | GV  | Ridderkerk  | RM  |
| Almere  | --- | Houten  | UM  | Rijnwoude  | RG  |
| Alphen a/d Rijn  | RG  | Huizen  | GV  | Rijswijk  | HL  |
| Amersfoort  | EL  | IJsselstein  | UM  | Rotterdam  | RM  |
| Amstelveen  | ZNH  | Kaag en Braassem  | RG  | Rozenburg  | RM  |
| Amsterdam  | ZNH  | Katwijk  | RG  | Schiedam  | RM  |
| Baarn  | EL  | Korendijk  | RM  | Schoonhoven  | RG  |
| Barendrecht  | RM  | Krimpen a/d IJssel  | RM  | ’s-Gravenhage  | HL  |
| Beemster  | ZNH  | Landsmeer  | ZNH  | Sliedrecht  | RM  |
| Bergambacht  | RG  | Lansingerland  | RM  | Soest  | EL  |
| Bernisse  | RM  | Laren  | GV  | Spijkenisse  | RM  |
| Beverwijk  | ZNH  | Leerdam  | RM  | Strijen  | RM  |
| Binnenmaas  | RM  | Leiden  | RG  | Teylingen  | RG  |
| Blaricum  | GV  | Leiderdorp  | RG  | Uitgeest  | ZNH  |
| Bloemendaal  | ZNH  | Leidschendam-Voorburg  | HL  | Uithoorn  | ZNH  |
| Bodegraven  | RG  | Leusden  | EL  | Utrecht  | UM  |
| Boskoop  | RG  | Liesveld  | RM  | Utrechtse Heuvelrug  | UM  |
| Breukelen  | UM  | Lisse  | RG  | Velsen  | ZNH  |
| Brielle  | RM  | Loenen  | GV  | Vianen  | UM  |
| Bunnik  | UM  | Lopik  | UM  | Vlaardingen  | RM  |
| Bunschoten  | EL  | Maarssen  | UM  | Vlist  | RG  |
| Bussum  | GV  | Maassluis  | RM  | Voorschoten  | RG  |
| Capelle aan den IJssel  | RM  | Middelharnis  | RM  | Waddinxveen  | RG  |
| Cromstrijen  | RM  | Midden-Delfland  | HL  | Wassenaar  | HL  |
| De Bilt  | UM  | Montfoort  | UM  | Waterland  | ZNH  |
| De Ronde Venen  | ZNH  | Moordrecht  | RG  | Weesp  | GV  |
| Delft  | HL  | Muiden  | GV  | Westland  | HL  |
| Diemen  | ZNH  | Naarden  | GV  | Westvoorne  | RM  |
| Dirksland  | RM  | Nederlek  | RG  | Wijdemeren  | GV  |
| Dordrecht  | RM  | Nieuwegein  | UM  | Wijk bij Duurstede  | UM  |
| Edam-Volendam  | ZNH  | Nieuwerkerk a/d IJssel  | RG  | Woerden  | UM  |
| Eemnes  | GV  | Nieuwkoop  | RG  | Wormerland  | ZNH  |
| Giessenlanden  | RM  | Nieuw-Lekkerland  | RM  | Woudenberg  | EL  |
| Goedereede  | RM  | Noordwijk  | RG  | Zaanstad  | ZNH  |
| Gorinchem  | RM  | Noordwijkerhout  | RG  | Zandvoort  | ZNH  |
| Gouda  | RG  | Oegstgeest  | RG  | Zederik  | RM  |
| Graafstroom  | RM  | Oostflakkee  | RM  | Zeevang  | ZNH  |
| Haarlem  | ZNH  | Oostzaan  | ZNH  | Zeist  | UM  |
| Haarlemmerliede en Spaarnwoude  | ZNH  | Oud-Beijerland  | RM  | Zevenhuizen-Moerkapelle  | RG  |
| Haarlemmermeer  | ZNH  | Ouder-Amstel  | ZNH  | Zoetermeer  | HL  |
| Hardinxveld-Giessendam  | RM  | Ouderkerk  | RG  | Zoeterwoude  | RG  |
| Heemskerk  | ZNH  | Oudewater  | RG  | Zwijndrecht  | RM  |
| Heemstede  | ZNH  | Papendrecht  | RM  | --- | --- |

| --- | --- | --- | --- |
|:---|:---|:---|:---|
| ZNH  | = RPA Zuidelijk Noord-Holland  | RG  | = RPA Rijn-Gouwe  |
| HL  | = RPA Haaglanden  | RM  | = RPA Rijnmond  |
| GV  | = RPA Gooi en Vechtstreek  | EL  | = RPA Eemland  |
| UM  | = RPA Utrecht-Midden  | --- | --- |


<meta http-equiv='Content-Type' content='text/html; charset=utf-8' />

##Regeling van de Minister van Economische Zaken, Landbouw en Innovatie van 20 september 2012, nr. WJZ / 12325265, houdende regels omtrent de procedure tot verlenging van de GSM-vergunningen (Regeling verlenging GSM-vergunningen 2013)

De Minister van Economische Zaken, Landbouw en Innovatie;  
Gelet op [artikel 1, vierde lid, van het Besluit continu誰teit mobiele telecommunicatiedienstverlening](../../../../../../AMvB/besluit/continu誰teit/mobiele/telecommunicatiedienstverlening/BWBR0031844/README.md);
Besluit:    

### Artikel  1  

In deze regeling wordt verstaan onder: 

a. *mededeling:* de mededeling, bedoeld in [artikel 42 van de Regeling aanvraag- en veilingprocedure vergunningen 800, 900 en 1800 MHz](../../../../../../ministeriele-regeling/regeling/aanvraag-/en/veilingprocedure/vergunningen/800/900/en/1800/mhz/BWBR0031069/README.md);  

b. *vergunning:* een vergunning als bedoeld in [kolom 1 van tabel 1 van het Verlengbaarheidsbesluit GSM-vergunningen 2013](../../../../../../ministeriele-regeling/verlengbaarheidsbesluit/gsm-vergunningen/2013/BWBR0032016/README.md).    

### Artikel  2  

1.  Een aanvraag om verlenging van de looptijd van een vergunning wordt ingediend bij de minister.   
2.  De aanvraag wordt niet eerder dan twintig werkdagen na de dag waarop de mededeling wordt gedaan, en uiterlijk om 14:00 uur op de vijfentwintigste werkdag na de dag waarop de mededeling wordt gedaan, per post ontvangen dan wel door middel van persoonlijke overhandiging ingediend op het volgende adres: Agentschap Telecom, Emmasingel 1, 9726 AH Groningen.   
3.  Bij persoonlijke overhandiging van de aanvraag wordt een bewijs van ontvangst afgegeven dat is voorzien van datum en tijdstip van ontvangst en ondertekening.   
4.  Indien niet is voldaan aan het tweede lid weigert de Minister van Economische Zaken, Landbouw en Innovatie de verlenging van de vergunning.   

### Artikel  3  

Deze regeling treedt in werking met ingang van de dag waarop het [Besluit continu誰teit mobiele telecommunicatiedienstverlening](../../../../../../AMvB/besluit/continu誰teit/mobiele/telecommunicatiedienstverlening/BWBR0031844/README.md) in werking treedt.  

### Artikel  4  

Deze regeling wordt aangehaald als: Regeling verlenging GSM-vergunningen 2013.  
Deze regeling zal met de toelichting in de Staatscourant worden geplaatst.   

's-Gravenhage 
20 september 2012   

De 
Minister van Economische Zaken, Landbouw en Innovatie,
M.J.M.Verhagen   

<meta http-equiv='Content-Type' content='text/html; charset=utf-8' />

##Regeling bestuursvergoeding Centraal Orgaan opvang asielzoekers 1996

De Staatssecretaris van Justitie,  
gelet op [artikel 10 van de Wet Centraal Orgaan opvang asielzoekers](../../../../../../../../../wet/wet/centraal/orgaan/opvang/asielzoekers/BWBR0006685/README.md);
Besluit:    

### Artikel  1  

Aan de voorzitter van het bestuur van het Centraal Orgaan opvang asielzoekers wordt voor zijn werkzaamheden een vergoeding toegekend van € 20 420 per jaar.  

### Artikel  2  

Aan de bestuursleden van het Centraal Orgaan opvang asielzoekers, uitgezonderd de voorzitter, wordt een vergoeding voor hun werkzaamheden toegekend van € 5 218 per jaar.  

### Artikel  3  

In afwijking van artikel 2 wordt na voorafgaande toestemming van de minister van Justitie, aan bestuursleden, uitgezonderd de voorzitter, wegens extra werkzaamheden een vergoeding toegekend van € 10 437 per jaar. Deze vergoeding treedt dan in de plaats van de vergoeding op grond van artikel 2.  

### Artikel  4  

Aan de leden van het bestuur wordt een onkostenvergoeding toegekend analoog aan de volgens de CAO-Welzijn geldende vergoedingsregeling.  

### Artikel  5  

Deze regeling treedt in werking met ingang van de dag na dagtekening van de Staatscourant waarin zij wordt geplaatst en werkt terug tot en met 1 januari 1996.  

### Artikel  6  

Deze regeling wordt aangehaald als: Regeling bestuursvergoeding Centraal Orgaan opvang asielzoekers 1996.  

’s-Gravenhage 
12 juli 1996    

De 
Staatssecretaris voornoemd, 
E.M. A.Schmitz    

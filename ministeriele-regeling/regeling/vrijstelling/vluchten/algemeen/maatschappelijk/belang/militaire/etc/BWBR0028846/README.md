<meta http-equiv='Content-Type' content='text/html; charset=utf-8' />

##Regeling houdende vrijstelling verbod landen en opstijgen helikopters algemeen maatschappelijk belang op militaire luchthavens (Regeling vrijstelling vluchten algemeen maatschappelijk belang militaire luchthavens)

De Minister van Defensie,  
Gelet op [artikel 10.13 van de Wet luchtvaart](../../../../../../../../../../wet/wet/luchtvaart/BWBR0005555/README.md);
Besluit:    

### Artikel  1  

1.  Ten behoeve van vluchten uit het oogpunt van algemeen maatschappelijk belang wordt vrijstelling van het in [artikel 10.13, eerste lid, van de Wet luchtvaart](../../../../../../../../../../wet/wet/luchtvaart/BWBR0005555/README.md) genoemde verbod om met een burgerluchtvaartuig op te stijgen van of te landen op een militaire luchthaven verleend voor helikopters die in gebruik zijn ten behoeve van: 

a. spoedeisende hulpverlening;  

b. de uitoefening van politietaken als bedoeld in [artikel 2 van de Politiewet 1993](../../../../../../../../../../wet/politiewet/1993/BWBR0006299/README.md).     
2.  De in het eerste lid bedoelde vrijstelling wordt verleend met betrekking tot: 

a. de militaire helihaven Oost-Vlieland;  

b. de militaire helihaven Waalsdorpervlakte.     

### Artikel  2  

Deze regeling treedt in werking met ingang van 1 november 2010.  

### Artikel  3  

Deze regeling wordt aangehaald als: Regeling vrijstelling vluchten algemeen maatschappelijk belang militaire luchthavens.  
Deze regeling zal met de toelichting in de Staatscourant worden geplaatst.   

’s-Gravenhage 
6 oktober 2010   

De 
Minister van Defensie, 
E. vanMiddelkoop   

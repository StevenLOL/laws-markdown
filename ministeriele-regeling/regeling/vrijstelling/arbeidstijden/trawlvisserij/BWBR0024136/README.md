<meta http-equiv='Content-Type' content='text/html; charset=utf-8' />

##Regeling van de Staatssecretaris van Verkeer en Waterstaat ten behoeve van het verkrijgen van vrijstelling van de gemiddelde wekelijkse arbeidstijdnorm voor een vissersvaartuig met een lengte van 45 meter of meer (Regeling vrijstelling arbeidstijden trawlvisserij)

De Staatssecretaris van Verkeer en Waterstaat,  
Gelet op [artikel 6A.3:2, derde lid, van het Arbeidstijdenbesluit vervoer](../../../../../../AMvB/arbeidstijdenbesluit/vervoer/BWBR0009386/README.md);
Besluit:    

### Artikel  1  

In deze regeling wordt verstaan onder ‘wet’: de [Arbeidstijdenwet](../../../../../../wet/arbeidstijdenwet/BWBR0007671/README.md). 

### Artikel  2  

1.  Aan de schipper van een vissersvaartuig met een lengte van 45 meter of meer wordt vrijstelling verleend van [artikel 6A.2:3 van het Arbeidstijdenbesluit vervoer](../../../../../../AMvB/arbeidstijdenbesluit/vervoer/BWBR0009386/README.md), mits de gemiddelde wekelijkse arbeidstijd niet meer bedraagt dan ten hoogste 68 uren, gerekend over een periode van 52 achtereenvolgende weken.   
2.  Toepassing van dit artikel is uitsluitend mogelijk bij collectieve regeling als bedoeld in [artikel 1:3 van de wet](../../../../../../wet/arbeidstijdenwet/BWBR0007671/README.md) dan wel bij een daarmee gelijkgestelde regeling als bedoeld in [artikel 1:4, eerste lid, van de wet](../../../../../../wet/arbeidstijdenwet/BWBR0007671/README.md), indien de collectieve regeling, bedoeld in [artikel 1:3 van de wet](../../../../../../wet/arbeidstijdenwet/BWBR0007671/README.md), dat uitdrukkelijk bepaalt dan wel er geen collectieve regeling als bedoeld in [artikel 1:3 van de wet](../../../../../../wet/arbeidstijdenwet/BWBR0007671/README.md) van toepassing is. [Artikel 1:4, tweede lid, van de wet](../../../../../../wet/arbeidstijdenwet/BWBR0007671/README.md), is zonodig van overeenkomstige toepassing. Elk beding waarbij wordt afgeweken van dit artikel is nietig.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 25 juni 2008. 

### Artikel  4  

Deze regeling wordt aangehaald als: Regeling vrijstelling arbeidstijden trawlvisserij. 
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C. Huizinga-Heringa     

<meta http-equiv='Content-Type' content='text/html; charset=utf-8' />

##Regeling vrijstelling officieel kenteken op kleine schepen

De Minister van Verkeer en Waterstaat,  
Gelet op [artikel 2.02, tweede lid, van het Rijnvaartpolitiereglement 1995](../../../../../../../../../KB/rijnvaartpolitiereglement/1995/BWBR0006923/README.md);
Besluit:    

### Artikel  1  

Onverminderd de bij algemene regeling vastgestelde andere voorschriften met betrekking tot een officiëel kenteken zijn kleine schepen, als bedoeld in [artikel 1.01, onder m, van het Rijnvaartpolitiereglement 1995](../../../../../../../../../KB/rijnvaartpolitiereglement/1995/BWBR0006923/README.md), vrijgesteld van de verplichting tot het voeren van een officiëel kenteken bedoeld in [artikel 2.02, eerste lid, van dat reglement](../../../../../../../../../KB/rijnvaartpolitiereglement/1995/BWBR0006923/README.md). Wel dienen de naam of een kenspreuk, op de wijze als bedoeld in [artikel 2.02, tweede lid](../../../../../../../../../KB/rijnvaartpolitiereglement/1995/BWBR0006923/README.md), te worden aangebracht.  

### Artikel  2  

De Bekendmaking aan de scheepvaart van 5 oktober 1984, nr. 6/1984 (Stcrt. 1984, 199), wordt ingetrokken.  

### Artikel  3  

Deze regeling treedt in werking met ingang van 1 januari 1995. Deze regeling wordt geplaatst in de Staatscourant.  

's-Gravenhage 
20 december 1994    

De 
Minister van Verkeer en Waterstaat, 
A.Jorritsma-Lebbink    

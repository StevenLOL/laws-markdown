<meta http-equiv='Content-Type' content='text/html; charset=utf-8' />

##Regeling ingevolge de artikelen 5 en 6 van de WUD 1990

De Staatssecretaris van Landbouw, Natuurbeheer en Visserij,  
Gelet op de [artikelen 5, aanhef onderdeel b](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md), en [6, tweede lid, van de Wet op de uitoefening van de diergeneeskunde 1990](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) (Stb. 214);
Besluit:    

### Artikel  1  

Als handelingen bedoeld in [artikel 5, aanhef onderdeel b, van de Wet op de uitoefening van de diergeneeskunde 1990](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) (Stb. 214), worden aangewezen: 

a. het toepassen van de in [artikel 79, tweede lid, onderdelen a tot en met f, en derde lid, van de Diergeneesmiddelenregeling](../../../../../../../../../../../../ministeriele-regeling/diergeneesmiddelenregeling/BWBR0019277/README.md) bedoelde diergeneesmiddelen;  

b. het toepassen van de in [artikel 79, tweede lid, onderdeel g, van de Diergeneesmiddelenregeling bedoelde diergeneesmiddelen](../../../../../../../../../../../../ministeriele-regeling/diergeneesmiddelenregeling/BWBR0019277/README.md), voorzover deze worden gebruikt om spastische toestanden van orgaansystemen op te heffen, indien deze tijdens de geboorte van de vrucht ontstaan;  

c. het toepassen van de in [artikel 79, tweede lid, onderdeel h, van de Diergeneesmiddelenregeling](../../../../../../../../../../../../ministeriele-regeling/diergeneesmiddelenregeling/BWBR0019277/README.md) bedoelde diergeneesmiddelen ten behoeve van wondbehandeling ten gevolge van verlossing;  

d. het verrichten van episiotomie bij schapen, geiten, paarden en runderen alsmede het hechten van de ten gevolge van die handeling ontstane wond;  

e. het stoppen van een bloeding in de geboorteweg;  

f. het behandelen van een uterusprolaps indien deze tijdens de geboorte van de vrucht ontstaat;  

g. het afbinden van een bloedende navelstreng van een pasgeboren vrucht;  

h. het toedienen tijdens of onmiddellijk na de geboorte van een calcium en magnesium infuus.    

### Artikel  2  

Als diergeneesmiddelen bedoeld in [artikel 6, tweede lid, van de Wet op de uitoefening van de diergeneeskunde 1990](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) worden aangewezen de in [artikel 79, derde en vierde lid, van de Diergeneesmiddelenregeling](../../../../../../../../../../../../ministeriele-regeling/diergeneesmiddelenregeling/BWBR0019277/README.md) bedoelde diergeneesmiddelen.  

### Artikel  3  

Deze regeling treedt in werking op hetzelfde tijdstip als waarop de [artikelen 5](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) en [6 van de Wet op de uitoefening van de diergeneeskunde 1990](../../../../../../../../../../../../wet/wet/op/de/uitoefening/van/de/diergeneeskunde/1990/BWBR0004730/README.md) in werking treden.  

### Artikel  4  

Deze regeling kan worden aangehaald als: Regeling ingevolge artikelen 5 en 6 van de WUD 1990.  

's-Gravenhage 
3 december 1991    

De 
Staatssecretaris van Landbouw, Natuurbeheer en Visserij, 

voor deze: 

De 
secretaris-generaal, 
T. H. J.Joustra    

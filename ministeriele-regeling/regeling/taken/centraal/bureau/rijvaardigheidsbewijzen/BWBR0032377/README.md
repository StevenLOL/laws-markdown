<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu, van 6 december 2012, nr. IENM/BSK-2012/243381, houdende vaststelling taken van het Centraal Bureau Rijvaardigheidsbewijzen (Regeling taken Centraal Bureau Rijvaardigheidsbewijzen)

De Minister van Infrastructuur en Milieu,  
Gelet op [artikel 4aa, derde lid, onderdeel b, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md), de [artikelen 27, eerste lid](../../../../../../../AMvB/besluit/personenvervoer/2000/BWBR0011982/README.md), en [28, eerste lid, van het Besluit personenvervoer 2000](../../../../../../../AMvB/besluit/personenvervoer/2000/BWBR0011982/README.md), [artikel 2.8, vierde lid, van de Wet wegvervoer goederen](../../../../../../../wet/wet/wegvervoer/goederen/BWBR0024800/README.md) en [artikel 11, eerste lid, onder c, van het Besluit inzamelen afvalstoffen](../../../../../../../AMvB/besluit/inzamelen/afvalstoffen/BWBR0016530/README.md);
BESLUIT:    

### Artikel  1  

####Taken Centraal Bureau Rijvaardigheidsbewijzen

Onverminderd [artikel 4aa, eerste lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) is het CBR belast met de volgende taken: 

a. het ontwikkelen, afnemen en actueel houden van examens strekkende tot de beoordeling van de vakbekwaamheid voor de volgende beroepen in de sector transport en logistiek: 

1°. de volgende logistieke beroepen: 

– logistiek medewerker;  

– logistiek teamleider;  

– logistiek supervisor;  

– planner wegtransport;  

– assistent expediteur;    

2°. directiechauffeur;  

3°. huisartsenchauffeur;  

4°. goederenchauffeur en buschauffeur in aanvulling op de wettelijke rijbewijs- en vakbekwaamheidsexamens;  

5°. de volgende beroepen met betrekking tot verhuizen: 

– assistentverhuizer;  

– inboedelverhuizer;  

– voorman inboedelverhuizer;  

– taxateur inboedelverhuizer;  

– projectverhuizer;  

– voorman projectverhuizer;  

– projectleider projectverhuizingen;    

6°. taxichauffeur in aanvulling op de wettelijke vakbekwaamheidsexamens;  

7°. de volgende beroepen met betrekking tot het besturen van interne of logistieke transportmiddelen: 

– terminaltrekkerbestuurder;  

– containerheftruckbestuurder;  

– reachstackerbestuurder;  

– heftruckbestuurder;  

– reachtruckbestuurder;    

8°. chauffeur betrokken bij sierteeltvervoer in aanvulling op de wettelijke vakbekwaamheidsexamens voor chauffeur goederenvervoer;  

9°. chauffeur betrokken bij het vervoer van geconditioneerde transporten in aanvulling op de wettelijke vakbekwaamheidsexamens voor chauffeur goederenvervoer;  

10°. administratief medewerker betrokken bij de afhandeling van goederen die in de Europese Unie ingevoerd worden of vanuit de Europese Unie uitgevoerd worden;    

b. het certificeren van opleidingen ter voorbereiding op de onder a, aanhef en onder 2°, 4° en 7°, bedoelde examens, het houden van toezicht op deze opleidingen en het registreren van opleidingsdagen voor deze opleidingen;  

c. het in stand houden en beheren van een systeem waarin rijscholen kunnen worden ingeschreven, franchiserelaties tussen rijscholen en overdrachten van rijscholen kunnen worden geregistreerd en waarmee rijscholen examens bij het CBR kunnen reserveren;  

d. het informeren van rijscholen over relevante ontwikkelingen voor hun taakuitvoering.    

### Artikel  2  

####Voorwaarden

1.  Het CBR brengt voor de activiteiten, bedoeld in artikel 1, tarieven in rekening. De hoogte van een tarief wordt zodanig bepaald dat het tarief ten minste de met de betrokken activiteit gemoeide kosten dekt.   
2.  De activiteiten, bedoeld in artikel 1, gaan niet ten koste van de in [artikel 4aa, eerste en derde lid, onder a, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) bedoelde taken en leiden niet tot een verstoring van de marktverhoudingen.   

### Artikel  3  

####Wijziging van andere regelingen

Wijzigt de Regeling vakbekwaamheid beroepspersonenvervoer, de Regeling wegvervoer goederen en het Erkenningsbesluit instantie Besluit inzamelen afvalstoffen.   

### Artikel  4  

####Wijziging artikel 1 

Wijzigt deze regeling.   

### Artikel  5  

####Inwerkingtreding

1.  Deze regeling, met uitzondering van artikel 4, treedt in werking met ingang van 1 januari 2013.   
2.  Artikel 4 treedt in werking met ingang van 1 juli 2013.   

### Artikel  6  

####Citeertitel

Deze regeling wordt aangehaald als: Regeling taken Centraal Bureau Rijvaardigheidsbewijzen.  
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu,
M.H.Schultz van Haegen   

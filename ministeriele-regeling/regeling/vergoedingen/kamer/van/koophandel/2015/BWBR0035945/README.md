<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 16 december 2014, nr. WJZ / 14191493, tot vaststelling van de aan de Kamer van Koophandel door ondernemingen verschuldigde vergoedingen (Regeling vergoedingen Kamer van Koophandel 2015)

De Minister van Economische Zaken;  
Gelet op artikel 34, eerste lid, van de Wet op de Kamer van Koophandel;
Besluit:    

### Artikel  1  

In deze regeling wordt verstaan onder: 

a.  *DOP:* een digitaal ondernemersplein als bedoeld in artikel 5, eerste lid, van de Wet op de Kamer van Koophandel;  

b.  *ICT:* de Stafafdeling Informatie- en Communicatie Technologie van de Kamer van Koophandel;  

c.  *KCC:* de Afdeling Klant Contact Centrum van de Kamer van Koophandel;  

d.  *OO:* de Afdeling Ondernemersondersteuning van de Kamer van Koophandel.   

### Artikel  2  

1.  De vergoedingen, bedoeld in artikel 34, eerste lid, van de Wet op de Kamer van Koophandel, bedragen voor: 

a. een seminar voor starters: € 50,– per dagdeel;  

b. overige seminars: € 50,– per dagdeel;  

c. een afgifte van een certificaat van oorsprong: € 19,35;  

d. een digitale afgifte van een certificaat van oorsprong: € 13,85;  

e. een afgifte van het Admission Temporaire/Temporary Admission-carnet: € 199,–;  

f. een afgifte van legalisatiedocumenten: € 11,35;  

g. een digitale afgifte van legalisatiedocumenten: € 9,35;  

h. het in depot houden van algemene voorwaarden: € 18,– per jaar;  

i. een kopie van Certificaten van Oorsprong: € 0,95 per kopie;  

j. een afgifte van de vergunning winkelweekactie: € 28,– per vergunning;  

k. een Europese Gemeenschap Verklaring op basis van richtlijn 2005/36/EG: € 80,– per verklaring;  

l. inkomende en uitgaande handelsmissies: tarief per deelnemer wordt berekend per missie op basis van hoofdelijke omslag;  

m. een uitgifte van de identificatiecode voor juridische entiteiten die ingeschreven zijn in het handelsregister, bedoeld in de bijlage van de Uitvoeringsverordening (EU) Nr. 1247/2012 van de Commissie van 19 december 2012 tot vaststelling van technische uitvoeringsnormen met betrekking tot de formattering en de frequentie van de transactierapportage aan transactieregisters overeenkomstig Verordening (EU) nr. 648/2012 van het Europees parlement en de Raad betreffende otc-derivaten, centrale tegenpartijen en transactieregisters (Legal Entity Identifier): € 150,– voor de eerste aanvraag en € 100,– voor de jaarlijkse verlenging;  

n. een themabijeenkomst: € 50,–;  

o. een evenement: € 50,–;  

p. een workshop: € 50,– per deelnemer;  

q. een netwerkbijeenkomst: € 50,– per deelnemer.     
2.  Het uurtarief voor de uitvoering van de taken, bedoeld in de artikelen 5, 24 tot en met 28, eerste lid, 30 en 31 van de Wet op de Kamer van Koophandel, wordt berekend volgens de tabel in de bijlage bij deze regeling.  

### Artikel  3  

De Regeling vergoedingen Kamer van Koophandel 2014 wordt ingetrokken. 

### Artikel  4  

Deze regeling treedt in werking met ingang van 1 januari 2015. 

### Artikel  5  

Deze regeling wordt aangehaald als: Regeling vergoedingen Kamer van Koophandel 2015. 
Deze regeling zal met de toelichting in de Staatscourant worden geplaatst.   

's-Gravenhage 
16 december 2014   

De 
Minister van Economische Zaken, 
H.G.J. Kamp    

### Bijlage 

####behorend bij artikel 2, tweede lid :

| Uurtarieven begroting 2014  | KCC  | OO  | DOP  | ICT  |
|:---|:---|:---|:---|:---|
| Loonschaal 4  | 83  | --- | --- | --- |
| Loonschaal 5  | 86  | --- | --- | 85  |
| Loonschaal 6  | 89  | --- | --- | 88  |
| Loonschaal 7  | 93  | 92  | --- | 92  |
| Loonschaal 8  | 99  | --- | --- | 98  |
| Loonschaal 9  | 105  | --- | 0  | 104  |
| Loonschaal 10  | 112  | 110  | --- | 111  |
| Loonschaal 11  | 121  | 119  | 0  | 120  |
| Loonschaal 12  | 131  | 129  | --- | 130  |
| Loonschaal 13  | --- | 141  | --- | 142  |
| Loonschaal 14  | --- | 151  | --- | --- |
| Loonschaal 15  | --- | --- | --- | --- |
| Loonschaal 16  | --- | --- | --- | --- |
| Loonschaal 17  | --- | --- | --- | --- |
| Loonschaal 18  | --- | --- | --- | --- |


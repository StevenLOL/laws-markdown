<meta http-equiv='Content-Type' content='text/html; charset=utf-8' />

##Regeling van de Minister van Economische Zaken 29 november 2013, nr. WJZ / 13193333, tot vaststelling van de aan de Kamer van Koophandel door ondernemingen verschuldigde vergoedingen (Regeling vergoedingen Kamer van Koophandel 2014)

De Minister van Economische Zaken,  
Gelet op [artikel 34, eerste lid, van de Wet op de Kamer van Koophandel](../../../../../../../../wet/wet/op/de/kamer/van/koophandel/BWBR0034331/README.md);
Besluit:    

### Artikel  1  

In deze regeling wordt verstaan onder: 

a.  *DOP:* een digitaal ondernemersplein als bedoeld in [artikel 5, eerste lid, van de Wet op de Kamer van Koophandel](../../../../../../../../wet/wet/op/de/kamer/van/koophandel/BWBR0034331/README.md);  

b.  *ICT:* de Stafafdeling Informatie- en Communicatie Technologie van de Kamer van Koophandel;  

c.  *KCC:* de Afdeling Klant Contact Centrum van de Kamer van Koophandel;  

d.  *OO:* de Afdeling Ondernemersondersteuning van de Kamer van Koophandel.   

### Artikel  2  

1.  De vergoedingen, bedoeld in [artikel 34, eerste lid, van de Wet op de Kamer van Koophandel](../../../../../../../../wet/wet/op/de/kamer/van/koophandel/BWBR0034331/README.md), bedragen voor: 

a. een adviesgesprek: € 50,–;  

b. een seminar voor starters: € 35,– per dagdeel;  

c. overige seminars: € 100,– per dagdeel;  

d. trajectbegeleiding per uur: € 105,–;  

e. een afgifte van een certificaat van oorsprong: € 18,50;  

f. een digitale afgifte van exportdocumenten: € 13,–;  

g. een afgifte van het Admission Temporaire/Temporary Admission-carnet: € 185,–;  

h. een afgifte van legalisatiedocumenten: € 10,50;  

i. een digitale afgifte van legalisatiedocumenten: € 8,50;  

j. het in depot houden van algemene voorwaarden: € 18,– per jaar;  

k. trajectbegeleiding Starting International Business: € 2.400,– per traject;  

l. een kopie van Certificaten van Oorsprong: € 0,95 per kopie;  

m. een afgifte van de vergunning winkelweekactie: € 28,– per vergunning;  

n. een Europese Gemeenschap Verklaring op basis van richtlijn 2005/36/EG: € 80,– per verklaring;  

o. inkomende en uitgaande handelsmissies: tarief per deelnemer wordt berekend per missie op basis van hoofdelijke omslag;  

p. een advies van de bedrijfshuuradviescommissie: 

– bij een huurprijs t/m € 25.000,–: € 3.500,– per advies;  

– bij een huurprijs van € 25.000,– t/m € 50.000,–: € 5.000,– per advies;  

– bij een huurprijs van € 50.000,– tot € 100.000,–: € 7.500,– per advies;  

– bij een huurprijs boven € 100.000,–: € 10.000,– per advies.       
2.  Het uurtarief voor de uitvoering van de taken, bedoeld in de [artikelen 5](../../../../../../../../wet/wet/op/de/kamer/van/koophandel/BWBR0034331/README.md), [24 tot en met 28, eerste lid](../../../../../../../../wet/wet/op/de/kamer/van/koophandel/BWBR0034331/README.md), [30](../../../../../../../../wet/wet/op/de/kamer/van/koophandel/BWBR0034331/README.md) en [31 van de Wet op de Kamer van Koophandel](../../../../../../../../wet/wet/op/de/kamer/van/koophandel/BWBR0034331/README.md), wordt berekend volgens de tabel in de bijlage bij deze regeling.  

### Artikel  3  

De [Regeling bijdragen en vergoedingen kamers van koophandel](../../../../../../../../ministeriele-regeling/regeling/bijdragen/en/vergoedingen/kamers/van/koophandel/BWBR0023103/README.md) wordt ingetrokken.

### Artikel  4  

Deze regeling treedt in werking met ingang van 1 januari 2014. 

### Artikel  5  

Deze regeling wordt aangehaald als: Regeling vergoedingen Kamer van Koophandel 2014. 
Deze regeling zal met de bijlage en de toelichting in de Staatscourant worden geplaatst.   

’s-Gravenhage 
29 november 2013   

De 
Minister van Economische Zaken, 
H.G.J. Kamp    

####Bijlage behorend bij artikel 2, tweede lid 

| Uurtarieven begroting 2014  | KCC  | OO  | DOP  | ICT  |
|:---|:---|:---|:---|:---|
| Loonschaal 4  | 78  | --- | --- | --- |
| Loonschaal 5  | 80  | --- | --- | 82  |
| Loonschaal 6  | 83  | --- | --- | 85  |
| Loonschaal 7  | 87  | 89  | --- | 89  |
| Loonschaal 8  | 93  | --- | --- | 95  |
| Loonschaal 9  | 99  | --- | 0  | 101  |
| Loonschaal 10  | 105  | 107  | --- | 107  |
| Loonschaal 11  | 114  | 116  | 0  | 116  |
| Loonschaal 12  | 124  | 126  | --- | 126  |
| Loonschaal 13  | --- | 137  | --- | 137  |
| Loonschaal 14  | --- | 147  | --- | --- |
| Loonschaal 15  | --- | --- | --- | --- |
| Loonschaal 16  | --- | --- | --- | --- |
| Loonschaal 17  | --- | --- | --- | --- |
| Loonschaal 18  | --- | --- | --- | --- |

Alle bedragen zijn in euro’s. 

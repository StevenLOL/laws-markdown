<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 26 oktober 2010, nr. 5673146/10/6 houdende de invoering van de Regeling griffierechten burgerlijke zaken (Regeling griffierechten burgerlijke zaken)

De Minister van Veiligheid en Justitie,  
Gelet op de [artikelen 4, derde lid](../../../../../../wet/wet/griffierechten/burgerlijke/zaken/BWBR0028899/README.md), en [21, tweede lid, van de Wet griffierechten burgerlijke zaken](../../../../../../wet/wet/griffierechten/burgerlijke/zaken/BWBR0028899/README.md), [28, vijfde lid](../../../../../../wet/wetboek/van/burgerlijke/rechtsvordering/BWBR0001827/README.md), en [838 van het Wetboek van Burgerlijke Rechtsvordering](../../../../../../wet/wetboek/van/burgerlijke/rechtsvordering/BWBR0001827/README.md) en [1 van het Besluit griffierechten burgerlijke zaken](../../../../../../AMvB/besluit/griffierechten/burgerlijke/zaken/BWBR0028901/README.md), juncto  [12, vijfde lid, van het Besluit tarieven in strafzaken](../../../../../../AMvB/besluit/tarieven/in/strafzaken/2003/BWBR0015481/README.md);
Besluit:    

### Artikel  1  

1.  Geen griffierecht wordt geheven voor: 

a. de benoeming of het ontslag van voogden en curatoren;  

b. de bereidverklaring tot aanvaarding van de voogdij en de curatele;  

c. bemoeiingen van de kantonrechter met het beheer van vermogen van minderjarigen en curandi welke voortvloeien uit de toepassing onderscheidenlijk overeenkomstige toepassing van [Titel 14 van Boek 1 van het Burgerlijk Wetboek](../../../../../../wet/burgerlijk/wetboek/boek/1/BWBR0002656/README.md);  

d. bemoeiingen van de kantonrechter welke voortvloeien uit de toepassing van [artikel 181](../../../../../../wet/burgerlijk/wetboek/boek/3/BWBR0005291/README.md) juncto [183 van Boek 3 van het Burgerlijk Wetboek](../../../../../../wet/burgerlijk/wetboek/boek/3/BWBR0005291/README.md);  

e. benoemingen, welke voortvloeien uit de toepassing van de [artikelen 212](../../../../../../wet/burgerlijk/wetboek/boek/1/BWBR0002656/README.md) en [250 van Boek 1 van het Burgerlijk Wetboek](../../../../../../wet/burgerlijk/wetboek/boek/1/BWBR0002656/README.md);  

f. de indiening van een verzoekschrift strekkende tot en in verband met de ondertoezichtstelling van minderjarigen alsmede strekkende tot en in verband met de ontheffing of de ontzetting uit het gezag of voogdij over minderjarigen;  

g. de indiening van een verweerschrift in het kader van de behandeling van een verzoekschrift strekkende tot en in verband met de ondertoezichtstelling van minderjarigen alsmede strekkende tot en in verband met de ontheffing of de ontzetting uit het gezag of voogdij over minderjarigen;  

h. de benoeming of het ontslag van bewindvoerders of mentoren als bedoeld in de [Titels 18](../../../../../../wet/burgerlijk/wetboek/boek/1/BWBR0002656/README.md), [19](../../../../../../wet/burgerlijk/wetboek/boek/1/BWBR0002656/README.md) en [20 van Boek 1 van het Burgerlijk Wetboek](../../../../../../wet/burgerlijk/wetboek/boek/1/BWBR0002656/README.md);  

i. bemoeiingen met het bewind over goederen of het mentorschap welke voortvloeien uit de toepassing van de [Titels 18](../../../../../../wet/burgerlijk/wetboek/boek/1/BWBR0002656/README.md), [19](../../../../../../wet/burgerlijk/wetboek/boek/1/BWBR0002656/README.md) en [20 van Boek 1 van het Burgerlijk Wetboek](../../../../../../wet/burgerlijk/wetboek/boek/1/BWBR0002656/README.md);  

j. de verklaringen bedoeld in de [artikelen 191, eerste lid](../../../../../../wet/burgerlijk/wetboek/boek/4/BWBR0002761/README.md), en [193, eerste lid, van Boek 4 van het Burgerlijk Wetboek](../../../../../../wet/burgerlijk/wetboek/boek/4/BWBR0002761/README.md) en voor het in verband daarmee opmaken van de akte bedoeld in [artikel 3 van het Besluit boedelregister](../../../../../../AMvB/besluit/boedelregister/BWBR0014438/README.md), indien het inkomen van de betrokken erfgenaam blijkens een door deze over te leggen afschrift van het besluit tot toevoeging, bedoeld in [artikel 29 van de Wet op de rechtsbijstand](../../../../../../wet/wet/op/de/rechtsbijstand/BWBR0006368/README.md), of een verklaring van de Raad als bedoeld in [artikel 1, onder b, van die wet](../../../../../../wet/wet/op/de/rechtsbijstand/BWBR0006368/README.md) waaruit blijkt dat het inkomen niet meer bedraagt dan de bedragen, bedoeld in [artikel 2, eerste of tweede lid, van het Besluit eigen bijdrage rechtsbijstand](../../../../../../AMvB/besluit/eigen/bijdrage/rechtsbijstand/BWBR0025277/README.md);  

k. de indiening van verzoeken strekkende tot het verkrijgen van een machtiging van de kantonrechter onderscheidenlijk het doen van mededelingen of afleggen van verklaringen aan de kantonrechter ingevolge de [artikelen 17 lid 3](../../../../../../wet/burgerlijk/wetboek/boek/4/BWBR0002761/README.md), [26](../../../../../../wet/burgerlijk/wetboek/boek/4/BWBR0002761/README.md) en [193 lid 1 van Boek 4 van het Burgerlijk Wetboek](../../../../../../wet/burgerlijk/wetboek/boek/4/BWBR0002761/README.md);  

l. de indiening van verzoekschriften als bedoeld in de [artikelen 28](../../../../../../AMvB/maatregel/teboekgestelde/schepen/1992/BWBR0005260/README.md) en [30 van de Maatregel teboekgestelde schepen 1992](../../../../../../AMvB/maatregel/teboekgestelde/schepen/1992/BWBR0005260/README.md).     
2.  Eveneens wordt geen griffierecht geheven: 

a. van gemeenten in zaken als bedoeld in de [paragrafen 4](../../../../../../wet/wet/werk/en/bijstand/BWBR0015703/README.md) en [5 van hoofdstuk 6 van de Wet werk en bijstand](../../../../../../wet/wet/werk/en/bijstand/BWBR0015703/README.md) en [hoofdstuk 7 van de Wet investeren in jongeren](../../../../../../wet/wet/investeren/in/jongeren/BWBR0026054/README.md);  

b. ingeval van ambtshalve verrichte verzegeling en ontzegeling als bedoeld in de [artikelen 661](../../../../../../wet/wetboek/van/burgerlijke/rechtsvordering/BWBR0001827/README.md) en [666 van het Wetboek van Burgerlijke Rechtsvordering](../../../../../../wet/wetboek/van/burgerlijke/rechtsvordering/BWBR0001827/README.md);  

c. ingeval van verzet tegen een dwangbevel als bedoeld in [artikel 21 van de Wet verplichte deelneming in een bedrijfstakpensioenfonds 2000](../../../../../../wet/wet/verplichte/deelneming/in/een/bedrijfstakpensioenfonds/2000/BWBR0012092/README.md).     

### Artikel  2  

1.  Met toepassing van [artikel 1 van het Besluit griffierechten burgerlijke zaken](../../../../../../AMvB/besluit/griffierechten/burgerlijke/zaken/BWBR0028901/README.md) juncto [artikel 12, vijfde lid, van het Besluit tarieven in strafzaken](../../../../../../AMvB/besluit/tarieven/in/strafzaken/2003/BWBR0015481/README.md) kunnen personen en instellingen voor doeleinden van algemeen belang op hun verzoek worden vrijgesteld van de heffing van griffierecht.   
2.  Het verzoek, bedoeld in het eerste lid, moet schriftelijk worden gedaan aan de Minister van Veiligheid en Justitie en duidelijk vermelden ten behoeve van welk doel de vrijstelling wordt gevraagd.   

### Artikel  3  

De Ministeriële [regeling tarieven in burgerlijke zaken](../../../../../../ministeriele-regeling/regeling/tarieven/in/burgerlijke/zaken/BWBR0013656/README.md) wordt ingetrokken.  

### Artikel  4  

In zaken waarop op grond van [artikel 56a van de Wet griffierechten in burgerlijke zaken](../../../../../../wet/wet/griffierechten/burgerlijke/zaken/BWBR0028899/README.md) de [Wet tarieven in burgerlijke zaken](../../../../../../wet/wet/tarieven/in/burgerlijke/zaken/BWBR0001852/README.md) van toepassing blijft, blijft tevens de [Regeling tarieven in burgerlijke zaken](../../../../../../ministeriele-regeling/regeling/tarieven/in/burgerlijke/zaken/BWBR0013656/README.md) van toepassing.  

### Artikel  5  

Dit besluit treedt in werking op het tijdstip waarop de [artikelen 4, derde lid](../../../../../../wet/wet/griffierechten/burgerlijke/zaken/BWBR0028899/README.md), en [21, tweede lid, van de Wet griffierechten burgerlijke zaken](../../../../../../wet/wet/griffierechten/burgerlijke/zaken/BWBR0028899/README.md) in werking treden.  

### Artikel  6  

Deze regeling wordt aangehaald als Regeling griffierechten burgerlijke zaken.  
Deze regeling zal met de toelichting in de Staatscourant worden geplaatst.   

Den Haag 
26 oktober 2010   

De 
Minister van Veiligheid en Justitie,
I.W.Opstelten   

<meta http-equiv='Content-Type' content='text/html; charset=utf-8' />

##Besluit van de Minister van Sociale Zaken en Werkgelegenheid van 27 november 2012, G&VW/AA/2012/16954, tot vaststelling van de Regeling aanscherping handhaving en sanctiebeleid Arbeidstijdenwetgeving.

De Minister van Sociale Zaken en Werkgelegenheid  
Gelet op de [artikelen 7:2, vijfde lid](../../../../../../../../AMvB/arbeidstijdenbesluit/BWBR0007687/README.md), en [7:4 van het Arbeidstijdenbesluit](../../../../../../../../AMvB/arbeidstijdenbesluit/BWBR0007687/README.md);
Besluit:    

### Artikel  1  

In deze regeling wordt verstaan onder: 

a.  *besluit:* het [Arbeidstijdenbesluit](../../../../../../../../AMvB/arbeidstijdenbesluit/BWBR0007687/README.md);  

b.  *wet:* de [Arbeidstijdenwet](../../../../../../../../wet/arbeidstijdenwet/BWBR0007671/README.md).   

### Artikel  2  

De hoogte van het bedrag, bedoeld in [artikel 7:2, vijfde lid, van het besluit](../../../../../../../../AMvB/arbeidstijdenbesluit/BWBR0007687/README.md) bedraagt € 5000. 

### Artikel  3  

Van een soortgelijke overtreding als bedoeld in [artikel 7:4 van het besluit](../../../../../../../../AMvB/arbeidstijdenbesluit/BWBR0007687/README.md) is sprake als een overtreding wordt gevolgd door een overtreding en beide plaatsvinden: 

a. ter zake van de arbeids- en rusttijden van werknemers van 18 jaar of ouder;  

b. ter zake van het verbod van kinderarbeid, het verbod omtrent het door vrouwelijke werknemers verrichten van arbeid rond de bevalling, of ter zake van de arbeids- en rusttijden van jeugdige werknemers; of  

c. ter zake van [artikel 4:1](../../../../../../../../wet/arbeidstijdenwet/BWBR0007671/README.md) of bij of krachtens [artikel 4:3 van de wet](../../../../../../../../wet/arbeidstijdenwet/BWBR0007671/README.md).   

### Artikel  4  

Deze regeling wordt aangehaald als: Regeling aanscherping handhaving en sanctiebeleid Arbeidstijdenwetgeving. 

### Artikel  5  

De regeling treedt in werking met ingang van 1 januari 2013. 
Deze regeling wordt met de toelichting in de Staatscourant geplaatst.   

‘s-Gravenhage 
27 november 2012   

De 
Minister van Sociale Zaken en Werkgelegenheid, 
L.F. Asscher.     

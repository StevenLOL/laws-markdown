<meta http-equiv='Content-Type' content='text/html; charset=utf-8' />

##Regeling suiker, isoglucose en inulinestroop 1999

De Minister van Landbouw, Natuurbeheer en Visserij,  
gelet op de [artikelen 13](../../../../../../../../wet/landbouwwet/BWBR0002252/README.md), [23](../../../../../../../../wet/landbouwwet/BWBR0002252/README.md) en [32 van de Landbouwwet](../../../../../../../../wet/landbouwwet/BWBR0002252/README.md);
Besluit:    

### Artikel  1  

In deze regeling wordt verstaan onder:   a. Minister:  Minister van Landbouw, Natuur en Voedselkwaliteit;    b. hoofdproductschap:  Hoofdproductschap Akkerbouw;    c. Raad:  Raad van de Europese Unie;    d. verordening:  Verordening (EG) nr. 318/2006 van de Raad van 20 februari 2006 houdende een gemeenschappelijke ordening der markten in de sector suiker (PbEG 2006, L 58);    e. Commissie:  Commissie van de Europese Gemeenschappen;    f. uitvoeringsregelingen:  regelingen van de Raad of van de Commissie ter uitvoering van de verordening;    g. suiker:  de producten, bedoeld in artikel 1, eerste lid, onderdeel b, van de verordening;    h. melasse:  het product, bedoeld in artikel 1, eerste lid, onderdeel f, van de verordening.     

### Artikel  2  

1.  Er is een Suikerbegeleidingscommissie, welke tot taak heeft: 

a. de Minister te informeren over het gevoelen van het betrokken bedrijfsleven over het nationale en internationale beleid op het gebied van de suiker;  

b. de voorzitter van het hoofdproductschap van advies te dienen bij de uitvoering van de medebewindstaken op het gebied van de producten, genoemd in artikel 1, eerste lid van de verordening.     
2.  De Suikerbegeleidingscommissie bestaat uit achttien leden van wie voor telkens vier jaar worden aangewezen: 

a. vijf leden door de Koninklijke Coöperatie Cosun U.A;  

b. drie leden door de Federatie van Land- en Tuinbouworganisaties (LTO Nederland);  

c. een lid door de Commissie voor de Suikerhandel van het Verbond van de Nederlandse Groothandel;  

d. een lid door de Federatie van de Groothandel in Levensmiddelen en Aanverwante artikelen;  

e. een lid door het Centraal Bureau Levensmiddelenhandel;  

f. drie leden door de gezamenlijke suikerverwerkende industrieën (CIUS-NL), waarmee zijn bedoeld de in de onderstaande lijst genoemde organisaties: 

– de Nederlandse Vereniging Frisdranken, Waters, Sappen (F.W.S.);  

– de Nederlandse Zuivel Organisatie;  

– de Vereniging voor de Bakkerij- en Zoetwarenindustrie (VBZ);  

– de Nederlandse Vereniging van Consumptie-ijsfabrikanten;    

g. een lid door de werkgroep Koolhydraten van de Vereniging van de Nederlandse Chemische Industrie (VNCI) en  

h. drie leden door organisaties van werknemers.     
3.  In zoverre in afwijking van het tweede lid, worden als leden van de Suikerbegeleidingscommissie aangewezen de laatstelijk uit hoofde van de Regeling suiker, isoglucose en inulinestroop als lid van de in die regeling genoemde Suikerbegeleidingscommissie aangewezen personen voor de periode die overeenkomt met het, op het tijdstip van inwerkingtreding van het tweede lid, nog niet verstreken deel van de periode waarvoor de onderscheiden leden uit hoofde van de hiervoor genoemde regeling zijn aangewezen.   
4.  De Suikerbegeleidingscommissie wijst uit haar midden een voorzitter aan.   
5.  In zoverre in afwijking van het vierde lid, is de voorzitter van de Suikerbegeleidingscommissie de persoon die laatstelijk uit hoofde van de Regeling suiker, isoglucose en inulinestroop als voorzitter van de in die regeling genoemde Suikerbegeleidingscommissie is aangewezen tot het tijdstip waarop zijn lidmaatschap verstrijkt dan wel de Suikerbegeleidingscommissie uit haar midden een andere persoon als voorzitter aanwijst.   
6.  Het secretariaat van de Suikerbegeleidingscommissie wordt verzorgd door het hoofdproductschap.   
7.  De Minister kan zich, indien het onderwerp daartoe naar zijn oordeel aanleiding geeft, in de door de Suikerbegeleidingscommissie te houden vergaderingen door een of meer door hem aan te wijzen personen doen vertegenwoordigen.   
8.  De Suikerbegeleidingscommissie stelt haar huishoudelijk reglement vast.   
9.  In zoverre in afwijking van het achtste lid, geldt als huishoudelijk reglement als bedoeld in dat artikellid, het huishoudelijk reglement, zoals laatstelijk vastgesteld op grond van de Regeling suiker, isoglucose en inulinestroop door de in die regeling genoemde Suikerbegeleidingscommissie, tot het tijdstip waarop de Suikerbegeleidingscommissie dit reglement vervangt.   

### Artikel  3  

1.  De Minister verricht ten titel van interventie de aankopen van suiker met inachtneming van het hetgeen dienaangaande in de verordening en de uitvoeringsregelingen is bepaald.   
2.  De Minister erkent de natuurlijke of rechtspersoon die als gespecialiseerde suikerhandelaar uit hoofde van de uitvoeringsregelingen gerechtigd is tot het doen van een aanbieding tot interventie.   
3.  De Minister erkent, met inachtneming van de in het eerste lid bedoelde regelingen, de opslagplaatsen waarbij uitsluitend de overneming tot interventie plaatsvindt, alsmede de in die regelingen bedoelde deskundige die genomen monsters analyseert en het laboratorium waar het derde monster wordt bewaard dan wel waar het onderzoek van dit monster geschiedt.   

### Artikel  4  

De Minister verricht de aankopen tegen de gegarandeerde prijs van preferentiële suiker in de zin van de verordening met inachtneming van hetgeen dienaangaande in de verordening en de uitvoeringsregelingen is bepaald.  

### Artikel  6  

Het hoofdproductschap stelt de Minister in kennis van alle aanbiedingen op openbare inschrijvingen ingevolge de uitvoeringsregelingen op de restitutie onderscheidenlijk de heffing bij uitvoer en de subsidie bij invoer van suiker en melasse, die voldoen aan alle bij of krachtens de desbetreffende uitvoeringsregelingen gestelde inschrijvingsvoorwaarden.  

### Artikel  7  

De Minister stelt de quota, bedoeld in artikel 7 van de verordening vast. Deze beschikking wordt gepubliceerd in de Staatscourant.  

### Artikel  8  

De Regeling suiker, isoglucose en inulinestroop <sup>1</sup> wordt ingetrokken.  

### Artikel  9  

Wijzigt de Overdrachtsregeling bevoegdheden Landbouwwet 1966 Algemeen.   

### Artikel  9a  

Deze regeling is mede gebaseerd op [artikel 19 van de Landbouwwet](../../../../../../../../wet/landbouwwet/BWBR0002252/README.md).  

### Artikel  10  

1.  Deze regeling treedt, met uitzondering van artikel 9, in werking met ingang 1 juli 1999.   
2.  Artikel 9 treedt in werking met ingang van de tweede dag na de dagtekening van de Staatscourant waarin zij wordt geplaatst.   

### Artikel  11  

Deze regeling wordt aangehaald als: Regeling suiker, isoglucose en inulinestroop 1999.  
Deze regeling zal met de toelichting in de Staatscourant worden geplaatst.   

De 
Minister van Landbouw, Natuurbeheer en Visserij, 
H.H.Apotheker    

<meta http-equiv='Content-Type' content='text/html; charset=utf-8' />

##Regeling heffing lichte olie, halfzware olie en gasolie 1994

De Staatssecretaris van Financiën,  
Gelet op [artikel XI, zesde lid, van de Wet van 24 december 1993 tot wijziging van een aantal belastingwetten](../../../../../../../../../../../wet/wijzigingswet/wet/op/de/inkomstenbelasting/1964/enz./(belastingplan/1994)/BWBR0006376/README.md) en van de [Wet Infrastructuurfonds](../../../../../../../../../../../wet/wet/infrastructuurfonds/BWBR0006001/README.md) in het kader van het belastingplan 1994;
Besluit:    

### Artikel  I  

1.  In de aangifte voor de heffing van lichte olie, halfzware olie en gasolie, bedoeld in [artikel XI, eerste onderscheidenlijk tweede lid, van de Wet van 24 december 1993 tot wijziging van een aantal belastingwetten](../../../../../../../../../../../wet/wijzigingswet/wet/op/de/inkomstenbelasting/1964/enz./(belastingplan/1994)/BWBR0006376/README.md) en van de [Wet Infrastructuurfonds](../../../../../../../../../../../wet/wet/infrastructuurfonds/BWBR0006001/README.md) in het kader van het belastingplan 1994 worden de volgende gegevens vermeld: 

a. de naam, het adres en de aard van het bedrijf van de aangever; 

b. een nauwkeurige aanduiding van de plaats of plaatsen waar de lichte olie, halfzware olie of gasolie zich bevinden; 

c. de hoeveelheid lichte olie, halfzware olie en gasolie per plaats; 

d. de stand van het telwerk indien een voorraadtank is verbonden met een pompinstallatie met telwerk; 

e. het bedrag aan belasting.    
2.  De aangifte wordt gedaan in tweevoud.  

### Artikel  II  

De belasting wordt overeenkomstig de aangifte voldaan uiterlijk 31 januari 1994. 

### Artikel  III  

Deze regeling treedt in werking met ingang van 1 januari 1994. 

De 
Staatssecretaris van Financiën, 
J.J. van  Amelsvoort      

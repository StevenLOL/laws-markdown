<meta http-equiv='Content-Type' content='text/html; charset=utf-8' />

##Regeling van de Minister voor Wonen, Wijken en Integratie van 29 april 2009, nr. BJZ2009024680, Directie Bestuurlijke en Juridische Zaken, houdende vaststelling van de maximale inkomensgrenzen, bedoeld in artikel 8, eerste lid, van de Wet bevordering eigenwoningbezit, zoals die luidde op 31 december 2006, van de maximale vermogensgrenzen, bedoeld in artikel 9, eerste lid, onderdelen a, c en d, van die wet, van de minimaal vereiste inkomens, bedoeld in artikel 11, eerste lid, onderdeel b, van die wet, van de bedragen, bedoeld in artikel 15, eerste lid, van die wet, van het percentage van de normrente, bedoeld in artikel 26, eerste lid, van die wet, van het normbedrag voor de per maand te betalen spaarpremie, bedoeld in artikel 26, tweede lid, van die wet, van de minimum-inkomensijkpunten, bedoeld in artikel 28, van die wet, van de minimum-normlast, bedoeld in artikel 29, eerste lid, formule, van die wet, en van het bedrag, bedoeld in artikel 31, eerste lid, van die wet (Regeling koopsubsidiegrenzen Wet BEW oud)

De Minister voor Wonen, Wijken en Integratie,  
Gelet op artikel II, tweede lid, van de wet van 21 december 2006 tot wijziging van de Wet bevordering eigenwoningbezit (verruiming en vereenvoudiging van de werking van de Wet bevordering eigenwoningbezit) (Stb 2006, 734);
Besluit:     
### §  1  

####Algemeen

### Artikel  1  

In deze regeling wordt verstaan onder: 

a. *wet:*Wet bevordering eigenwoningbezit, zoals die luidde op 31 december 2006;  

b. *eenpersoonshuishouden:* eenpersoonshuishouden als bedoeld in artikel 2, derde lid, onderdeel a, van de wet;  

c. *tweepersoonshuishouden:* tweepersoonshuishouden als bedoeld in artikel 2, derde lid, onderdeel b, van de wet;  

d. *eenpersoonsouderenhuishouden:* eenpersoonsouderenhuishouden als bedoeld in artikel 2, derde lid, onderdeel c, van de wet;  

e. *tweepersoonsouderenhuishouden:* tweepersoonsouderenhuishouden als bedoeld in artikel 2, derde lid, onderdeel d, van de wet.    

### §  2  

####Inkomensgerelateerde parameters

### Artikel  2  

De maximale inkomensgrenzen, bedoeld in artikel 8, eerste lid, van de wet, zijn voor het tijdvak van 1 juli 2013 tot en met 30 juni 2014 voor: 

a. een eenpersoonshuishouden: € 21 800;  

b. een tweepersoonshuishouden: € 29 225;  

c. een eenpersoonsouderenhuishouden: € 19 750, en  

d. een tweepersoonsouderenhuishouden: € 26 025.    

### Artikel  3  

De maximale vermogensgrenzen, bedoeld in artikel 9, eerste lid, onderdelen a, c respectievelijk d, van de wet, zijn voor het tijdvak van 1 juli 2013 tot en met 30 juni 2014: 

a. € 23 650 voor een eenpersoonshuishouden als de eigenaar-bewoner op de laatste dag van het eerste bijdragejaar van een driejaarstijdvak in de zin van de wet jonger is dan 65 jaar;  

b. € 40 425 voor een eenpersoonshuishouden als de eigenaar-bewoner op de laatste dag van het eerste bijdragejaar van een driejaarstijdvak in de zin van de wet 65 jaar of ouder is, of een eenpersoonsouderenhuishouden, en  

c. € 55 975 voor een tweepersoonshuishouden als de eigenaar-bewoner of degene die tot diens huishouden behoort op de laatste dag van het eerste bijdragejaar van een driejaarstijdvak in de zin van de wet 65 jaar of ouder is, of een tweepersoonsouderenhuishouden.    

### Artikel  4  

De minimaal vereiste inkomens, bedoeld in artikel 11, eerste lid, onderdeel b, van de wet, zijn voor het tijdvak van 1 juli 2013 tot en met 30 juni 2014 voor: 

a. een eenpersoonshuishouden: € 14 775;  

b. een tweepersoonshuishouden: € 18 900;  

c. een eenpersoonsouderenhuishouden: € 14 925, en  

d. een tweepersoonsouderenhuishouden: € 19 225.    

### Artikel  5  

Het minimum-inkomensijkpunt, bedoeld in artikel 28 van de wet, is voor het tijdvak van 1 juli 2013 tot en met 30 juni 2014 voor: 

a. een eenpersoonshuishouden: € 14 775;  

b. een tweepersoonshuishouden: € 18 900;  

c. een eenpersoonsouderenhuishouden: € 14 925, en  

d. een tweepersoonsouderenhuishouden: € 19 225.    

### Artikel  6  

De minimum-normlast, bedoeld in artikel 29, eerste lid, formule, van de wet, is voor het tijdvak van 1 juli 2013 tot en met 30 juni 2014: € 130,37.  

### §  3  

####Overige parameters

### Artikel  7  

1.  Het bedrag, genoemd in artikel 15, eerste lid, onderdeel a, van de wet, is tot en met 30 juni 2016: € 134 925.   
2.  Het bedrag, genoemd in artikel 15, eerste lid, onderdeel b, van de wet, is tot en met 30 juni 2016: € 107 950.   

### Artikel  8  

Het percentage van de normrente, bedoeld in artikel 26, eerste lid, van de wet, bedraagt, voor zover de datum van de acceptatie van de offerte, bedoeld in artikel 42, eerste lid, van de wet, is gelegen voor of op 30 juni 2016: 5,0.  

### Artikel  9  

Het normbedrag voor de spaarpremie, bedoeld in artikel 26, tweede lid, van de wet, bedraagt, voor zover de peildatum in de zin van de wet is gelegen voor of op 30 juni 2016: € 60,17.  

### Artikel  10  

Het bedrag, genoemd in artikel 31, eerste lid, van de wet, is tot en met 30 juni 2016: € 173,06.  

### §  4  

####Slotbepalingen

### Artikel  11  

De Regeling koopsubsidiegrenzen 2007, de Regeling huurtoeslag- en koopsubsidiegrenzen 2007 en de Regeling koopsubsidiegrenzen Wet BEW oud 2008 worden ingetrokken.  

### Artikel  12  

Deze regeling treedt in werking met ingang van 1 juli 2009.  

### Artikel  13  

Deze regeling wordt aangehaald als: Regeling koopsubsidiegrenzen Wet BEW oud.  
Deze regeling zal met de toelichting in de Staatscourant worden geplaatst.   

Den Haag 
29 april 2009   

De 
Minister voor Wonen, Wijken en Integratie, 
E.E. van derLaan   

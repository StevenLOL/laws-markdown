<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 17 augustus 2013, nr. DL/537302 (10377), houdende regels voor het verstrekken van een tegemoetkoming in de kosten van activiteiten gericht op het tot stand brengen van educatieve minors beroepsonderwijs in de periode 2013–2016 (Regeling educatieve minor beroepsonderwijs 2013–2016)

De Minister van Onderwijs, Cultuur en Wetenschap, handelende in overeenstemming met de Staatssecretaris van Economische Zaken,  
Gelet op de [artikel 2, eerste lid, onder a](../../../../../../../wet/wet/overige/ocw-subsidies/BWBR0009458/README.md), juncto [artikel 4, tweede lid, van de Wet overige OCW-subsidies](../../../../../../../wet/wet/overige/ocw-subsidies/BWBR0009458/README.md);
Besluit:    

### Artikel  1  

####Begripsbepalingen

In deze regeling wordt verstaan onder: 

*bve-instelling:* instelling als bedoeld in [artikel 1.1.1, onderdeel b, van de Wet educatie en beroepsonderwijs](../../../../../../../wet/wet/educatie/en/beroepsonderwijs/BWBR0007625/README.md);  

*educatieve minor beroepsonderwijs:* tot een vakbacheloropleiding behorend keuzeminorprogramma van 30 studiepunten als bedoeld in de [Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) gericht op het verwerven van basiskennis en vaardigheden betrekking hebbend op lesgeven in het beroepsonderwijs, waarvan ten minste 50% van het curriculum in de praktijk wordt gevolgd;  

*hogeschool:* hogeschool als bedoeld in de [onderdelen c en g van de bijlage behorende bij artikel 1.8, eerste lid, van de Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

*lerarenopleiding:* opleiding aan een hogeschool die opleidt tot een tweedegraads bevoegdheid tot lesgeven in het voortgezet onderwijs of het beroepsonderwijs en volwasseneducatie;  

*minister:* Minister van Onderwijs, Cultuur en Wetenschap;  

*samenwerkingsverband educatieve minor:* samenwerkingsverband dat als doel heeft een educatieve minor beroepsonderwijs tot stand te brengen, bestaande uit ten minste: 

a. één hogeschool die zowel een vakbacheloropleiding als een lerarenopleiding aanbiedt of één hogeschool die een vakbacheloropleiding aanbiedt en één hogeschool die een lerarenopleiding aanbiedt; en  

b. één vo-school en één bve-instelling of één agrarisch opleidingscentrum als bedoeld in [artikel 1.3.3 van de Wet educatie en beroepsonderwijs](../../../../../../../wet/wet/educatie/en/beroepsonderwijs/BWBR0007625/README.md);    

*vakbacheloropleiding:* bacheloropleiding als bedoeld in [artikel 7.3a, tweede lid, onder a, van de Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) die is opgenomen in de bijlage bij deze regeling;  

*vo-school:* uit ’s Rijks kas bekostigde school als bedoeld in [artikel 1 van de Wet op het voortgezet onderwijs](../../../../../../../wet/wet/op/het/voortgezet/onderwijs/BWBR0002399/README.md).   

### Artikel  2  

####Te subsidiëren activiteiten

1.  De minister kan subsidie verstrekken voor personele kosten van activiteiten van een samenwerkingsverband educatieve minor, die gericht zijn op het tot stand brengen van één of meerdere educatieve minors beroepsonderwijs binnen één of meerdere vakbacheloropleidingen die zijn opgenomen in de bijlage bij deze regeling.   
2.  Onder de activiteiten wordt in ieder geval verstaan: 

a. organisatieactiviteiten, gericht op nadere uitwerking van de samenwerking, de organisatie en de taak- en verantwoordelijkheidsverdeling;  

b. ontwerpactiviteiten, gericht op het vormgeven van een of meerdere educatieve minors beroepsonderwijs of het omvormen van een bestaande minor tot een educatieve minor beroepsonderwijs;  

c. wervings- en begeleidingsactiviteiten, gericht op het werven van studenten voor de minor en op de begeleiding van deze studenten door een vo-school of bve-instelling bij het praktijkdeel van de educatieve minor;  

d. implementatie- en borgingsactiviteiten, gericht op de voortzetting van de samenwerking waardoor de minor zowel inhoudelijk als financieel een regulier onderdeel wordt van de opleiding.    

### Artikel  3  

####Subsidieperiode

1.  De subsidie wordt verstrekt voor de periode van 1 december 2013 tot en met 31 december 2016.   
2.  Subsidieverstrekking vindt plaats in twee perioden. De eerste periode vangt aan in december 2013 en eindigt op 31 december 2015. De tweede periode vangt aan in december 2014 en eindigt op 31 december 2016.  

### Artikel  4  

####Subsidieaanvraag

1.  Subsidie kan worden aangevraagd door het bevoegd gezag van de hogeschool die een vakbacheloropleiding aanbiedt waarbinnen de educatieve minor beroepsonderwijs wordt vormgegeven en die in die hoedanigheid deel uitmaakt van een samenwerkingsverband educatieve minor.   
2.  De subsidieaanvraag wordt ingediend met behulp van het aanvraagformulier regeling educatieve minor beroepsonderwijs 2013–2016 dat via de website van de Dienst Uitvoering Onderwijs beschikbaar wordt gesteld.   
3.  Het in het eerste lid bedoelde bevoegd gezag kan per periode slechts één aanvraag indienen.   
4.  Bij de aanvraag dient de subsidieaanvrager een samenwerkingsovereenkomst, een plan van aanpak met in ieder geval een tijdpad en een begroting in.   
5.  In de samenwerkingsovereenkomst zijn de afspraken tussen de deelnemende partijen in het samenwerkingsverband vastgelegd. De samenwerkingsovereenkomst bevat in ieder geval: 

a. een beschrijving van het doel van de samenwerking;  

b. de beoogde resultaten, in termen van het aantal studenten dat de minor volgt en succesvol afrondt en het verwachte percentage minorstudenten dat doorstroomt naar lerarenopleidingen;  

c. afspraken over de inzet en verdeling van middelen;  

d. een machtiging met betrekking tot het penvoerderschap, waarbij het bevoegd gezag, bedoeld in het eerste lid, door de overige partners van het samenwerkingsverband wordt gemachtigd hen te vertegenwoordigen.     
6.  In het plan van aanpak worden alle door het samenwerkingsverband te verrichten activiteiten beschreven, waaronder de activiteiten, bedoeld in artikel 2, tweede lid.   
7.  De begroting bevat een overzicht van de geraamde inkomsten en uitgaven die betrekking hebben op de activiteiten waarvoor subsidie wordt gevraagd.  

### Artikel  5  

####Aanvraagtermijn

1.  De aanvraag voor subsidie voor de eerste periode kan worden ingediend van 1 oktober 2013 tot en met 31 oktober 2013.   
2.  De aanvraag voor subsidie voor de tweede periode kan worden ingediend van 1 september 2014 tot en met 30 september 2014.  

### Artikel  6  

####Subsidieplafond

Voor subsidieverstrekking op grond van deze regeling is per periode € 2.000.000 beschikbaar. 

### Artikel  7  

####Subsidiebedrag

De te verstrekken subsidie bedraagt ten hoogste 100% van de ingediende begroting, met dien verstande dat de subsidie per subsidieontvanger ten hoogste € 150.000 bedraagt. 

### Artikel  8  

####Wijze van verdeling beschikbare middelen

De minister verdeelt het beschikbare bedrag in de volgorde van ontvangst van de aanvragen, met dien verstande dat wanneer de aanvrager krachtens [artikel 4:5 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) de gelegenheid heeft gehad de aanvraag aan te vullen, de dag waarop de aanvraag is aangevuld, met betrekking tot de verdeling, als datum van ontvangst geldt. 

### Artikel  9  

####Subsidieverstrekking en betaling

1.  De minister beslist uiterlijk op 31 december 2013 op een aanvraag voor subsidie in de eerste periode.   
2.  De minister beslist uiterlijk op 31 december 2014 op een aanvraag voor subsidie in de tweede periode.   
3.  De betaling van het subsidiebedrag vindt plaats in december 2013 indien het subsidie in de eerste periode betreft en in december 2014 indien het subsidie in de tweede periode betreft.  

### Artikel  10  

####Subsidieverplichtingen

Aan de subsidieontvanger worden de volgende verplichtingen opgelegd: 

1. De activiteiten dienen uiterlijk te zijn uitgevoerd op 31 december 2015 indien het subsidie in de eerste periode betreft en uiterlijk op 31 december 2016 indien het subsidie in de tweede periode betreft.  

2. De subsidieontvanger werkt mee aan door of namens de minister ingestelde onderzoeken, waaronder een monitoronderzoek, die erop gericht zijn de minister inlichtingen te verschaffen ten behoeve van de ontwikkeling van het door of namens de minister te voeren beleid.  

3. De melding, bedoeld in [artikel 9 van de Regeling OCW-subsidies](../../../../../../../ministeriele-regeling/regeling/ocw-subsidies/BWBR0028820/README.md), geschiedt aan de Dienst Uitvoering Onderwijs.   

### Artikel  11  

####Niet-bestede subsidiemiddelen

Het eventueel niet voor de activiteiten aangewende deel van de subsidie kan, mits de activiteiten zijn uitgevoerd, worden besteed aan andere activiteiten waarvoor bekostiging wordt verstrekt. 

### Artikel  12  

####Inwerkingtreding

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en vervalt met ingang van 1 januari 2018. 

### Artikel  13  

####Citeertitel

Deze regeling wordt aangehaald als: Regeling educatieve minor beroepsonderwijs 2013–2016. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
M. Bussemaker    

### Bijlage 

####behorende bij artikel 2, eerste lid, van de regeling educatieve minor beroepsonderwijs 2013–2016 

VAKBACHELOROPLEIDINGEN BÈTA/TECHNIEK 

| ONDERDEEL, SECTOR  | OPLEIDINGSCODE  | NAAM OPLEIDING VOLUIT  |
|:---|:---|:---|
| techniek, natuur  | 59308  | (SUSTAINABLE) MOLECULAR SCIENCE AND TECHNOLOGY  |
| techniek  | 30015  | ADVANCED SENSOR APPLICATIONS  |
| techniek  | 50002  | ADVANCED TECHNOLOGY / TECHNISCHE WETENSCHAPPEN  |
| natuur  | 56982  06843  | ALGEMENE NATUURWETENSCHAPPEN  |
| techniek  | 04184  | ANALYTISCHE PROCES- EN LABORATORIUMINSTRUMENTATIE  |
| techniek  | 34386  04386  | AOT – TECHNIEK  |
| techniek  | 30008  | APPLIED SCIENCE  |
| techniek  | 34332  04332  | AQUATISCHE ECOTECHNOLOGIE  |
| techniek  | 30018  | AUTOMOTIVE  |
| techniek  | 34262  04262  | AUTOTECHNIEK  |
| techniek  | 39225  | AVIATION  |
| natuur  | 06883  | BEDRIJFS- EN INDUSTRIËLE STATISTIEK  |
| natuur  | 06176  | BEDRIJFSGERICHTE INFORMATICA  |
| natuur, economie  | 06189  04528  | BEDRIJFSINFORMATICA  |
| natuur  | 06275  | BEDRIJFSINFORMATIESYSTEMEN  |
| techniek  | 56066  06066  | BEDRIJFSINFORMATIETECHNOLOGIE  |
| natuur  | 56856  06167  06856  | BEDRIJFSWISKUNDE EN INFORMATICA  |
| techniek  | 34474  04474  | BESTURINGSTECHNOLOGIE  |
| natuur  | 06163  | BIO-FARMACEUTISCHE WETENSCHAPPEN  |
| techniek  | 39215  | BIO-INFORMATICA  |
| techniek  | 34397  04397  | BIOLOGIE EN MEDISCH LABORATORIUMONDERZOEK  |
| techniek  | 04182  | BIOLOGISCHE LABORATORIUMTECHNOLOGIE  |
| techniek  | 56226  06226  | BIOMEDISCHE TECHNOLOGIE  |
| techniek  | 39217  | BIOMETRIE  |
| techniek  | 34331  | BIOTECHNOLOGIE  |
| techniek  | 34263  04263  | BOUWKUNDE  |
| techniek  | 39232  | BOUWMANAGEMENT EN VASTGOED  |
| techniek  | 34261  04261  | BOUWTECHNISCHE BEDRIJFSKUNDE  |
| techniek  | 39280  | BUILT ENVIRONMENT  |
| techniek  | 39233  | BUSINESS ENGINEERING  |
| techniek  | 34396  04396  | CHEMIE  |
| techniek  | 04186  | CHEMISCHE LABORATORIUMOPLEIDING  |
| techniek  | 34275  04275  | CHEMISCHE TECHNOLOGIE  |
| techniek  | 34279  04279  | CIVIELE TECHNIEK  |
| techniek  | 06423  | CIVIELE TECHNOLOGIE EN MANAGEMENT  |
| techniek  | 39234  | COMMERCIEEL INGENIEUR  |
| techniek  | 34092  | COMMUNICATION AND MULTIMEDIA DESIGN  |
| natuur  | 50426  | COMPUTER SCIENCE  |
| techniek  | 34270  04270  | COMPUTERTECHNIEK  |
| techniek  | 04199  | CONSTRUCTEUR PIPING  |
| techniek  | 04198  | CONSTRUCTEUR WERKTUIGBOUWKUNDE  |
| techniek  | 50447  | CREATIVE TECHNOLOGY  |
| economie  | 50006  | ECONOMETRICS AND OPERATIONS RESEARCH  |
| economie  | 06403  | ECONOMETRIE  |
| economie  | 50646  | ECONOMETRIE EN BESLISKUNDE  |
| economie  | 56833  06833  | ECONOMETRIE EN OPERATIONELE RESEARCH  |
| economie  | 50951  | ECONOMIE & INFORMATICA  |
| techniek  | 56953  | ELECTRICAL ENGINEERING  |
| techniek  | 50435  | ELEKTRO- EN INFORMATIETECHNIEK  |
| techniek  | 34313  | ELEKTRONICA  |
| techniek  | 34349  | ELEKTRONICA INGENIEUR  |
| techniek  | 30021  | ELEKTRONICA, DATACOMMUNICATIE EN NETWERKEN  |
| techniek  | 34472  04472  | ELEKTRONICATECHNIEK  |
| techniek  | 34267  04267  | ELEKTROTECHNIEK  |
| techniek  | 04197  | ELEKTROTECHNISCH OPZICHTER  |
| techniek  | 34131  | EMBEDDED SYSTEMS ENGINEERING  |
| techniek  | 34369  | ENERGIE- EN PROCESTECHNOLOGIE (AOT)  |
| techniek  | 30107  | ENGINEERING  |
| techniek  | 39240  | ENGINEERING, DESIGN AND INNOVATION  |
| natuur  | 56989  06989  | FARMACEUTISCHE WETENSCHAPPEN  |
| natuur  | 56157  06157  | FARMACIE  |
| natuur  | 06162  | FARMACOCHEMIE  |
| gezondheidszorg  | 34090  | FARMAKUNDE  |
| LANDBOUW EN NATUURLIJKE OMGEVING  | 30022  | FOOD COMMERCE AND TECHNOLOGY  |
| techniek  | 34112  | FORENSISCH ONDERZOEK  |
| techniek  | 39222  | GENETISCHE MODIFICATIE  |
| natuur  | 06177  | GEOCHEMIE  |
| techniek  | 39219  | GEZONDHEIDSZORG TECHNOLOGIE  |
| techniek  | 34060  04060  | GRAFIMEDIATECHNOLOGIE  |
| onderwijs, landbouw en natuurlijke omgeving, natuur, techniek, gezondheid  | 30020  | HBO-ICT  |
| techniek  | 04349  | HOGER ELEKTRONICUS  |
| techniek  | 34269  04269  | HOGERE INFORMATICA  |
| techniek  | 34245  04245  | HOGERE OPLEIDING SOFTWARE ENGINEER  |
| techniek  | 04246  | HOGERE OPLEIDING SYSTEM ENGINEER  |
| techniek  | 34089  04089  | HUMAN TECHNOLOGY  |
| techniek  | 04190  | HYDROGRAFIE  |
| techniek  | 39243  | ICT TELECOMMUNICATIE INGENIEUR  |
| techniek  | 34058  | ICT-TELECOMMUNICATIE  |
| techniek  | 50441  | INDUSTRIAL DESIGN  |
| techniek  | 56955  06262  | INDUSTRIEEL ONTWERPEN  |
| techniek  | 34389  04389  | INDUSTRIEEL PRODUKT ONTWERPEN  |
| techniek  | 39216  | INDUSTRIËLE AUTOMATISERING  |
| techniek, natuur  | 56978  04256  04479  06181  34479  | INFORMATICA  |
| techniek  | 81003  | INFORMATICA (SOFTWARE ENGINEERING)  |
| natuur  | 50300  | INFORMATICA / KENNISTECHNOLOGIE  |
| economie  | 06822  | INFORMATICA EN ECONOMIE  |
| techniek  | 34289  04289  | INFORMATICA EN INFORMATIEKUNDE  |
| economie  | 04596  | INFORMATICA TECHNOLOGIE  |
| techniek  | 34671  04671  | INFORMATIE EN COMMUNICATIE TECHNOLOGIE  |
| natuur  | 56869  | INFORMATIE, MULTIMEDIA EN MANAGEMENT  |
| techniek, natuur  | 56842  | INFORMATIEKUNDE  |
| techniek  | 04156  | INFORMATIESYSTEMEN BI-IS  |
| techniek  | 06268  | INFORMATIETECHNIEK  |
| techniek  | 30010  | INFORMATION SECURITY MANAGEMENT  |
| techniek  | 06276  | INSTALLATIETECHNIEK  |
| techniek  | 59301  | INSTALLATIETECHNOLOGIE  |
| economie  | 30029  | INTERNATIONAL BUSINESS  |
| economie  | 34144  | INTERNATIONAL BUSINESS MANAGEMENT  |
| economie  | 50648  | INTERNATIONAL ECONOMICS AND BUSINESS  |
| techniek  | 39500  | INTERNATIONAL MAINTENANCE MANAGEMENT (JOINT DEGREE)  |
| techniek  | 34488  | IT-SERVICE MANAGEMENT  |
| gezondheidszorg  | 50033  | KLINISCHE TECHNOLOGIE  |
| techniek  | 34477  04477  | LABORANT KLINISCHE NEUROFYSIOLOGIE  |
| techniek  | 04553  | LABORATORIUMINFORMATICA EN AUTOMATISERING  |
| techniek, natuur  | 56286  06286  | LIFE SCIENCE AND TECHNOLOGY  |
| techniek  | 30100  | LOGISTIEK EN SUPPLY CHAIN MANAGEMENT  OOK WEL: VERKEER & LOGISTIEK  |
| techniek  | 34390  04390  | LOGISTIEK EN TECHNISCHE VERVOERSKUNDE  |
| techniek  | 34670  04670  | LOGISTIEKE INFORMATICA  |
| techniek  | 56956  06260  | LUCHTVAART- EN RUIMTEVAARTTECHNIEK  |
| techniek  | 34278  04278  | LUCHTVAARTTECHNOLOGIE  |
| techniek, economie  | 34423  | MANAGEMENT INFORMATICA  |
| techniek  | 34384  04384  | MARITIEM OFFICIER  |
| techniek  | 56957  06274  | MARITIEME TECHNIEK  |
| techniek  | 34288  04288  | MATERIAALKUNDE  |
| techniek  | 30026  | MECHATRONICA  |
| techniek  | 34060  | MEDIATECHNOLOGIE  |
| techniek  | 04552  | MEDISCHE LABORATORIUMOPLEIDING  |
| techniek  | 04473  | MILIEU EN CULTUURTECHNIEK  |
| techniek  | 34391  | MILIEUGERICHTE MATERIAALTECHNOLOGIE  |
| techniek  | 34284  | MILIEUKUNDE  |
| techniek  | 34335  | MILIEUTECHNOLOGIE  |
| techniek  | 50423  | MILITAIRE SYSTEMEN & TECHNOLOGIE  |
| techniek  | 34371  | MOBILITEIT / VERKEERSKUNDE  |
| onderwijs, landbouw en natuurlijke omgeving, natuur, techniek, gezondheid  | 59304  | MOLECULAIRE LEVENSWETENSCHAPPEN  |
| techniek  | 55003  | NANOBIOLOGIE (JOINT DEGREE)  |
| natuur  | 56984  06984  | NATUUR- EN STERRENKUNDE  |
| onderwijs  | 08155  06155  | NATUURKUNDE  |
| natuur  | 50206  | NATUURKUNDE  |
| techniek  | 39250  | NETWERK INFRASTRUCTUUR DESIGN  |
| techniek  | 34190  | OCEAN TECHNOLOGY / HYDROGRAFIE  |
| techniek  | 04286  | OPLEIDING TOT VERKEERSVLIEGER  |
| techniek  | 34379  | PETROLEUM- EN GASTECHNOLOGIE  |
| techniek  | 30104  | PUBLIC ICT MANAGEMENT  |
| gezondheidszorg  | 34673  04673  | RADIOLOGISCH LABORANT  |
| techniek  | 34276  04276  | SCHEEPSBOUWKUNDE  |
| techniek  | 30032  | SCHEEPSBOUWKUNDE / MARITIEME TECHNIEK  |
| natuur, onderwijs  | 56857  06156  08156  | SCHEIKUNDE  |
| techniek  | 56960  06257  | SCHEIKUNDIGE TECHNOLOGIE  |
| techniek  | 50340  | SCHEIKUNDIGE TECHNOLOGIE EN BIOPROCESTECHNOLOGIE  |
| natuur  | 56948  | SCIENCE  |
| techniek  | 34061  | SOFTWARE ENGINEERING AND INTERNETMARKETING  |
| natuur  | 06642  | STATISTIEK  |
| natuur  | 50205  06154  | STERRENKUNDE  |
| techniek  | 34246  | SYSTEM ENGINEER  |
| techniek  | 56265  06265  | TECHNIEK EN MAATSCHAPPIJ  |
| techniek  | 34476  04476  | TECHNISCH CHEMICUS  |
| natuur  | 06185  | TECHNISCH GERICHTE INFORMATICA  |
| techniek  | 06959  | TECHNISCHE AARDWETENSCHAPPEN  |
| techniek  | 34421  04421  | TECHNISCHE BEDRIJFSKUNDE  |
| economie  | 06277  | TECHNISCHE BEDRIJFSWETENSCHAPPEN  |
| techniek  | 56995  06235  | TECHNISCHE BESTUURSKUNDE  |
| techniek  | 04254  | TECHNISCHE COMMERCIELE CONFECTIEKUNDE  |
| techniek  | 04255  | TECHNISCHE COMMERCIELE TEXTIELKUNDE  |
| natuur  | 06548  | TECHNISCHE FARMACIE  |
| natuur  | 06867  | TECHNISCHE GERICHTE INFORMATICA  |
| techniek, natuur  | 34475  04475  06195  06281  | TECHNISCHE INFORMATICA  |
| techniek  | 56265  | TECHNISCHE INNOVATIEWETENSCHAPPEN  |
| techniek  | 06958  | TECHNISCHE MATERIAALWETENSCHAPPEN  |
| techniek  | 06153  | TECHNISCHE MECHANICA  |
| techniek  | 34268  04268  | TECHNISCHE NATUURKUNDE  |
| techniek  | 06271  | TECHNISCHE SCHEIKUNDE  |
| techniek  | 56965  06152  | TECHNISCHE WISKUNDE  |
| techniek  | 04058  | TELECOMMUNICATIE  |
| techniek  | 56949  06949  | TELEMATICA  |
| techniek  | 50440  | TOEGEPASTE WISKUNDE  |
| techniek  | 04371  | VERKEERSKUNDE  |
| techniek  | 04672  | VERVOERSKUNDIGE INFORMATICA  |
| techniek  | 34672  | VERVOERSKUNDIGE INFORMATICA  |
| LANDBOUW EN NATUURLIJKE OMGEVING  | 34855  | VOEDINGSMIDELENTECHNOLOGIE  |
| techniek  | 04085  | VRIJE STUDIERICHTING HBO TECHNIEK  |
| techniek  | 34085  | VRIJE STUDIERICHTING TECHNIEK  |
| techniek  | 34280  04280  | WERKTUIGBOUWKUNDE  |
| techniek  | 06269  | WERKTUIGKUNDIGE MEDISCHE TECHNOLOGIE  |
| techniek, natuur, onderwijs  | 56980  05168  06151  08151  | WISKUNDE  |
| techniek  | 35168  | WISKUNDE / BEDRIJFSWISKUNDE  |
| natuur  | 06164  | WISKUNDE EN INFORMATICA  |


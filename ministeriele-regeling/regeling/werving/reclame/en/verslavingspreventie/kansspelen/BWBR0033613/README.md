<meta http-equiv='Content-Type' content='text/html; charset=utf-8' />

##Regeling van de Staatssecretaris van Veiligheid en Justitie van 24 juni 2013, kenmerk 399920, tot uitvoering van de Wet op de kansspelen (Regeling werving, reclame en verslavingspreventie kansspelen)

De Staatssecretaris van Veiligheid en Justitie,  
Gelet op de [artikelen 4, derde lid](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), [5, tweede lid](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), [6, vijfde lid](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), [7, tweede lid](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md) en [8 van het Besluit werving, reclame en verslavingspreventie kansspelen](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md);
Besluit:     
### Paragraaf  1  

####Algemeen

### Artikel  1  

####Begrippen

In deze regeling wordt verstaan onder: 

a,  *Besluit:* het [Besluit werving, reclame en verslavingspreventie kansspelen](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md)  

b.  *Wet:* de [Wet op de kansspelen](../../../../../../../../wet/wet/op/de/kansspelen/BWBR0002469/README.md)   

### Paragraaf  2  

####Wervings- en reclameactiviteiten

### Artikel  2  

####Rapportageverplichtingen

1.  Houders van een vergunning op grond van de [artikelen 3](../../../../../../../../wet/wet/op/de/kansspelen/BWBR0002469/README.md), [9](../../../../../../../../wet/wet/op/de/kansspelen/BWBR0002469/README.md), [14b](../../../../../../../../wet/wet/op/de/kansspelen/BWBR0002469/README.md), [16](../../../../../../../../wet/wet/op/de/kansspelen/BWBR0002469/README.md), [24](../../../../../../../../wet/wet/op/de/kansspelen/BWBR0002469/README.md), [27b](../../../../../../../../wet/wet/op/de/kansspelen/BWBR0002469/README.md), [27h](../../../../../../../../wet/wet/op/de/kansspelen/BWBR0002469/README.md) en [30c, eerste lid, onder b, van de wet](../../../../../../../../wet/wet/op/de/kansspelen/BWBR0002469/README.md), rapporteren jaarlijks over hun wervings- en reclameactiviteiten. Deze rapportage vindt plaats voor 1 april van het jaar, volgend op het jaar waarover verslag wordt gedaan.   
2.  Houders van een vergunning op grond van [artikel 3 van de wet](../../../../../../../../wet/wet/op/de/kansspelen/BWBR0002469/README.md), met een vergunningsduur van maximaal zes maanden, rapporteren in hun eindverantwoording over de totale kosten van hun wervings- en reclameactiviteiten.   
3.  In de rapportage, zoals bedoeld in het eerste lid, wordt verslag gedaan van in ieder geval de volgende onderwerpen: 

a. De in het verslagjaar gebruikte methoden van werving en reclame;  

b. Het gemiddeld aantal gepersonaliseerde benaderingen van geabonneerde of bij de vergunninghouder geregistreerde spelers, uitgesplitst per methode;  

c. De standaard overeenkomst tot wederverkopers ten aanzien van de overeengekomen wervings- en reclameactiviteiten;  

d. Het aantal ontvangen meldingen en klachten over wervings- en reclameactiviteiten van de vergunninghouder;  

e. Het aantal nieuwe inschrijvingen in het recht van verzet-bestand;  

f. Het aantal aanmeldingen aangeleverd aan het Bel-me-niet-register als bedoeld in [artikel 11.7 van de Telecommunicatiewet](../../../../../../../../wet/telecommunicatiewet/BWBR0009950/README.md).    

### Artikel  3  

####Informatieverplichtingen

1.  Bij elke afzonderlijke wervings- en reclameactiviteit wordt op voor de consument voldoende zichtbare wijze gewezen op de minimumleeftijd voor deelname aan een kansspel.   
2.  Dit lid is nog niet in werking getreden.   
3.  Bij elke afzonderlijke wervings- en reclameactiviteit wordt op voor de consument voldoende zichtbare wijze gewezen op de internetpagina van de vergunninghouder alwaar informatie verkregen kan worden over de in [artikel 5, eerste en tweede lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), beschreven onderwerpen.  

### Paragraaf  3  

####Preventiebeleid

### Artikel  4  

####Kennisvereisten speelautomatenhallen

1.  De leidinggevenden en personen werkzaam in speelautomatenhallen, bedoeld in [artikel 6, eerste lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), voltooien uiterlijk binnen zes tot twaalf maanden na indiensttreding met goed gevolg een cursus, die, in aanvulling op het gestelde in [artikel 6, vierde lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), in ieder geval uit de volgende onderdelen bestaat: 

a. Algemene kenmerken van kansspelproblematiek;  

b. Vroeg signalering;  

c. Verslaving en verslaafd gedrag.     
2.  In aanvulling op het eerste lid, voltooien de leidinggevenden binnen de onderneming van speelautomatenhallen, bedoeld in [artikel 6, eerste lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), uiterlijk binnen zes tot twaalf maanden na indiensttreding met goed gevolg een cursus die in ieder geval bestaat uit de volgende onderdelen: 

a. Inleiding in communicatie en gespreksvaardigheden;  

b. Basisvaardigheden gespreksvoering;  

c. Problematisch spelen en verslaafd gedrag;  

d. Oefenen van een bezoekersgesprek;  

e. Preventiegesprekken;  

f. Vaardigheden op het gebied van motiveren en overtuigen;  

g. Toeleiding naar de hulpverlening.     
3.  De cursus, bedoeld in voorgaande artikelleden, wordt iedere drie jaar met goed gevolg herhaald.  

### Artikel  5  

####Kennisvereisten speelcasino’s

1.  De leidinggevenden en personen werkzaam in speelcasino’s, bedoeld in [artikel 6, eerste lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), voltooien uiterlijk binnen zes tot twaalf maanden na indiensttreding met goed gevolg een cursus die, in aanvulling op het gestelde in artikel 6, vierde lid, van het besluit, in ieder geval bestaat uit de volgende onderdelen: 

a. Algemene kenmerken van kansspelproblematiek;  

b. Vroeg signalering;  

c. Verslaving en verslaafd gedrag.     
2.  In aanvulling op het eerste lid, voltooien de leidinggevenden binnen de onderneming van speelcasino’s, bedoeld in [artikel 6, eerste lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), uiterlijk binnen zes tot twaalf maanden na indiensttreding met goed gevolg een cursus die in ieder geval bestaat uit de volgende onderdelen: 

a. Inleiding in communicatie en gespreksvaardigheden;  

b. Basisvaardigheden gespreksvoering;  

c. Problematisch spelen en verslaafd gedrag;  

d. Oefenen van een bezoekersgesprek;  

e. Preventiegesprekken;  

f. Vaardigheden op het gebied van motiveren en overtuigen;  

g. Toeleiding naar de hulpverlening.     
3.  De cursus, bedoeld in voorgaande artikelleden, wordt iedere drie jaar met goed gevolg herhaald.  

### Artikel  6  

####Wettelijk bewijsstuk

1.  Het GGZ Nederland certificaat verslavingsproblematiek voor speelautomatencentra geldt als bewijsstuk, bedoeld in [artikel 6, vijfde lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md).   
2.  Bedrijfsleiders en beheerders van een hoogdrempelige inrichting, bedoeld in [artikel 30c, eerste lid, onder a, van de wet](../../../../../../../../wet/wet/op/de/kansspelen/BWBR0002469/README.md), beschikken over een bewijsstuk, dat is aangewezen krachtens [artikel 8, vijfde lid, van de Drank- en horecawet](../../../../../../../../wet/drank-/en/horecawet/BWBR0002458/README.md).  

### Artikel  7  

####Indicatoren en informatieverplichting

1.  Het informeren van de deelnemer aan kansspelen over de gevaren van kansspelverslaving en de toegang tot verslavingszorg, bedoeld in [artikel 7, eerste lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), vindt plaats door een leidinggevende die een cursus heeft gevolgd in de zin van artikel 4, tweede lid, of artikel 5, tweede lid, van deze regeling.   
2.  Mogelijke indicatoren, bedoeld in [artikel 7, tweede lid, van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), die kunnen duiden op onmatige deelneming, of een dreiging daarvan, zijn in ieder geval: 

a. Hoge of toenemende speelfrequentie;  

b. Veranderende speeltijdstippen;  

c. Lange of toenemende speelduur.    

### Paragraaf  4  

####Slotbepalingen

### Artikel  8  

####Overgangsregeling

Cursussen, zoals bedoeld in artikel 4 en 5 van deze regeling, die door de leidinggevenden en personen, bedoeld in [artikel 8 van het besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md), reeds met goed gevolg zijn voltooid op het moment van inwerkingtreding van deze regeling zijn evenzeer geldig. 

### Artikel  9  

####Inwerkingtreding

1.  Deze regeling treedt in werking met ingang van het tijdstip waarop het [besluit](../../../../../../../../AMvB/besluit/werving/reclame/en/verslavingspreventie/kansspelen/BWBR0033412/README.md) in werking treedt met uitzondering van artikel 3.   
2.  Artikel 3, eerst en derde lid, van deze regeling treden in werking per 1 oktober 2013.   
3.  Artikel 3, tweede lid, van deze regeling treedt in werking per 1 januari 2015.  

### Artikel  10  

####Citeertitel

Deze Regeling wordt aangehaald als: Regeling werving, reclame en verslavingspreventie kansspelen. 
Deze regeling zal met de toelichting in de Staatscourant worden geplaatst.  

De 
Staatssecretaris van Veiligheid en Justitie, 
F. Teeven     

<meta http-equiv='Content-Type' content='text/html; charset=utf-8' />

##Regeling navordering van accijns van benzine en dieselolie 1991

De Staatssecretaris van Financiën,  
Gelet op [artikel 1 van de Wet tot wijziging van de Wet op de accijns van minerale oliën en van de Wet op de motorrijtuigenbelasting 1966](../../../../../../../../../../../wet/wijzigingswet/wet/op/de/accijns/van/minerale/oliën/(lastenverzwaring/etc/BWBR0005133/README.md) (Stb. 1991, 344) alsmede op artikel 33b, zesde lid, van de Wet op de accijns van minerale oliën (Stb. 1964, 207);
Besluit:    

### Artikel  1  

De navordering van de accijns van minerale oliën ter zake van de verhoging met ingang van 6 juli 1991 van de tarieven van de accijns van gelode lichte olie en van ongelode lichte olie als bedoeld in artikel 2, eerste lid, onderdeel a, onder 1° en 2°, van de Wet op de accijns van minerale oliën en van gasolie en lichte stookolie als bedoeld in artikel 2, eerste lid, onderdeel c, onder 2°, van die wet blijft achterwege indien het na te vorderen bedrag voor deze minerale oliën gezamenlijk niet meer bedraagt dan f 300.  

### Artikel  2  

1.  Deze regeling treedt in werking met ingang van de tweede dag na die van de dagtekening van de Staatscourant waarin zij wordt geplaatst en werkt terug tot 6 juli 1991.   
2.  Deze regeling kan worden aangehaald als Regeling navordering van accijns van benzine en dieselolie 1991.   

De 
Staatssecretaris van Financiën, 

Namens deze, 

De 
Directeur-Generaal voor Fiscale Zaken, 
D. E.Witteveen    

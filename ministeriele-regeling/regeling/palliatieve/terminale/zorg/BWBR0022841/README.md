<meta http-equiv='Content-Type' content='text/html; charset=utf-8' />

##Regeling van de Staatssecretaris van Volksgezondheid, Welzijn en Sport van 8 november 2007, nr. DLZ-KZ-2802433, houdende subsidiëring van palliatieve terminale zorg (Regeling palliatieve terminale zorg)

De Staatssecretaris van Volksgezondheid, Welzijn en Sport,  
Gelet op [artikel 3 van de Kaderwet VWS-subsidies](../../../../../../wet/kaderwet/vws-subsidies/BWBR0009455/README.md);
Besluit:     
### Paragraaf  1  

####Algemene bepalingen

### Artikel  1  

In deze regeling wordt verstaan onder: 

a. Minister: de Minister van Volksgezondheid, Welzijn en Sport;  

b. instelling: een privaatrechtelijke rechtspersoon met volledige rechtsbevoegdheid, dan wel een rechtspersoon krachtens publiekrecht ingesteld;  

c. instellingssubsidie: een op grond van deze regeling per boekjaar verstrekte subsidie in de kosten van structurele activiteiten van een instelling;  

d. palliatieve terminale zorg: hulp die personen op vrijwillige basis zonder overeengekomen beloning verlenen aan een terminale hulpbehoevende in de vorm van vervangende mantelzorg in de thuissituatie van de hulpbehoevende dan wel in een bijna-thuis-huis of high care hospice;  

e. bijna-thuis-huis: organisatorisch verband dat strekt tot de verlening van palliatieve terminale zorg;  

f. high care hospice: organisatorisch verband dat strekt tot de verlening van palliatieve terminale zorg en waar minimaal één verpleegkundige in vaste dienst is;  

g. referentieperiode: het aantal aaneengesloten jaren dat de instelling tot en met 30 juni van het kalenderjaar voorafgaand aan het boekjaar waarvoor de instellingssubsidie wordt verstrekt palliatieve terminale zorg heeft verleend, met dien verstande dat: 

1°. de referentieperiode niet meer dan 3 jaren bedraagt;  

2°. indien de zorg minder dan 1 jaar is verleend, de referentieperiode 1 jaar bedraagt;    

h. netwerk palliatieve zorg: netwerk ten behoeve van de versterking van de onderlinge samenwerking tussen de bij de palliatieve terminale zorg betrokken organisaties en personen;  

i. netwerkregio: de in bijlage 1 bij de desbetreffende instelling genoemde gemeenten;  

j. betaalde coördinatie: coördinatie van de inzet van vrijwilligers die palliatieve terminale zorg in de thuissituatie verlenen, door een persoon in dienstverband met de instelling.    

### Artikel  2  

Deze regeling is van toepassing op het verstrekken van: 

a. instellingssubsidies voor het verlenen van palliatieve terminale zorg in de thuissituatie;  

b. instellingssubsidies voor het verlenen van palliatieve terminale zorg in een bijna-thuis-huis;  

c. instellingssubsidies voor het verlenen van palliatieve terminale zorg in een high care hospice;  

d. instellingssubsidies voor de coördinatie van een netwerk palliatieve zorg;  

e. afbouwsubsidies aan instellingen waaraan op grond van de [Regeling terminale en palliatieve zorg 2007](../../../../../../ministeriele-regeling/regeling/terminale/en/palliatieve/zorg/2007/BWBR0020255/README.md) een instellingssubsidie is verstrekt.    

### Artikel  3  

1.  Een instellingssubsidie voor palliatieve terminale zorg wordt niet verstrekt: 

a. aan een instelling die deel uitmaakt van een organisatorisch verband met een toelating als bedoeld in [artikel 5, eerste lid, van de Wet toelating zorginstellingen](../../../../../../wet/wet/toelating/zorginstellingen/BWBR0018906/README.md);  

b. ten behoeve van het verlenen van palliatieve terminale zorg aan personen die verblijven in een instelling die deel uitmaakt van een organisatorisch verband met een toelating als bedoeld in [artikel 5, eerste lid, van de Wet toelating zorginstellingen](../../../../../../wet/wet/toelating/zorginstellingen/BWBR0018906/README.md).     
2.  De [artikelen 3](../../../../../../ministeriele-regeling/subsidieregeling/vws-subsidies/BWBR0019947/README.md), [4](../../../../../../ministeriele-regeling/subsidieregeling/vws-subsidies/BWBR0019947/README.md) en [29 van de Subsidieregeling VWS-subsidies](../../../../../../ministeriele-regeling/subsidieregeling/vws-subsidies/BWBR0019947/README.md) alsmede de [artikelen 4:59](../../../../../../wet/algemene/wet/bestuursrecht/BWBR0005537/README.md) en [4:68 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) zijn van toepassing op instellingssubsidies.   

### Artikel  4  

De Minister kan bij het verstrekken van een instellingssubsidie verplichtingen opleggen die strekken tot verwezenlijking van het doel van de instellingssubsidie.  

### Paragraaf  2  

####Palliatieve terminale zorg

### Paragraaf  2.1  

####Instellingssubsidie

### Artikel  5  

De Minister kan jaarlijks op aanvraag een instellingssubsidie verstrekken voor het verlenen van: 

a. palliatieve terminale zorg in de thuissituatie;  

b. palliatieve terminale zorg in een bijna-thuis-huis;  

c. palliatieve terminale zorg in een high care hospice.    

### Artikel  6  

1.  De instellingssubsidie bestaat uit een exploitatiecomponent en, voor wat betreft palliatieve terminale zorg in een bijna-thuis-huis en in een high care hospice, tevens uit een huisvestingscomponent.   
2.  De instellingssubsidie bedraagt per cliënt ten hoogste: 

a. voor palliatieve terminale zorg in de thuissituatie zonder betaalde coördinatie: in 2011 € 992 voor de exploitatiecomponent en vanaf 2012 € 464 voor de exploitatiecomponent;  

b. voor palliatieve terminale zorg in de thuissituatie met betaalde coördinatie: € 1.325 voor de exploitatiecomponent;  

c. voor thuisvervangende palliatieve terminale zorg in een bijna-thuis-huis: € 2.610 voor de exploitatiecomponent en € 629 voor de huisvestingscomponent;  

d. voor palliatieve terminale zorg in een high care hospice: € 1.057 voor de exploitatiecomponent en € 683 voor de huisvestingscomponent.     

### Artikel  7  

1.  De instellingssubsidie wordt berekend door: 

a. € 12.100.000 zodanig te verdelen onder de instellingen waaraan de instellingssubsidie wordt verstrekt dat elke instelling per cliënt hetzelfde percentage van het desbetreffende maximumbedrag, genoemd in artikel 6, tweede lid, voor de exploitatiecomponent ontvangt;  

b. € 2.000.000 zodanig te verdelen onder de instellingen waaraan de instellingssubsidie wordt verstrekt dat elke instelling per cliënt hetzelfde percentage van het desbetreffende maximumbedrag, genoemd in artikel 6, tweede lid, voor de huisvestingscomponent ontvangt;     
2.  Bij de berekening van de instellingssubsidie wordt het aantal cliënten van de instelling bepaald door het gemiddeld aantal cliënten per jaar in de referentieperiode.   

### Paragraaf  2.2  

####Palliatieve terminale zorg in een bijna-thuis-huis

### Paragraaf  2.3  

####Palliatieve terminale zorg in een high care hospice

### Paragraaf  2.4  

####Aanvraag, vaststelling, betaling en verplichtingen

### Artikel  14  

1.  De aanvraag van een instellingssubsidie voor palliatieve terminale zorg wordt uiterlijk dertien weken voor de aanvang van het boekjaar ontvangen.   
2.  Een aanvraag die na afloop van de termijn, bedoeld in het eerste lid, wordt ontvangen, blijft buiten behandeling. De aanvraag van een instellingssubsidie voor palliatieve terminale zorg in de thuissituatie met betaalde coördinatie gaat vergezeld van de arbeidsovereenkomst met de coördinator.   

### Artikel  15  

1.  De aanvraag vermeldt het totaal aantal personen waaraan in de referentieperiode door de instelling palliatieve terminale zorg thuis, palliatieve terminale zorg in een bijna-thuis-huis of palliatieve terminale zorg in een high care hospice is verleend. Een verzoek tot verhoging van het in de aanvraag vermelde aantal personen dat na afloop van de termijn, bedoeld in artikel 14, eerste lid, wordt ontvangen, blijft buiten behandeling.   
2.  Voor de aanvraag wordt een door de Minister vastgesteld formulier gebruikt.   

### Artikel  16  

1.  De Minister kan in het kader van de behandeling van de subsidieaanvraag verzoeken om een assurancerapport van een accountant als bedoeld in [artikel 393, eerste lid, van Boek 2 van het Burgerlijk Wetboek](../../../../../../wet/burgerlijk/wetboek/boek/2/BWBR0003045/README.md) inzake het aantal personen waaraan in de referentieperiode door de instelling palliatieve terminale zorg is verleend.   
2.  De aanvrager van de instellingssubsidie draagt er zorg voor dat de accountant meewerkt aan door of namens de Rijksauditdienst in te stellen onderzoeken naar de door de accountant verrichte (controle)werkzaamheden.   

### Artikel  17  

1.  De Minister geeft op de aanvraag van een instellingssubsidie voor palliatieve terminale zorg binnen dertien weken voor de aanvang van het boekjaar een beschikking tot vaststelling van de instellingssubsidie.   
2.  Indien de aanvrager niet heeft voldaan aan enig wettelijk voorschrift voor het in behandeling nemen van de aanvraag of indien de verstrekte gegevens en bescheiden onvoldoende zijn voor de beoordeling van de aanvraag of de voorbereiding van de beschikking stelt de Minister de aanvrager in de gelegenheid de aanvraag binnen vier weken aan te vullen. De Minister besluit de aanvraag niet te behandelen indien de aanvraag binnen die termijn niet of niet voldoende is aangevuld.   

### Artikel  17a  

1.  De ontvanger van de instellingssubsidie blijft gedurende het gehele jaar waarvoor de instellingssubsidie is verstrekt in substantiële mate palliatieve terminale zorg verlenen en draagt gedurende het gehele jaar waarvoor de instellingssubsidie is verstrekt zorg voor de continuïteit van de voorzieningen voor het verlenen van de palliatieve terminale zorg die gemiddeld per jaar in de referentieperiode werd verstrekt.   
2.  De ontvanger van de instellingssubsidie doet zo spoedig mogelijk mededeling aan de Minister van omstandigheden die van belang kunnen zijn voor wijziging of intrekking van de beschikking tot vaststelling van de instellingssubsidie.   

### Artikel  18  

De ontvanger van de instellingssubsidie voor palliatieve terminale zorg participeert in de netwerken palliatieve zorg van de netwerkregio's waarin door de instelling palliatieve terminale zorg wordt verleend.  

### Artikel  19  

1.  De Minister betaalt de instellingssubsidie voor palliatieve terminale zorg als volgt: in januari 8%, februari 8%, maart 8%, april 7%, mei 16%, juni 7%, juli 8%, augustus 8%, september 7%, oktober 8%, november 8% en december 7% van het voor het desbetreffende boekjaar vastgestelde subsidiebedrag.   
2.  De Minister kan van het gestelde in het eerste lid op verzoek van de ontvanger van een instellingssubsidie afwijken.   

### Artikel  20  

De ontvanger van een instellingssubsidie voor palliatieve terminale zorg voert een zodanig ingerichte administratie, dat daaruit te allen tijde het aantal personen waaraan palliatieve terminale zorg is verleend, kan worden nagegaan.  

### Paragraaf  3  

####Netwerken palliatieve zorg

### Artikel  21  

De Minister kan jaarlijks aan een in bijlage 1 genoemde instelling op aanvraag een instellingssubsidie verstrekken voor de coördinatie van een netwerk palliatieve zorg.  

### Artikel  22  

Instellingssubsidies voor een netwerk palliatieve zorg van minder dan € 20.000 kunnen zonder voorafgaande subsidieverlening worden vastgesteld.  

### Artikel  23  

1.  De instellingssubsidie voor een netwerk palliatieve zorg bestaat uit een door de Minister te bepalen bedrag voor overeenkomstig een door de Minister goedgekeurd activiteitenplan uitgevoerde activiteiten.   
2.  In afwijking van het eerste lid bestaat een instellingssubsidie als bedoeld in artikel 22 uit een bij de subsidievaststelling te bepalen bedrag voor overeenkomstig een door de Minister goedgekeurd activiteitenplan uit te voeren activiteiten.   
3.  De instellingssubsidie bedraagt ten hoogste het in de bijlage 1 bij de desbetreffende instelling en het desbetreffende jaar genoemde bedrag.   
4.  De Minister kan het bedrag van de instellingssubsidie voor een netwerk palliatieve zorg bijstellen in geval van een wijziging van de netwerkregio.   

### Artikel  24  

1.  De aanvraag van een instellingssubsidie voor een netwerk palliatieve zorg wordt uiterlijk dertien weken voor de aanvang van het boekjaar ingediend.   
2.  De Minister kan vrijstelling of ontheffing verlenen van de in het eerste lid gestelde termijn voor indiening van de subsidieaanvraag.   

### Artikel  25  

Voor de aanvraag, het activiteitenplan en de begroting, wordt een door de Minister vastgesteld formulier gebruikt.  

### Artikel  26  

De [artikelen 33 tot en met 38](../../../../../../ministeriele-regeling/subsidieregeling/vws-subsidies/BWBR0019947/README.md) en [40 tot en met 46 van de Subsidieregeling VWS-subsidies](../../../../../../ministeriele-regeling/subsidieregeling/vws-subsidies/BWBR0019947/README.md) alsmede de [artikelen 4:61, eerste lid, aanhef en onder b, tweede en derde lid](../../../../../../wet/algemene/wet/bestuursrecht/BWBR0005537/README.md), [4:62 tot en met 4:66](../../../../../../wet/algemene/wet/bestuursrecht/BWBR0005537/README.md), [4:68 tot en met 4:71](../../../../../../wet/algemene/wet/bestuursrecht/BWBR0005537/README.md), [4:73 tot en met 4:80 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) zijn van toepassing op een instellingssubsidie voor een netwerk palliatieve zorg.  

### Artikel  27  

1.  In afwijking van artikel 26 zijn de [artikelen 34](../../../../../../ministeriele-regeling/subsidieregeling/vws-subsidies/BWBR0019947/README.md), [42](../../../../../../ministeriele-regeling/subsidieregeling/vws-subsidies/BWBR0019947/README.md), [43](../../../../../../ministeriele-regeling/subsidieregeling/vws-subsidies/BWBR0019947/README.md) en [44 van de Subsidieregeling VWS-subsidies](../../../../../../ministeriele-regeling/subsidieregeling/vws-subsidies/BWBR0019947/README.md) alsmede de [artikelen 4:64](../../../../../../wet/algemene/wet/bestuursrecht/BWBR0005537/README.md), [4:68](../../../../../../wet/algemene/wet/bestuursrecht/BWBR0005537/README.md), [4:70](../../../../../../wet/algemene/wet/bestuursrecht/BWBR0005537/README.md), [4:74 tot en met 4:80 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) niet van toepassing op een instellingssubsidie als bedoeld in artikel 22.   
2.  De Minister betaalt een instellingssubsidie als bedoeld in artikel 22 als volgt: in januari 8%, februari 8%, maart 8%, april 7%, mei 16%, juni 7%, juli 8%, augustus 8%, september 7%, oktober 8%, november 8% en december 7% van het voor het desbetreffende boekjaar verleende subsidiebedrag.   
3.  De ontvanger van een instellingssubsidie als bedoeld in artikel 22 legt na afloop van het boekjaar waarvoor instellingssubsidie was verstrekt, een verklaring over waaruit kan worden afgeleid dat de activiteiten waarvoor instellingssubsidie was verstrekt, zijn uitgevoerd.   
4.  Voor de verklaring, bedoeld in het derde lid, wordt een door de Minister vastgesteld formulier gebruikt.   

### Artikel  28  

De ontvanger van de instellingssubsidie voor een netwerk palliatieve zorg draagt er zorg voor dat: 

a. de coördinatie alle gemeenten omvat, vermeld in bijlage 1 in de netwerkregio van de desbetreffende instelling;  

b. aan een netwerk palliatieve zorg de instellingen en personen deelnemen die beroepsmatig betrokken zijn bij het verlenen van palliatieve zorg in de netwerkregio;  

c. tenminste eenmaal per jaar overleg gevoerd wordt met de betrokken organisaties van patiënten, vrijwilligers en zorgverzekeraars over de verlening en bekostiging van palliatieve zorg in de netwerkregio;    

### Paragraaf  4  

####Overgangs- en slotbepalingen

### Artikel  31  

De Minister kan indien bijzondere omstandigheden daartoe aanleiding geven, artikelen buiten toepassing laten of daarvan afwijken.  

### Artikel  32  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  33  

Deze regeling wordt aangehaald als: Regeling palliatieve terminale zorg.  
Deze regeling zal met de toelichting in de Staatscourant worden geplaatst.  

De 
Staatssecretaris van Volksgezondheid, Welzijn en Sport, 
M.Bussemaker  

### Bijlage  1  

####: netwerken palliatieve zorg

| Netwerk  | Organisatie  | Gemeenten in de netwerkregio  | 2010  | 2011 en volgende jaren  |
|:---|:---|:---|:---|:---|
| Almere  | Stichting Transmuraal Zorgnetwerk Almere  | Almere  | € 36.527  | € 36.527  |
| Amstelland & Meerlanden  | Stichting Bureau Lindenhoek  | Aalsmeer, Amstelveen, Haarlemmermeer, Ouder-Amstel, Uithoorn  | € 56.981  | € 56.981  |
| Amsterdam-Diemen  | Stichting Netwerk Palliatieve Zorg Amsterdam-Diemen  | Amsterdam, Diemen  | € 154.806  | € 154.806  |
| Arnhem  | Stichting Netwerk Palliatieve Zorg regio Arnhem  | Arnhem, Doesburg (voor ½), Lingewaard, Overbetuwe, Renkum (voor ½), Rheden en Rozendaal (Gld.)  | € 59.996  | € 59.996  |
| De Liemers  | Stichting Netwerk Palliatieve Zorg regio Arnhem  | Duiven, Montferland (voor ½), Rijnwaarden, Westervoort en Zevenaar  | € 20.515  | € 20.515  |
| Delft Westland Oostland  | Reinier de Graaf Groep Transmuraal Zorgbureau  | Delft, Lansingerland, Pijnacker-Nootdorp, Westland, Midden-Delfland (voor ¾)  | € 60.184  | € 60.184  |
| Drechtzorg  | Stichting Het Spectrum  | Alblasserdam, Dordrecht, Hardinxveld-Giessendam, Hendrik-Ido-Ambacht, Nieuw-Lekkerland, Papendrecht, Ridderkerk, Sliedrecht, Zwijndrecht  | € 67.316  | € 67.316  |
| Drenthe / Assen  | Stichting Thuiszorg Icare  | Aa en Hunze, Assen, Noordenveld en Tynaarlo  | € 30.915  | € 30.915  |
| Drenthe / Emmen  | Stichting Thuiszorg Icare  | Borger-Odoorn, Coevorden en Emmen  | € 34.558  | € 34.558  |
| Drenthe / Hoogeveen  | Stichting Thuiszorg Icare  | De Wolden (voor 2/3), Hoogeveen en Midden-Drenthe  | € 20.929  | € 20.929  |
| Drenthe / Meppel-Steenwijkerland  | Stichting Thuiszorg Icare  | De Wolden (voor 1/3), Meppel, Steenwijkerland en Westerveld  | € 20.466  | € 20.466  |
| Eemland  | Stichting Beweging 3.0  | Amersfoort, Baarn, Barneveld (voor ¼), Bunschoten, Eemnes, Leusden, Nijkerk (voor ½), Soest en Woudenberg  | € 59.883  | € 59.883  |
| Enschede-Haaksbergen en Noordoost Twente  | Livio, Zorg aan huis  | Dinkelland, Enschede, Haaksbergen, Losser en Oldenzaal  | € 52.247  | € 52.247  |
| Friesland Noordoost  | FAB Dienstverlening B.V.  | Ameland, Dantumadeel, Dongeradeel, Ferwerderadiel, Kollumerland c.a., Schiermonnikoog en Tytsjerksteradiel (voor 1/3)  | € 16.459  | € 16.459  |
| Friesland Noordwest  | FAB Dienstverlening B.V.  | Boarnsterhim, Franekeradeel, Harlingen, het Bildt,Leeuwarden, Leeuwarderadeel, Menaldumadeel, Terschelling, Tytsjerksteradiel (voor 1/3) en Vlieland  | € 40.277  | € 40.277  |
| Friesland Zuid  | FAB Dienstverlening B.V.  | Heerenveen, Lemsterland (voor ½), Skarsterlân (voor ½), Weststellingwerf  | € 17.871  | € 17.871  |
| Friesland Zuidoost  | FAB Dienstverlening B.V.  | Achtkarspelen, Ooststellingwerf, Opsterland, Smallingerland, Tytsjerksteradiel (voor 1/3)  | € 30.219  | € 30.219  |
| Friesland Zuidwest  | FAB Dienstverlening B.V.  | Bolsward, Gaasterlân-Sleat, Lemsterland (voor ½), Littenseradiel, Nijefurd, Skarsterlân (voor ½), Sneek, Wûnseradiel en Wymbritseradiel  | € 24.832  | € 24.832  |
| Gelderse Vallei  | Stichting Kruiswerk West-Veluwe  | Barneveld (voor ¾), Ede, Renswoude, Renkum (voor ½), Rhenen, Scherpenzeel, Utrechtse Heuvelrug (voor 1/7), Veenendaal en Wageningen  | € 60.150  | € 60.150  |
| Goeree Overflakkee en omliggende eilanden  | Stichting palliatieve zorg te Dirksland  | Dirksland, Goedereede, Middelharnis en Oostflakkee  | € 12.000  | € 12.000  |
| Gooi en Vechtstreek  | Stichting Ketenzorg en Innovatie  | Blaricum, Bussum, Hilversum, Huizen, Laren, Muiden, Naarden, Weesp, Wijdemeren  | € 48.848  | € 48.848  |
| Gorinchem  | Stichting Het Spectrum  | Giessenlanden, Gorinchem, Graafstroom, Leerdam, Liesveld, Lingewaal (voor ½) en Zederik  | € 21.782  | € 21.782  |
| Groningen Centraal  | FAB Dienstverlening B.V.  | Groningen, Grootegast, Haren, Hoogezand-Sappemeer, Leek, Marum, Winsum (voor ½), Zuidhorn  | € 60.908  | € 60.908  |
| Groningen Noord  | FAB Dienstverlening B.V.  | Appingedam, Bedum, De Marne, Delfzijl, Eemsmond, Loppersum, Slochteren, Ten Boer en Winsum (voor ½)  | € 23.848  | € 23.848  |
| Groningen Oost  | FAB Dienstverlening B.V.  | Bellingwedde, Menterwolde, Pekela (voor ½), Reiderland, Scheemda, Veendam (voor ½) en Winschoten  | € 16.631  | € 16.631  |
| Groningen Zuid  | FAB Dienstverlening B.V.  | Pekela (voor ½), Veendam (voor ½), Stadskanaal en Vlagtwedde  | € 14.422  | € 14.422  |
| Haaglanden  | Stichting Transmurale Zorg Den Haag en omstreken  | Den Haag, Leischendam-Voorburg, Rijswijk, Wassenaar en Zoetermeer  | € 148.884  | € 148.884  |
| Hardenberg en omgeving  | Stichting Saxenburg Groep  | Hardenberg, Ommen  | € 15.226  | € 15.226  |
| ’s Hertogenbosch / Bommelerwaard  | Stichting ROSE Noordoost Brabant  | Boxtel, Haaren (voor ½), s-Hertogenbosch, Heusden (voor ½) Maasdriel, Schijndel, Sint-Michielsgestel, Vught en Zaltbommel  | € 64.557  | € 64.557  |
| Heuvelland  | Stichting Groenekruis Domicura  | Eijsden, Gulpen-Wittem, Maastricht, Margraten, Meerssen, Vaals en Valkenburg aan de Geul  | € 41.577  | € 41.577  |
| Hoekse Waard  | Stichting palliatieve zorg te Dirksland  | Binnenmaas, Cromstrijen, Korendijk, Oud-Beijerland en Strijen  | € 17.288  | € 17.288  |
| IJssel-Vecht  | Stichting Regionaal Zorgnetwerk Zwolle en omgeving  | Dalfsen (voor ½), Hattem, Kampen, Olst - Wijhe (voor 4/9), Raalte (voor 1/3), Staphorst, Zwartewaterland en Zwolle  | € 49.837  | € 49.837  |
| Kop van Noord-Holland  | Stichting Zorg Ondersteuning Noord-Holland Noord  | Anna Paulowna, Den Helder, Harenkarspel, Niedorp, Schagen, Texel, Wieringen, Wieringermeer en Zijpe  | € 33.465  | € 33.465  |
| Land van Cuyk & Noord Limburg  | Stichting Pantein  | Bergen (L.) (voor ½), Boxmeer, Cuijk, Gennep, Grave (voor ½), Mill en Sint Hubert, Mook en Middelaar (voor ½) en Sint Anthonis  | € 22.171  | € 22.171  |
| Midden-Brabant  | Stichting Zorgnetwerk Midden-Brabant  | Dongen (voor ½), Gilze en Rijen, Goirle, Haaren (voor 1/2), Heusden (voor 1/2) Hilvarenbeek, Loon op Zand, Oisterwijk, Tilburg en Waalwijk  | € 80.590  | € 80.590  |
| Midden- en Noord Zeeland  | Stichting Zorgstroom  | Borsele, Goes, Kapelle, Noord-Beveland, Middelburg Reimerswaal en Schouwen-Duiveland, Veere en Vlissingen  | -  | €  50.016  |
| Midden- en Zuid-Kennemerland  | Stichting Bureau Lindenhoek  | Bennebroek, Beverwijk, Bloemendaal, Castricum, Haarlem, Haarlemmerliede c.a., Heemskerk, Heemstede, Uitgeest, Velsen en Zandvoort  | € 82.001  | € 82.001  |
| Midden-Holland  | Stichting Transmuraal Netwerk Midden-Holland  | Bergambacht, Bodegraven, Boskoop, Gouda, Krimpen aan den IJssel (voor ½), Moordrecht, Nederlek, Nieuwerkerk aan den IJssel, Ouderkerk, Reeuwijk, Schoonhoven, Vlist, Waddinxveen, Woerden (voor 1/3) en Zevenhuizen-Moerkapelle  | € 54.276  | € 54.276  |
| Midden-Twente  | Stichting Carint Reggeland Groep  | Borne, Hengelo (O) en Hof van Twente  | € 27.677  | € 27.677  |
| Nieuwe Waterweg Noord  | Stichting Argos Zorggroep  | Maassluis, Midden-Delfland (voor ¼), Schiedam en Vlaardingen  | € 36.860  | € 36.860  |
| Noord- en Oost-Flevoland  | MCC Flevoland  | Dronten, Lelystad, Noordoostpolder, Urk en Zeewolde (voor 1/2)  | € 37.077  | € 37.077  |
| Noord-Kennemerland  | Stichting Zorg Ondersteuning Noord-Holland Noord  | Alkmaar, Bergen (NH.), Graft-De Rijp, Heerhugowaard, Heiloo, Langedijk en Schermer  | € 47.435  | € 47.435  |
| Noord-Limburg  | Stichting Viecuri, Medisch Centrum voor Noord-Limburg  | Arcen en Velden, Beesel, Bergen (L.) (voor ½), Helden, Horst aan de Maas, Kessel, Maasbree, Meerlo-Wanssum, Meijel, Sevenum, Venlo en Venray  | € 49.876  | € 49.876  |
| Noordwest Utrecht  | Stichting Zuwe Zorg  | Abcoude, Breukelen, De Ronde Venen, Loenen, Maarssen, Montfoort, Oudewater en Woerden (voor 2/3)  | € 32.482  | € 32.482  |
| Noordwest Veluwe  | Stichting Palliatieve Zorg Veluwe  | Elburg, Ermelo, Harderwijk, Nijkerk (voor ½) Nunspeet, Oldebroek, Putten en Zeewolde (voor ½)  | € 38.827  | € 38.827  |
| Noordwest Twente  | Stichting Meulenbeltzorg  | Almelo, Hellendoorn, Rijssen-Holten (voor ¾), Tubbergen, Twenterand en Wierden  | € 43.044  | € 43.044  |
| Oost-Achterhoek  | Stichting Netwerk Palliatieve Terminale Zorg Achterhoek-Oost  | Aalten (voor ½), Berkelland, Oost Gelre, Oude IJsselstreek (voor ½) en Winterswijk  | € 27.888  | € 27.888  |
| Oost-Veluwe  | Stichting Zorggroep Apeldoorn en omstreken  | Apeldoorn, Epe, Heerde en Voorst (voor ½)  | € 44.078  | € 44.078  |
| Oostelijk Zuid-Limburg  | Stichting Cicero Zorggroep  | Brunssum, Heerlen, Kerkrade, Landgraaf, Nuth, Onderbanken, Simpelveld en Voerendaal  | € 51.718  | € 51.718  |
| Oosterschelderegio  | Stichting voor Regionale Zorgverlening  | Borsele, Goes, Kapelle, Noord-Beveland, Reimerswaal en Schouwen-Duiveland  | € 26.952  | -  |
| Oss - Uden - Veghel  | Stichting ROSE Noordoost Brabant  | Bernheze, Boekel, Grave (voor ½), Landerd, Lith, Maasdonk, Oss, Sint-Oedenrode, Uden en Veghel  | € 50.284  | € 50.284  |
| Rivierengebied  | Stichting Gezondheidszorg Rivierenland  | Buren, Culemborg, Geldermalsen, Lingewaal (voor 1/2), Neder-Betuwe, Neerijnen, Tiel en West Maas en Waal (voor ½)  | € 34.115  | € 34.115  |
| Roermond  | Zorggroep Noord- en Midden-Limburg  | Echt-Susteren, Leudal (voor 4/5), Maasgouw, Roerdalen en Roermond  | € 32.927  | € 32.927  |
| Roosendaal - Bergen op Zoom - Tholen  | Ziekenhuis Lievensberg  | Bergen op Zoom, Halderberge, Roosendaal, Rucphen, Steenbergen, Woensdrecht en Tholen  | € 53.417  | € 53.417  |
| Rotterdam  | Stichting Zorggroep Rijnmond  | Albrandswaard, Barendrecht, Capelle aan den IJssel, Krimpen aan den IJssel (voor ½) en Rotterdam  | € 147.099  | € 147.099  |
| Salland  | Stichting Carinova Leiboomgroep  | Dalfsen (voor ½), Deventer, Olst - Wijhe (voor 5/9), Raalte (voor 2/3) en Rijssen-Holten (voor ¼)  | € 30.997  | € 30.997  |
| Stadsgewest Breda  | Annevillegroep  | Aalburg, Alpen-Chaam, Baarle-Nassau, Breda, Dongen (voor ½), Drimmelen, Etten-Leur, Geertruidenberg, Moerdijk, Oosterhout Werkendam, Woudrichem en Zundert  | € 91.062  | € 91.062  |
| Utrecht Stad  | Stichting Rhijnhuysen Utrecht  | Utrecht  | € 58.226  | € 58.226  |
| Utrecht-Zuid  | Stichting Zuwe Zorg  | Houten, IJsselstein, Lopik, Nieuwegein en Vianen  | € 35.253  | € 35.253  |
| Voorne-Putten Rozenburg  | Stichting palliatieve zorg te Dirksland  | Bernisse, Brielle, Hellevoetsluis, Rozenburg, Spijkenisse en Westvoorne  | € 34.102  | € 34.102  |
| Walcheren  | Stichting Zorgstroom  | Middelburg, Veere en Vlissingen  | € 23.064  | -  |
| Weert  | Stichting Land van Horne & Zorgketen Land van Weert  | Cranendonck (voor ½), Leudal (voor 1/5), Nederweert en Weert  | € 16.414  | € 16.414  |
| West-Achterhoek  | Stichting Slingeland Ziekenhuis  | Aalten (voor ½), Bronckhorst (voor ½), Doesburg (voor ½), Doetinchem, Montferland (voor ½) en Oude IJsselstreek (voor ½)  | € 26.705  | € 26.705  |
| West-Friesland  | Stichting Zorg Ondersteuning Noord-Holland Noord  | Andijk, Drechterland, Enkhuizen, Hoorn, Koggenland, Medemblik, Opmeer, Stede Broec, Wervershoof en Zeevang (voor ½)  | € 41.028  | € 41.028  |
| Westelijke Mijnstreek  | Orbis Medisch en Zorg-concern  | Beek, Schinnen, Sittard-Geleen en Stein  | € 30.837  | € 30.837  |
| Zaanstreek Waterland  | Stichting Netwerk Palliatieve Zorg Zaanstreek Waterland  | Beemster, Edam-Volendam, Landsmeer, Oostzaan, Purmerend, Waterland, Wormerland, Zaanstad en Zeevang (voor ½)  | € 62.998  | € 62.998  |
| Zeeuws Vlaanderen  | Stichting ZorgSaam Zeeuws-Vlaanderen  | Hulst, Sluis en Terneuzen  | € 21.725  | € 21.725  |
| Zuid-Gelderland  | Stichting Integraal Kankercentrum Oost  | Beuningen, Druten, Groesbeek, Heumen, Millingen aan de Rijn, Mook en Middelaar (voor ½) Nijmegen, Ubbergen, West Maas en Waal (voor ½) en Wijchen  | € 62.121  | € 62.121  |
| Zuid-Holland Noord  | Stichting Activite  | Alkemade, Alphen aan den Rijn, Hillegom, Jacobswoude, Katwijk, Leiden, Leiderdorp, Lisse, Nieuwkoop, Noordwijk, Noordwijkerhout, Oegstgeest, Rijnwoude, Teylingen, Voorschoten en Zoeterwoude  | € 104.426  | € 104.426  |
| Zuidoost Brabant  | Stichting Kwaliteit en Ontwikkeling Huisartsenzorg  | Asten, Bergeijk, Best, Bladel, Cranendonck (voor ½), Deurne, Eersel, Eindhoven, Geldrop-Mierlo, Gemert-Bakel, Heeze-Leende, Helmond, Laarbeek, Nuenen c.a., Oirschot, Reusel-De Mierden, Someren, Son en Breugel, Valkenswaard, Veldhoven en Waalre  | € 144.958  | € 144.958  |
| Zuidoost Utrecht  | Stichting Rhijnhuysen Utrecht  | Bunnik, De Bilt, Utrechtse Heuvelrug (voor 6/7), Wijk bij Duurstede en Zeist  | € 36.691  | € 36.691  |
| Zutphen  | Stichting Sensire De Berkel  | Bronckhorst (voor 1/2), Brummen, Lochem, Zutphen, Voorst (voor 1/2)  | € 26.518  | € 26.518  |


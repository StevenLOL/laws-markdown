<meta http-equiv='Content-Type' content='text/html; charset=utf-8' />

##Regeling van de Staatssecretaris van Volksgezondheid, Welzijn en Sport van 8 november 2007, nr. DLZ-KZ-2802433, houdende subsidiëring van palliatieve terminale zorg (Regeling palliatieve terminale zorg)

De Staatssecretaris van Volksgezondheid, Welzijn en Sport,  
Gelet op artikel 3 van de Kaderwet VWS-subsidies;
Besluit:     
### Paragraaf  1  

####Algemene bepalingen

### Artikel  1  

In deze regeling wordt verstaan onder: 

a. Minister: de Minister van Volksgezondheid, Welzijn en Sport;  

b. instelling: een privaatrechtelijke rechtspersoon met volledige rechtsbevoegdheid, dan wel een rechtspersoon krachtens publiekrecht ingesteld;  

c. instellingssubsidie: een op grond van deze regeling per boekjaar verstrekte subsidie in de kosten van structurele activiteiten van een instelling;  

d. palliatieve terminale zorg: hulp die personen op vrijwillige basis zonder overeengekomen beloning verlenen aan een terminale hulpbehoevende in de vorm van vervangende mantelzorg in de thuissituatie van de hulpbehoevende dan wel in een bijna-thuis-huis of high care hospice;  

e. bijna-thuis-huis: organisatorisch verband dat strekt tot de verlening van palliatieve terminale zorg;  

f. high care hospice: organisatorisch verband dat strekt tot de verlening van palliatieve terminale zorg en waar minimaal één verpleegkundige in vaste dienst is;  

g. referentieperiode: het aantal aaneengesloten jaren dat de instelling tot en met 30 juni van het kalenderjaar voorafgaand aan het boekjaar waarvoor de instellingssubsidie wordt verstrekt palliatieve terminale zorg heeft verleend, met dien verstande dat: 

1°. de referentieperiode niet meer dan 3 jaren bedraagt;  

2°. indien de zorg minder dan 1 jaar is verleend, de referentieperiode 1 jaar bedraagt;    

h. netwerk palliatieve zorg: netwerk ten behoeve van de versterking van de onderlinge samenwerking tussen de bij de palliatieve terminale zorg betrokken organisaties en personen;  

i. netwerkregio: de in bijlage 1 bij de desbetreffende instelling genoemde gemeenten;  

j. betaalde coördinatie: coördinatie van de inzet van vrijwilligers die palliatieve terminale zorg in de thuissituatie verlenen, door een persoon in dienstverband met de instelling.  

### Artikel  2  

Deze regeling is van toepassing op het verstrekken van: 

a. instellingssubsidies voor het verlenen van palliatieve terminale zorg in de thuissituatie;  

b. instellingssubsidies voor het verlenen van palliatieve terminale zorg in een bijna-thuis-huis;  

c. instellingssubsidies voor het verlenen van palliatieve terminale zorg in een high care hospice;  

d. instellingssubsidies voor de coördinatie van een netwerk palliatieve zorg;  

e. afbouwsubsidies aan instellingen waaraan op grond van de Regeling terminale en palliatieve zorg 2007 een instellingssubsidie is verstrekt.   

### Artikel  3  

1.  Een instellingssubsidie voor palliatieve terminale zorg wordt niet verstrekt: 

a. aan een instelling die deel uitmaakt van een organisatorisch verband met een toelating als bedoeld in artikel 5, eerste lid, van de Wet toelating zorginstellingen;  

b. ten behoeve van het verlenen van palliatieve terminale zorg aan personen die verblijven in een instelling die deel uitmaakt van een organisatorisch verband met een toelating als bedoeld in artikel 5, eerste lid, van de Wet toelating zorginstellingen.     
2.  Een subsidie ten laste van een begroting die nog niet is vastgesteld, wordt verleend onder de voorwaarde, bedoeld in artikel 4:34, eerste lid, van de Algemene wet bestuursrecht.   
3.  Een instellingssubsidie wordt voor de periode van een boekjaar verstrekt. Het boekjaar is gelijk aan het kalenderjaar.  

### Artikel  4  

De Minister kan bij het verstrekken van een instellingssubsidie verplichtingen opleggen die strekken tot verwezenlijking van het doel van de instellingssubsidie. 

### Paragraaf  2  

####Palliatieve terminale zorg

### Paragraaf  2.1  

####Instellingssubsidie

### Artikel  5  

De Minister kan jaarlijks op aanvraag een instellingssubsidie verstrekken voor het verlenen van: 

a. palliatieve terminale zorg in de thuissituatie;  

b. palliatieve terminale zorg in een bijna-thuis-huis;  

c. palliatieve terminale zorg in een high care hospice.   

### Artikel  6  

1.  De instellingssubsidie bestaat uit een exploitatiecomponent en, voor wat betreft palliatieve terminale zorg in een bijna-thuis-huis en in een high care hospice, tevens uit een huisvestingscomponent.   
2.  De instellingssubsidie bedraagt per cliënt ten hoogste: 

a. voor palliatieve terminale zorg in de thuissituatie zonder betaalde coördinatie: in 2011 € 992 voor de exploitatiecomponent en vanaf 2012 € 464 voor de exploitatiecomponent;  

b. voor palliatieve terminale zorg in de thuissituatie met betaalde coördinatie: € 1.325 voor de exploitatiecomponent;  

c. voor thuisvervangende palliatieve terminale zorg in een bijna-thuis-huis: € 2.610 voor de exploitatiecomponent en € 629 voor de huisvestingscomponent;  

d. voor palliatieve terminale zorg in een high care hospice: € 1.057 voor de exploitatiecomponent en € 683 voor de huisvestingscomponent.    

### Artikel  7  

1.  De instellingssubsidie wordt berekend door: 

a. in 2011 € 12.100.000, in 2012 € 12.100.000 en vanaf 2013 € 13.310.000 zodanig te verdelen onder de instellingen waaraan de instellingssubsidie wordt verstrekt dat elke instelling per cliënt hetzelfde percentage van het desbetreffende maximumbedrag, genoemd in artikel 6, tweede lid, voor de exploitatiecomponent ontvangt;  

b. in 2011 € 2.000.000, in 2012 € 2.000.000 en vanaf 2013 € 2.200.000 zodanig te verdelen onder de instellingen waaraan de instellingssubsidie wordt verstrekt dat elke instelling per cliënt hetzelfde percentage van het desbetreffende maximumbedrag, genoemd in artikel 6, tweede lid, voor de huisvestingscomponent ontvangt;     
2.  Bij de berekening van de instellingssubsidie wordt het aantal cliënten van de instelling bepaald door het gemiddeld aantal cliënten per jaar in de referentieperiode.  

### Paragraaf  2.2  

####Palliatieve terminale zorg in een bijna-thuis-huis

Vervallen per 29-07-2010 

### Paragraaf  2.3  

####Palliatieve terminale zorg in een high care hospice

Vervallen per 29-07-2010 

### Paragraaf  2.4  

####Aanvraag, vaststelling, betaling en verplichtingen

### Artikel  14  

1.  De aanvraag van een instellingssubsidie voor palliatieve terminale zorg wordt uiterlijk dertien weken voor de aanvang van het boekjaar ontvangen.   
2.  Een aanvraag die na afloop van de termijn, bedoeld in het eerste lid, wordt ontvangen, wordt afgewezen. De aanvraag van een instellingssubsidie voor palliatieve terminale zorg in de thuissituatie met betaalde coördinatie gaat vergezeld van de arbeidsovereenkomst met de coördinator.  

### Artikel  15  

1.  De aanvraag vermeldt het totaal aantal personen waaraan in de referentieperiode door de instelling palliatieve terminale zorg thuis, palliatieve terminale zorg in een bijna-thuis-huis of palliatieve terminale zorg in een high care hospice is verleend. Een verzoek tot verhoging van het in de aanvraag vermelde aantal personen dat na afloop van de termijn, bedoeld in artikel 14, eerste lid, wordt ontvangen, wordt afgewezen.   
2.  Voor de aanvraag wordt een door de Minister vastgesteld formulier gebruikt.  

### Artikel  16  

1.  De Minister kan in het kader van de behandeling van de aanvraag van een instellingssubsidie van € 125.000 of meer verzoeken om een assurancerapport van een accountant als bedoeld in artikel 393, eerste lid, van Boek 2 van het Burgerlijk Wetboek inzake het aantal personen waaraan in de referentieperiode door de instelling palliatieve terminale zorg is verleend.   
2.  De aanvrager van een instellingssubsidie van minder dan € 125.000 werkt, onder meer door het verschaffen van de daartoe benodigde inlichtingen, gegevens en bescheiden, mee aan door of namens de minister ingestelde onderzoekingen die erop zijn gericht de minister inlichtingen te verschaffen die van belang zijn voor het nemen van een besluit met betrekking tot het verstrekken van de subsidie.  

### Artikel  17  

1.  De Minister geeft op de aanvraag van een instellingssubsidie voor palliatieve terminale zorg binnen dertien weken voor de aanvang van het boekjaar een beschikking tot vaststelling van de instellingssubsidie.   
2.  Indien de aanvrager niet heeft voldaan aan enig wettelijk voorschrift voor het in behandeling nemen van de aanvraag of indien de verstrekte gegevens en bescheiden onvoldoende zijn voor de beoordeling van de aanvraag of de voorbereiding van de beschikking stelt de Minister de aanvrager in de gelegenheid de aanvraag binnen vier weken aan te vullen. De Minister besluit de aanvraag niet te behandelen indien de aanvraag binnen die termijn niet of niet voldoende is aangevuld.  

### Artikel  17a  

1.  De ontvanger van de instellingssubsidie blijft gedurende het gehele jaar waarvoor de instellingssubsidie is verstrekt in substantiële mate palliatieve terminale zorg verlenen en draagt gedurende het gehele jaar waarvoor de instellingssubsidie is verstrekt zorg voor de continuïteit van de voorzieningen voor het verlenen van de palliatieve terminale zorg die gemiddeld per jaar in de referentieperiode werd verstrekt.   
2.  De subsidieontvanger meldt meteen aan de minister als: 

a. het aannemelijk is dat niet of niet geheel aan de subsidieverplichtingen zal worden voldaan of  

b. zich andere omstandigheden zullen voordoen die van belang kunnen zijn voor een beslissing tot wijziging, intrekking of vaststelling van de subsidie.     
3.  De melding wordt schriftelijk gedaan. De melding wordt voorzien van een toelichting. Bij de melding worden de relevante stukken overgelegd.  

### Artikel  18  

De ontvanger van de instellingssubsidie voor palliatieve terminale zorg participeert in de netwerken palliatieve zorg van de netwerkregio's waarin door de instelling palliatieve terminale zorg wordt verleend. 

### Artikel  19  

1.  De Minister betaalt een instellingssubsidie voor palliatieve terminale zorg van € 25.000 of meer als volgt: in januari 8%, februari 8%, maart 8%, april 7%, mei 16%, juni 7%, juli 8%, augustus 8%, september 7%, oktober 8%, november 8% en december 7% van het voor het desbetreffende boekjaar vastgestelde subsidiebedrag.   
2.  De Minister kan van het gestelde in het eerste lid op verzoek van de ontvanger van een instellingssubsidie afwijken.   
3.  De Minister betaalt een instellingssubsidie voor palliatieve terminale zorg van minder dan € 25.000 in één keer. 

### Artikel  20  

De ontvanger van een instellingssubsidie voor palliatieve terminale zorg voert een zodanig ingerichte administratie, dat daaruit te allen tijde het aantal personen waaraan palliatieve terminale zorg is verleend, kan worden nagegaan. 

### Paragraaf  3  

####Netwerken palliatieve zorg

### Artikel  21  

De Minister kan jaarlijks aan een in bijlage 1 genoemde instelling op aanvraag een instellingssubsidie verstrekken voor de coördinatie van een netwerk palliatieve zorg. 

### Artikel  22  

1.  De instellingssubsidie voor een netwerk palliatieve zorg bedraagt ten hoogste het in bijlage 1 bij de desbetreffende instelling en het desbetreffende jaar genoemde bedrag.   
2.  De Minister kan het bedrag van de instellingssubsidie voor een netwerk palliatieve zorg bijstellen in geval van een wijziging van de netwerkregio.   
3.  De Minister kan het bedrag van de instellingssubsidie voor een netwerk palliatieve zorg bijstellen, rekening houdend met de ontwikkeling in de kosten van de arbeidsvoorwaarden. Met het oog op deze bijstelling kan de Minister bij de verlening van de instellingssubsidie bepalen welk deel van het subsidiebedrag daarvoor in aanmerking zal worden genomen.   
4.  Indien een instellingssubsidie met toepassing van het tweede of derde lid wordt bijgesteld, kan de bevoorschotting overeenkomstig worden gewijzigd. 

### Artikel  23  

De Kaderregeling VWS-subsidies, met uitzondering van artikel 2, tweede lid, is van toepassing op een instellingssubsidie voor een netwerk palliatieve zorg, met dien verstande dat: 

a. instellingssubsidies van minder dan € 25.000 in afwijking van artikel 7, derde lid, van de Kaderregeling VWS-subsidies voorafgaand aan het boekjaar worden vastgesteld, welke vaststelling wordt aangevraagd overeenkomstig paragraaf 3 van de Kaderregeling VWS-subsidies in plaats van de artikelen 50 tot en met 54 van de Kaderregeling VWS-subsidies;  

b. instellingssubsidies van € 25.000 tot € 125.000 worden verstrekt als instellingssubsidies als bedoeld in artikel 8, onderdeel d, van de Kaderregeling VWS-subsidies;  

c. de ontvanger van een instellingssubsidie van € 125.000 of meer in afwijking van artikel 34, eerste lid, van de Kaderregeling VWS-subsidies geen egalisatiereserve vormt.   

### Artikel  28  

De ontvanger van de instellingssubsidie voor een netwerk palliatieve zorg draagt er zorg voor dat: 

a. de coördinatie alle gemeenten omvat, vermeld in bijlage 1 in de netwerkregio van de desbetreffende instelling;  

b. aan een netwerk palliatieve zorg de instellingen en personen deelnemen die beroepsmatig betrokken zijn bij het verlenen van palliatieve zorg in de netwerkregio;  

c. tenminste eenmaal per jaar overleg gevoerd wordt met de betrokken organisaties van patiënten, vrijwilligers en zorgverzekeraars over de verlening en bekostiging van palliatieve zorg in de netwerkregio;  

d. de coördinatie is gericht op een compleet, samenhangend en dekkend aanbod van palliatieve terminale zorg van verantwoorde kwaliteit in de netwerkregio.  

### Paragraaf  4  

####Overgangs- en slotbepalingen

### Artikel  31  

De Minister kan een of meer bepalingen van deze regeling buiten toepassing laten of daarvan afwijken voor zover toepassing gelet op het belang dat de desbetreffende bepaling beoogt te beschermen zal leiden tot een onbillijkheid van overwegende aard. 

### Artikel  32  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en vervalt op 1 januari 2017. 

### Artikel  33  

Deze regeling wordt aangehaald als: Regeling palliatieve terminale zorg. 
Deze regeling zal met de toelichting in de Staatscourant worden geplaatst.  

De 
Staatssecretaris van Volksgezondheid, Welzijn en Sport, 
M. Bussemaker    

### Bijlage  1  

####Netwerken palliatieve zorg

Bedragen in hele euro's 

| Netwerk  | Organisatie  | Gemeenten in de netwerkregio  | 2013  | 2014 en volgende jaren  |
|:---|:---|:---|:---|:---|
| Almere  | Stichting Regionale Ondersteuningsstructuur Almere  | Almere  | 37.281  | 37.970  |
| Amstelland & Meerlanden  | Stichting Bureau VBZ  | Aalsmeer, Amstelveen, Haarlemmermeer, Ouder-Amstel, Uithoorn  | 58.158  | 59.233  |
| Amsterdam-Diemen  | Stichting Netwerk Palliatieve Zorg Amsterdam-Diemen  | Amsterdam, Diemen  | 158.003  | 160.923  |
| Arnhem  | Stichting Transmuraal Netwerk Palliatieve Zorg regio Arnhem  | Arnhem, Doesburg (voor ½), Lingewaard, Overbetuwe, Renkum (voor ½), Rheden en Rozendaal (Gld.)  | 61.235  | 62.367  |
| De Liemers  | Stichting Transmuraal Netwerk Palliatieve Zorg regio Arnhem  | Duiven, Montferland (voor ½), Rijnwaarden, Westervoort en Zevenaar  | 20.939  | 21.326  |
| Delft Westland Oostland  | Stichting Pieter van Foreest Zorginstellingen  | Delft, Lansingerland, Pijnacker-Nootdorp, Westland, Midden-Delfland (voor ¾)  | 61.427  | 62.562  |
| Drechtzorg  | Stichting Het Spectrum  | Alblasserdam, Dordrecht, Hardinxveld-Giessendam, Hendrik-Ido-Ambacht, Nieuw-Lekkerland, Papendrecht, Ridderkerk, Sliedrecht, Zwijndrecht  | 68.707  | 69.977  |
| Drenthe / Assen  | Stichting Icare  | Aa en Hunze, Assen, Noordenveld en Tynaarlo  | 31.553  | 32.136  |
| Drenthe / Emmen  | Stichting Icare  | Borger-Odoorn, Coevorden en Emmen  | 35.272  | 35.924  |
| Drenthe / Hoogeveen  | Stichting Icare  | De Wolden (voor 2/3), Hoogeveen en Midden-Drenthe  | 21.361  | 21.756  |
| Drenthe / Meppel-Steenwijkerland  | Stichting Icare  | De Wolden (voor 1/3), Meppel, Steenwijkerland en Westerveld  | 20.889  | 21.275  |
| Eemland  | Stichting Beweging 3.0  | Amersfoort, Baarn, Barneveld (voor ¼), Bunschoten, Eemnes, Leusden, Nijkerk (voor ½), Soest en Woudenberg  | 61.120  | 62.249  |
| Enschede-Haaksbergen en Noordoost Twente  | Stichting Livio  | Dinkelland, Enschede, Haaksbergen, Losser en Oldenzaal  | 53.326  | 54.311  |
| Friesland Noordoost  | FAB Dienstverlening B.V.  | Ameland, Dantumadeel, Dongeradeel, Ferwerderadiel, Kollumerland c.a., Schiermonnikoog en Tytsjerksteradiel (voor 1/3)  | 16.799  | 17.109  |
| Friesland Noordwest  | FAB Dienstverlening B.V.  | Boarnsterhim, Franekeradeel, Harlingen, het Bildt,Leeuwarden, Leeuwarderadeel, Menaldumadeel, Terschelling, Tytsjerksteradiel (voor 1/3) en Vlieland  | 41.109  | 41.869  |
| Friesland Zuid  | FAB Dienstverlening B.V.  | Heerenveen, Lemsterland (voor ½), Skarsterlân (voor ½), Weststellingwerf  | 18.240  | 18.577  |
| Friesland Zuidoost  | FAB Dienstverlening B.V.  | Achtkarspelen, Ooststellingwerf, Opsterland, Smallingerland, Tytsjerksteradiel (voor 1/3)  | 30.843  | 31.413  |
| Friesland Zuidwest  | FAB Dienstverlening B.V.  | Bolsward, Gaasterlân-Sleat, Lemsterland (voor ½), Littenseradiel, Nijefurd, Skarsterlân (voor ½), Sneek, Wûnseradiel en Wymbritseradiel  | 25.345  | 25.813  |
| Gelderse Vallei  | Stichting Icare  | Barneveld (voor ¾), Ede, Renswoude, Renkum (voor ½), Rhenen, Scherpenzeel, Utrechtse Heuvelrug (voor 1/7), Veenendaal en Wageningen  | 61.392  | 62.527  |
| Goeree Overflakkee en omliggende eilanden  | Stichting palliatieve zorg te Dirksland  | Dirksland, Goedereede, Middelharnis en Oostflakkee  | 12.248  | 12.474  |
| Gooi en Vechtstreek  | Stichting SIG/m.i.v. 1 juli 2013 Stichting Hospice Gooi en Vechtstreek  | Blaricum, Bussum, Hilversum, Huizen, Laren, Muiden, Naarden, Weesp, Wijdemeren  | 49.857  | 50.778  |
| Gorinchem  | Stichting Het Spectrum  | Giessenlanden, Gorinchem, Graafstroom, Leerdam, Liesveld, Lingewaal (voor ½) en Zederik  | 22.232  | 22.643  |
| Groningen Centraal  | FAB Dienstverlening B.V.  | Groningen, Grootegast, Haren, Hoogezand-Sappemeer, Leek, Marum, Winsum (voor ½), Zuidhorn  | 62.166  | 63.315  |
| Groningen Noord  | FAB Dienstverlening B.V.  | Appingedam, Bedum, De Marne, Delfzijl, Eemsmond, Loppersum, Slochteren, Ten Boer en Winsum (voor ½)  | 24.340  | 24.790  |
| Groningen Oost  | FAB Dienstverlening B.V.  | Bellingwedde, Menterwolde, Pekela (voor ½), Reiderland, Scheemda, Veendam (voor ½) en Winschoten  | 16.974  | 17.288  |
| Groningen Zuid  | FAB Dienstverlening B.V.  | Pekela (voor ½), Veendam (voor ½), Stadskanaal en Vlagtwedde  | 14.720  | 14.992  |
| Haaglanden  | Stichting Transmurale Zorg Den Haag en omstreken  | Den Haag, Leischendam-Voorburg, Rijswijk, Wassenaar en Zoetermeer  | 151.958  | 154.766  |
| Hardenberg en omgeving  | Stichting Saxenburg Groep  m.i.v. 2014: Stichting Regionaal Zorgnetwerk Zwolle en omgeving  | Hardenberg, Ommen  | 15.540  | 15.827  |
| ’s Hertogenbosch / Bommelerwaard  | Stichting Kwaliteit en Integratie  | Boxtel, Haaren (voor ½), s-Hertogenbosch, Heusden (voor ½) Maasdriel, Schijndel, Sint-Michielsgestel, Vught en Zaltbommel  | 65.890  | 67.108  |
| Heuvelland  | Stichting Groenekruis Domicura  | Eijsden, Gulpen-Wittem, Maastricht, Margraten, Meerssen, Vaals en Valkenburg aan de Geul  | 42.436  | 43.220  |
| Hoekse Waard  | Stichting palliatieve zorg te Dirksland  | Binnenmaas, Cromstrijen, Korendijk, Oud-Beijerland en Strijen  | 17.645  | 17.971  |
| IJssel-Vecht  | Stichting Regionaal Zorgnetwerk Zwolle en omgeving  | Dalfsen (voor ½), Hattem, Kampen, Olst – Wijhe (voor 4/9), Raalte (voor 1/3), Staphorst, Zwartewaterland en Zwolle  | 50.866  | 51.806  |
| Kop van Noord-Holland  | Stichting Zorg Ondersteuning Noord-Holland Noord  | Anna Paulowna, Den Helder, Harenkarspel, Niedorp, Schagen, Texel, Wieringen, Wieringermeer en Zijpe  | 34.156  | 34.787  |
| Land van Cuyk & Noord Limburg  | Stichting Pantein  | Bergen (L.) (voor ½), Boxmeer, Cuijk, Gennep, Grave (voor ½), Mill en Sint Hubert, Mook en Middelaar (voor ½) en Sint Anthonis  | 22.629  | 23.047  |
| Midden-Brabant  | Stichting Zorgnetwerk Midden-Brabant  | Dongen (voor ½), Gilze en Rijen, Goirle, Haaren (voor 1/2), Heusden (voor 1/2) Hilvarenbeek, Loon op Zand, Oisterwijk, Tilburg en Waalwijk  | 82.254  | 83.774  |
| Midden- en Noord Zeeland  | Stichting Zorgstroom  | Borsele, Goes, Kapelle, Noord-Beveland, Middelburg Reimerswaal en Schouwen-Duiveland, Veere en Vlissingen  | 51.049  | 51.992  |
| Midden- en Zuid-Kennemerland  | Stichting Bureau VBZ  | Bennebroek, Beverwijk, Bloemendaal, Castricum, Haarlem, Haarlemmerliede c.a., Heemskerk, Heemstede, Uitgeest, Velsen en Zandvoort  | 83.694  | 85.241  |
| Midden-Holland  | Stichting Transmuraal Netwerk Midden-Holland  | Bergambacht, Bodegraven, Boskoop, Gouda, Krimpen aan den IJssel (voor ½), Moordrecht, Nederlek, Nieuwerkerk aan den IJssel, Ouderkerk, Reeuwijk, Schoonhoven, Vlist, Waddinxveen, Woerden (voor 1/3) en Zevenhuizen-Moerkapelle  | 55.397  | 56.421  |
| Midden-Twente  | Stichting Carint Reggeland Groep  | Borne, Hengelo (O) en Hof van Twente  | 28.249  | 28.771  |
| Nieuwe Waterweg Noord  | Stichting Argos Zorggroep  | Maassluis, Midden-Delfland (voor ¼), Schiedam en Vlaardingen  | 37.621  | 38.316  |
| Noord- en Oost-Flevoland  | MCC Flevoland  | Dronten, Lelystad, Noordoostpolder, Urk en Zeewolde (voor 1/2)  | 37.843  | 38.542  |
| Noord-Kennemerland  | Stichting Zorg Ondersteuning Noord-Holland Noord  | Alkmaar, Bergen (NH.), Graft-De Rijp, Heerhugowaard, Heiloo, Langedijk en Schermer  | 48.415  | 49.310  |
| Noord-Limburg  | Stichting Viecuri, Medisch Centrum voor Noord-Limburg  | Arcen en Velden, Beesel, Bergen (L.) (voor ½), Helden, Horst aan de Maas, Kessel, Maasbree, Meerlo-Wanssum, Meijel, Sevenum, Venlo en Venray  | 50.906  | 51.847  |
| Noordwest Utrecht  | Stichting Zuwe Zorg  | Abcoude, Breukelen, De Ronde Venen, Loenen, Maarssen, Montfoort, Oudewater en Woerden (voor 2/3)  | 33.153  | 33.766  |
| Noordwest Veluwe  | Stichting Palliatieve Zorg Veluwe  | Elburg, Ermelo, Harderwijk, Nijkerk (voor ½) Nunspeet, Oldebroek, Putten en Zeewolde (voor ½)  | 39.629  | 40.361  |
| Noordwest Twente  | Stichting Meulenbeltzorg  m.i.v. 2014 Ziekenhuisgroep Twente  | Almelo, Hellendoorn, Rijssen-Holten (voor ¾), Tubbergen, Twenterand en Wierden  | 43.933  | 44.745  |
| Oost-Achterhoek  | Stichting Ziekenhuisvoorzieningen Achterhoek-Oost  | Aalten (voor ½), Berkelland, Oost Gelre, Oude IJsselstreek (voor ½) en Winterswijk  | 28.464  | 28.990  |
| Oost-Veluwe  | Stichting Zorggroep Apeldoorn en omstreken  | Apeldoorn, Epe, Heerde en Voorst (voor ½)  | 44.988  | 45.819  |
| Oostelijk Zuid-Limburg  | Stichting Cicero Zorggroep  | Brunssum, Heerlen, Kerkrade, Landgraaf, Nuth, Onderbanken, Simpelveld en Voerendaal  | 52.786  | 53.761  |
| Oss – Uden – Veghel  | Stichting Kwaliteit en Integratie  | Bernheze, Boekel, Grave (voor ½), Landerd, Lith, Maasdonk, Oss, Sint-Oedenrode, Uden en Veghel  | 51.322  | 52.270  |
| Rivierengebied  | Stichting Zorgcentra Rivierenland  | Buren, Culemborg, Geldermalsen, Lingewaal (voor 1/2), Neder-Betuwe, Neerijnen, Tiel en West Maas en Waal (voor ½)  | 34.819  | 35.462  |
| Roermond  | Zorggroep Noord- en Midden-Limburg  | Echt-Susteren, Leudal (voor 4/5), Maasgouw, Roerdalen en Roermond  | 33.607  | 34.228  |
| Roosendaal – Bergen op Zoom – Tholen  | Ziekenhuis Lievensberg  | Bergen op Zoom, Halderberge, Roosendaal, Rucphen, Steenbergen, Woensdrecht en Tholen  | 54.520  | 55.528  |
| Rotterdam  | Stichting Christelijke Zorggroep Rijnmond  | Albrandswaard, Barendrecht, Capelle aan den IJssel, Krimpen aan den IJssel (voor ½) en Rotterdam  | 150.137  | 152.912  |
| Salland  | Stichting Carinova Leiboomgroep  | Dalfsen (voor ½), Deventer, Olst – Wijhe (voor 5/9), Raalte (voor 2/3) en Rijssen-Holten (voor ¼)  | 31.637  | 32.222  |
| Stadsgewest Breda  | Amphia Ziekenhuis Breda/Oosterhout  | Aalburg, Alpen-Chaam, Baarle-Nassau, Breda, Dongen (voor ½), Drimmelen, Etten-Leur, Geertruidenberg, Moerdijk, Oosterhout Werkendam, Woudrichem en Zundert  | 92.942  | 94.660  |
| Utrecht Stad  | Stichting Axioncontinu Groep  | Utrecht  | 59.428  | 60.526  |
| Utrecht-Zuid  | Stichting Zuwe Zorg  | Houten, IJsselstein, Lopik, Nieuwegein en Vianen  | 35.981  | 36.646  |
| Voorne-Putten Rozenburg  | Stichting palliatieve zorg te Dirksland  | Bernisse, Brielle, Hellevoetsluis, Rozenburg, Spijkenisse en Westvoorne  | 34.806  | 35.450  |
| Weert  | Stichting Land van Horne & Zorgketen Land van Weert  | Cranendonck (voor ½), Leudal (voor 1/5), Nederweert en Weert  | 16.753  | 17.063  |
| West-Achterhoek  | Stichting Slingeland Ziekenhuis  | Aalten (voor ½), Bronckhorst (voor ½), Doesburg (voor ½), Doetinchem, Montferland (voor ½) en Oude IJsselstreek (voor ½)  | 27.256  | 27.760  |
| West-Friesland  | Stichting Zorg Ondersteuning Noord-Holland Noord  | Andijk, Drechterland, Enkhuizen, Hoorn, Koggenland, Medemblik, Opmeer, Stede Broec, Wervershoof en Zeevang (voor ½)  | 41.875  | 42.649  |
| Westelijke Mijnstreek  | Orbis Medisch en Zorg-concern  | Beek, Schinnen, Sittard-Geleen en Stein  | 31.474  | 32.056  |
| Zaanstreek Waterland  | Stichting Zorg Ondersteuning Noord Holland Noord  | Beemster, Edam-Volendam, Landsmeer, Oostzaan, Purmerend, Waterland, Wormerland, Zaanstad en Zeevang (voor ½)  | 64.299  | 65.487  |
| Zeeuws Vlaanderen  | Stichting ZorgSaam Zeeuws-Vlaanderen  | Hulst, Sluis en Terneuzen  | 22.174  | 22.584  |
| Zuid-Gelderland  | Stichting ZZG Zorggroep  | Beuningen, Druten, Groesbeek, Heumen, Millingen aan de Rijn, Mook en Middelaar (voor ½) Nijmegen, Ubbergen, West Maas en Waal (voor ½) en Wijchen  | 63.404  | 64.576  |
| Zuid-Holland Noord  | Stichting Marente  | Alkemade, Alphen aan den Rijn, Hillegom, Jacobswoude, Katwijk, Leiden, Leiderdorp, Lisse, Nieuwkoop, Noordwijk, Noordwijkerhout, Oegstgeest, Rijnwoude, Teylingen, Voorschoten en Zoeterwoude  | 106.582  | 108.552  |
| Zuidoost Brabant  | Stichting Kwaliteit en Ontwikkeling Huisartsenzorg  | Asten, Bergeijk, Best, Bladel, Cranendonck (voor ½), Deurne, Eersel, Eindhoven, Geldrop-Mierlo, Gemert-Bakel, Heeze-Leende, Helmond, Laarbeek, Nuenen c.a., Oirschot, Reusel-De Mierden, Someren, Son en Breugel, Valkenswaard, Veldhoven en Waalre  | 147.951  | 150.685  |
| Zuidoost Utrecht  | Stichting Axioncontinu Groep  | Bunnik, De Bilt, Utrechtse Heuvelrug (voor 6/7), Wijk bij Duurstede en Zeist  | 37.449  | 38.141  |
| Zutphen  | Stichting Sensire De Berkel  | Bronckhorst (voor 1/2), Brummen, Lochem, Zutphen, Voorst (voor 1/2)  | 27.066  | 27.566  |


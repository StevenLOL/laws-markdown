<meta http-equiv='Content-Type' content='text/html; charset=utf-8' />

##Regeling specificaties en typegoedkeuring boordcomputer taxi

De Minister van Verkeer en Waterstaat,  
Gelet op de artikelen [artikel 22, eerste en derde lid](../../../../../../../../wet/wegenverkeerswet/1994/BWBR0006622/README.md), [23, derde lid](../../../../../../../../wet/wegenverkeerswet/1994/BWBR0006622/README.md), en [24 van de Wegenverkeerswet 1994](../../../../../../../../wet/wegenverkeerswet/1994/BWBR0006622/README.md);
Besluit:     
### §  1  

####Begripsbepalingen

### Artikel  1  

In deze regeling wordt verstaan onder: 

*activering:* handeling waarmee de boordcomputer aan de auto wordt gekoppeld, volledig operationeel wordt en alle functies kan uitvoeren;  

*authenticiteit:* eigenschap dat informatie afkomstig is van een persoon of inrichting, waarvan de identiteit kan worden geverifieerd;  

*auto:* auto waarmee taxivervoer wordt verricht;  

*bedrijfsvergrendeling:* vergrendeling waarmee de in de boordcomputer opgeslagen gegevens herleidbaar zijn naar de vervoerder waarvoor deze opgeslagen zijn;  

*beproeving:* test, of serie tests, die door de boordcomputer kan worden uitgevoerd om fouten te ontdekken en die automatisch of door de gebruiker van de boordcomputer kan worden geïnitieerd;  

*beschikbaarheid:* mate waarin de boordcomputer of componenten van de boordcomputer zonder belemmering toegankelijk zijn voor geautoriseerde gebruikers;  

*bestuurder:* bestuurder die taxivervoer verricht;  

*beveiligingsgegevens:* specifieke gegevens ter ondersteuning van de beveiligingsfuncties;  

*bewegingsgegevens:* gegevens betreffende snelheid en afgelegde afstand van de auto die door de bewegingsopnemer of de positiebepalingssensor aan de boordcomputer worden aangeleverd;  

*bewegingsopnemer:* instrument, of een deel ervan, gekoppeld aan de boordcomputer dat een signaal in de vorm van een impuls afgeeft over de beweging van de auto op basis waarvan de boordcomputer de afgelegde afstand van de auto kan bepalen;  

*boordcomputer:* apparaat ten behoeve van de registratie van de gegevens, bedoeld in [artikel 79, derde, vierde en vijfde lid, van het Besluit personenvervoer 2000](../../../../../../../../AMvB/besluit/personenvervoer/2000/BWBR0011982/README.md);  

*boordcomputerkaart:* een geheugenkaart als bedoeld in [artikel 1, onderdeel h, van het Besluit personenvervoer 2000](../../../../../../../../AMvB/besluit/personenvervoer/2000/BWBR0011982/README.md);  

*CEN:* door het Comité Européen de Normalisation uitgegeven norm;  

*chauffeurskaart:* kaart als bedoeld in [artikel 1, onderdeel i, van het Besluit personenvervoer 2000](../../../../../../../../AMvB/besluit/personenvervoer/2000/BWBR0011982/README.md);  

*constante van de boordcomputer:* getal dat de waarde aangeeft van het ingangssignaal van de bewegingsopnemer dat nodig is ter aanwijzing en registratie van een afgelegde afstand van één kilometer, uitgedrukt in impulsen per kilometer;  

*coördinaten:* een aanduiding om de positie van de auto op de aarde vast te leggen ten opzichte van het World Geodetic System 1984 coördinatenstelsel;  

*elektronische handtekening:* een handtekening die voldoet aan de eisen, bedoeld in [artikel 15a, eerste tot en met vijfde lid, van Boek 3 van het Burgerlijk Wetboek](../../../../../../../../wet/burgerlijk/wetboek/boek/3/BWBR0005291/README.md);  

*ETSI:* door de European Telecommunications Standards Institute uitgegeven norm;  

*fabrikant:* persoon of instantie die verantwoordelijk is voor alle aspecten van de goedkeuringsprocedure, bedoeld in [artikel 22, eerste lid, van de Wegenverkeerswet 1994](../../../../../../../../wet/wegenverkeerswet/1994/BWBR0006622/README.md);  

*FIPS PUB:* een Federal Information Processing Standards Publication;  

*geaccrediteerde Common Criteria testinstelling:* een testinstelling die beschikt over een accreditatie op grond van de Common Criteria for Information Technology Evaluation delen 1, 2 en 3, versie 3.1, in combinatie met de Common Methodology for Information Technology Evaluation versie 3.1.;  

*gebruikersgegevens:* door de boordcomputer geregistreerde en opgeslagen gegevens, anders dan beveiligingsgegevens en systeemgegevens;  

*geheugen:* niet-volatiel elektronisch geheugenmedium dat in de boordcomputer is ingebouwd;  

*HDOP-waarde:* Horizontal Dilution Of Precision waarde;  

*IETF:* door de Internet Engineering Taskforce uitgegeven norm;  

*inspectiekaart:* aan de met het toezicht op de naleving belaste persoon afgegeven boordcomputerkaart die de desbetreffende persoon identificeert en waarmee de controlemodus van de boordcomputer kan worden geactiveerd;  

*ISO:* door de International Organisation for Standardisation uitgegeven norm;  

*ISO-IEC:* door de International Organisation for Standardisation en de International Electrotechnical Commission uitgegeven norm;  

*kaartsessie:* periode tussen het ingeven van de boordcomputerkaart en het wegschrijven van de afsluitende gegevens op de boordcomputerkaart door de boordcomputer;  

*keuringskaart:* kaart als bedoeld in [artikel 1, onderdeel j, van het Besluit personenvervoer 2000](../../../../../../../../AMvB/besluit/personenvervoer/2000/BWBR0011982/README.md);  

*kilometerstand:* de door de boordcomputer getotaliseerde afgelegde afstand met de auto, zowel bij vooruitrijden als bij achteruitrijden, overeenkomend met de totale door de auto afgelegde afstand;  

*minister:* minister van Verkeer en Waterstaat;  

*NEN:* door de Stichting Nederlands Normalisatie-instituut uitgegeven norm;  

*NEN-EN:* door de European Committee for Electrotechnical Standardisation uitgegeven norm die door de Stichting Nederlands Normalisatie-instituut is aanvaard als Nederlandse norm;  

*NEN-ISO:* door de International Organisation for Standardisation uitgegeven norm die door de Stichting Nederlands Normalisatie-instituut is aanvaard als Nederlandse norm;  

*ondernemerskaart:* door de minister aan een vervoerder afgegeven boordcomputerkaart die de desbetreffende vervoerder identificeert en waarmee de bedrijfsmodus van de boordcomputer kan worden geactiveerd;  

*ongeldige boordcomputerkaart:* ingetrokken boordcomputerkaart, defecte boordcomputerkaart, of een boordcomputerkaart waarvan de geldigheidsduur nog niet is begonnen of reeds is verstreken;  

*overbrengen:* kopiëren van de gegevens, of een gedeelte daarvan, en het kopiëren van de bijbehorende elektronische handtekening die in het geheugen van de boordcomputer of op de chauffeurskaart zijn opgeslagen;  

*plaatselijke tijd:* UTC gecorrigeerd met een in te geven aantal uren voor de tijdzone en een automatische correctie voor de zomertijd;  

*positiebepalingssensor:* instrument, of een deel ervan, gekoppeld aan de boordcomputer dat een signaal afgeeft aan de boordcomputer over de locatie van de auto op basis van verkregen informatie van een satelliet positiebepalingsysteem;  

*registreren:* in het geheugen van de boordcomputer vastleggen van gegevens en gebeurtenissen;  

*richtlijn 2007/46/EG:*richtlijn nr. 2007/46/EG van het Europees Parlement en de Raad van de Europese Unie van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (PbEU L 263);  

*ritadministratie:* gegevens, bedoeld in [artikel 79, derde en vierde lid, van het Besluit personenvervoer 2000](../../../../../../../../AMvB/besluit/personenvervoer/2000/BWBR0011982/README.md);  

*sensor:* eenheid die onderdeel uitmaakt van de boordcomputer of rechtstreeks gekoppeld is aan de boordcomputer en die informatie automatisch aanlevert aan de boordcomputer;  

*systeemgegevens:* specifieke gegevens ter ondersteuning of noodzakelijk voor het functioneren van de boordcomputer of voor identificatie en instellingen van de boordcomputerfuncties;  

*systeemkaart:* door de minister afgegeven geheugenkaart met chip die de boordcomputer in staat stelt een elektronische handtekening te plaatsen;  

*UTC:* Universal Time Coordinated;  

*verplaatsingsopnemer:* instrument, onderdeel uitmakende van de boordcomputer dat de boordcomputer in staat stelt autonoom een verplaatsing van de auto waar te nemen;  

*vervoerder:* vervoerder als bedoeld in [artikel 1, onderdeel k, van de Wet personenvervoer 2000](../../../../../../../../wet/wet/personenvervoer/2000/BWBR0011470/README.md) en werkgever als bedoeld in [artikel 1:1, eerste lid, onderdeel a, van de Arbeidstijdenwet](../../../../../../../../wet/arbeidstijdenwet/BWBR0007671/README.md), die taxivervoer verricht.    

### §  2  

####Specificaties van de boordcomputer

### §  2.1  

####De onderdelen van de boordcomputer

### Artikel  2  

1.  De boordcomputer bestaat uit ten minste: 

a. een verwerkingseenheid;  

b. een geheugen;  

c. een tijdklok;  

d. een ISO 7816 kaartinterface;  

e. een systeemkaart, verzegeld in een ISO 7810 ID-000 kaartinterface;  

f. een positiebepalingssensor of een interface voor de positiebepalingssensor;  

g. een verplaatsingsopnemer, een interface voor de bewegingsopnemer;  

h. een gegevensoverbrengingsinterface als beschreven in bijlage 2;  

i. een interface voor de taxameter als beschreven in bijlage 3;  

j. een leesvenster;  

k. voorzieningen voor de invoer van gebruikersgegevens.     
2.  De boordcomputer kan door middel van additionele verbindingen aan andere inrichtingen worden gekoppeld, of daarmee geïntegreerd worden.   
3.  Een verbinding of integratie met de boordcomputer, als bedoeld in het tweede lid, leidt er niet toe dat de boordcomputer niet langer voldoet aan deze regeling.   
4.  De boordcomputer voldoet aan de bijlagen 1, 2 en 3 bij deze regeling.   

### Artikel  3  

1.  De boordcomputer beschikt over een interne autonome tijdklok. Deze is voortdurend operationeel en levert de UTC, met een maximale onnauwkeurigheid van tachtig delen per miljoen.   
2.  De UTC wordt gebruikt voor datering in de boordcomputer.   
3.  Indien ingeschakeld, controleert en corrigeert de boordcomputer ten minste eenmaal per uur automatisch de eigen UTC met behulp van een extern signaal, waarbij de eerste controle binnen vijf minuten na inschakelen plaatsvindt.   
4.  De resolutie van de tijdklok is één seconde of nauwkeuriger.   
5.  De boordcomputer hanteert ISO-8601 voor de numerieke presentatie van datum en tijd.   
6.  Om de plaatselijke tijd zichtbaar te maken kan in de activerings- en keuringsmodus met stappen van een half uur het verschil worden ingegeven ten opzichte van de UTC.   
7.  Bij een externe stroomonderbreking van minder dan twaalf maanden blijft de interne autonome tijdklok functioneren.   

### Artikel  4  

1.  De boordcomputer heeft vier werkingsmodi: 

a. operationele modus;  

b. controlemodus;  

c. activerings- en keuringsmodus;  

d. bedrijfsmodus.     
2.  De operationele modus, bedoeld in het eerste lid, onderdeel a, heeft drie werkingsniveaus: 

a. basis;  

b. arbeidstijd;  

c. taxivervoer.     
3.  Het werkingsniveau basis is tevens een geïntegreerd onderdeel van de controlemodus, activerings- en keuringsmodus, en de bedrijfsmodus.   
4.  De boordcomputer wisselt naar de volgende werkingsmodus afhankelijk van het type boordcomputerkaart dat in de kaartinterface is ingebracht en koppelt hier een gebruikersgroep aan overeenkomstig de volgende tabel:  

| Type boordcomputerkaart  | Werkingsmodus  | Gebruikersgroep  |
|:---|:---|:---|
| Geen  | Operationele modus: Basis  | ONBEKEND  |
| Chauffeurskaart  | Operationele modus: Arbeidstijd  | BESTUURDER  |
| Inspectiekaart  | Controlemodus  | TOEZICHTHOUDER  |
| Keuringskaart  | Activerings- en keuringsmodus  | WERKPLAATS  |
| Ondernemerskaart  | Bedrijfsmodus  | VERVOERDER  |

5.  In afwijking van de tabel, bedoeld in het vierde lid, leidt het invoeren van een inspectiekaart tijdens de deactivering, bedoeld in artikel 23, niet tot het automatisch selecteren van de controlemodus.   
6.  De boordcomputer wisselt na een handmatig verzoek van de bestuurder daartoe tussen de werkingsniveaus van de operationele modus. Het werkingsniveau basis is daarbij altijd ingeschakeld.   
7.  Indien het werkingsniveau taxivervoer is ingeschakeld, is tevens het werkingsniveau arbeidstijd ingeschakeld.   
8.  Indien er geen chauffeurskaart aanwezig is stelt de boordcomputer de bestuurder in staat om bij het inschakelen van het werkingsniveau arbeidstijd handmatig het burgerservicenummer, bedoeld in de [Wet algemene bepalingen burgerservicenummer](../../../../../../../../wet/wet/algemene/bepalingen/burgerservicenummer/BWBR0022428/README.md), invoeren.   
9.  De boordcomputer gebruikt de werkingsmodi om de voor die modi geldende toegangsregels voor toegangsrechten tot functies, objecten en gegevens toe te passen.   
10.  Indien in de operationele modus het werkingsniveau arbeidstijd of taxivoer actief is, leidt het invoeren van de inspectiekaart tot het pauzeren van de operationele modus, inclusief de betreffende kaartsessie. Na het afsluiten van de controlemodus wordt de operationele modus hervat.   

### Artikel  5  

1.  De bewegingsopnemer levert impulsen aan de boordcomputer.   
2.  Het opnemen van de afgelegde afstand vindt automatisch plaats op basis van impulsen en de constante van de boordcomputer.   
3.  De afgelegde afstand, bedoeld in het tweede lid vertoont tijdens gebruik per duizend meter ten hoogste een afwijking van plus of min twee procent ten opzichte van de werkelijk afgelegde afstand.   
4.  De auto wordt verondersteld zich in de toestand rijden te bevinden wanneer gedurende een periode van vijf seconden door de boordcomputer, op basis van de bewegingsopnemer, ten minste een verplaatsing van veertien meter wordt waargenomen.   
5.  De verplaatsingsopnemer is binnen de behuizing van de boordcomputer aangebracht en is van buitenaf niet bereikbaar.   
6.  De verplaatsingsopnemer meet de resulterende versnelling die de boordcomputer in verschillende richtingen ondervindt.   
7.  De auto wordt verondersteld zich in de toestand verplaatsen te bevinden wanneer er door de boordcomputer, op basis van de verplaatsingsopnemer, gedurende een periode van ten minste drie seconden een versnelling van ten minste 2 m/s <sup>2</sup> wordt waargenomen.   

### Artikel  6  

1.  Als de boordcomputer is ingeschakeld bepaalt de positiebepalingsensor continue de positie van de auto.   
2.  De positiebepalingsensor levert met vaste intervallen de positiegegevens van de auto aan de boordcomputer.   
3.  De positiegegevens, bedoeld in het tweede lid, bevatten ten minste de volgende gegevens: 

a. de coördinaten;  

b. of er een positie bepaald is;  

c. het aantal satellieten op basis waarvan de positie van de auto bepaald is;  

d. de HDOP-waarde uitgedrukt in een getal tussen nul en vijftig;  

e. het tijdstip van de positiebepaling.     
4.  De twee-dimensionale wortel uit het gemiddelde kwadraat van de afstand tussen door de positiebepalingssensor geleverde coördinaten en de werkelijke positie is kleiner dan 10 meter.   
5.  De boordcomputer stelt op basis van de door de positiebepalingsensor geleverde informatie eenmaal per minuut de positie van de auto vast en registreert deze positie.   
6.  De positiegegevens, bedoeld in het vijfde lid worden zodanig opgeslagen dat zij alleen overeenkomstig artikel 23, derde lid, overgebracht kunnen worden.   

### Artikel  7  

1.  De boordcomputer stelt op basis van gegevens van de bewegingsopnemer en de constante van de boordcomputer continu de kilometerstand beschikbaar.   
2.  De resolutie van de kilometerstand is 100 meter of nauwkeuriger.   
3.  De boordcomputer gebruikt de gemeten posities van de positiebepalingsensor om afstanden te meten en daarmee de afstandsbepaling met de bewegingsopnemer te controleren.   
4.  De controle tussen beide afstandsbepalingen, bedoeld in het derde lid, vindt steeds plaats op basis van de positiegegevens van een traject van 1000 meter waarbij de snelheid van de auto steeds hoger was dan tien kilometer per uur.   
5.  Het verschil tussen de door beide sensoren berekende afstand bedraagt hierbij minder dan drie procent.   

### §  2.2  

####Registratie door de boordcomputer

### Artikel  8  

1.  De boordcomputer verwerkt en registreert gegevens op zodanige wijze dat de vertrouwelijkheid, integriteit en beschikbaarheid van de gegevens gewaarborgd zijn.   
2.  De authenticiteit, integriteit en onweerlegbaarheid van de in het geheugen opgeslagen gegevens wordt gegarandeerd aan de hand van een elektronische handtekening.   

### Artikel  9  

1.  De boordcomputer registreert in de operationele modus, werkingsniveau arbeidstijd, de arbeids-, rij- en rusttijden, bedoeld in de [artikelen 5:4, tweede en derde lid](../../../../../../../../wet/arbeidstijdenwet/BWBR0007671/README.md), [5:6](../../../../../../../../wet/arbeidstijdenwet/BWBR0007671/README.md), en [5:9, van de Arbeidstijdenwet](../../../../../../../../wet/arbeidstijdenwet/BWBR0007671/README.md) en de [artikelen 2.5:1](../../../../../../../../AMvB/arbeidstijdenbesluit/vervoer/BWBR0009386/README.md), [2.5:2](../../../../../../../../AMvB/arbeidstijdenbesluit/vervoer/BWBR0009386/README.md), [2.5:3](../../../../../../../../AMvB/arbeidstijdenbesluit/vervoer/BWBR0009386/README.md), [2.5:4](../../../../../../../../AMvB/arbeidstijdenbesluit/vervoer/BWBR0009386/README.md), [2.5:5](../../../../../../../../AMvB/arbeidstijdenbesluit/vervoer/BWBR0009386/README.md), [2.5:6, eerste lid](../../../../../../../../AMvB/arbeidstijdenbesluit/vervoer/BWBR0009386/README.md), en [2.5:7, van het Arbeidstijdenbesluit vervoer](../../../../../../../../AMvB/arbeidstijdenbesluit/vervoer/BWBR0009386/README.md) van de bestuurder en maakt daarbij het volgende onderscheid: 

a. rijtijd;  

b. andere werkzaamheden dan rijden;  

c. pauze.     
2.  De boordcomputer registreert iedere wijziging in het arbeidstijdpatroon, het tijdstip en de datum van deze wijzigingen en de aanwezigheid van een boordcomputerkaart in de kaartlezer.   
3.  De bestuurder kan in de operationele modus, werkingsniveau arbeidstijd, handmatig de aanvang en het einde van een pauze aangeven. Een bij de aanvang van de pauze actief werkingsniveau taxivervoer wordt hiermee automatisch afgesloten.   
4.  De bestuurder kan aan het begin van een kaartsessie handmatig aangeven dat hij nadat de voorgaande kaartsessie is afgesloten nog andere werkzaamheden dan rijden heeft uitgevoerd, of pauze heeft genoten. De boordcomputer legt hierbij vast of het andere werkzaamheden dan rijden of pauze betreft, en de datum en tijd van het begin en het einde hiervan.   
5.  De boordcomputer zorgt er bij het afsluiten van een kaartsessie voor dat over de gegevens, bedoeld in het eerste lid, een elektronische handtekening wordt geplaatst door de chauffeurskaart en dat deze gegevens worden gekopieerd naar de chauffeurskaart.   
6.  Indien er geen chauffeurskaart in de boordcomputer aanwezig is, wordt de elektronische handtekening door de boordcomputer geplaatst met behulp van de systeemkaart.   
7.  De boordcomputer toont de gegevens waarover een elektronische handtekening geplaatst wordt.   

### Artikel  10  

1.  De boordcomputer registreert in de operationele modus, werkingsniveau taxivervoer, per rit de ritadministratie en draagt zorg voor een aantoonbaar volledige registratie.   
2.  De boordcomputer kan de ritadministratie per zitplaats gelijktijdig bijhouden.   
3.  De boordcomputer registreert op het moment van optreden het beginpunt en het eindpunt van de rit in coördinaten.   
4.  Indien de coördinaten van het beginpunt of het eindpunt van de rit niet beschikbaar zijn op het moment van optreden, vindt deze registratie alsnog plaats zodra deze coördinaten beschikbaar komen.   
5.  De boordcomputer neemt de prijs van het vervoer per rit en eventuele toeslagen over uit de in de auto aanwezige taxameter.   
6.  Indien het niet mogelijk is om de prijs van het vervoer per rit of de in rekening gebrachte toeslagen over te nemen uit de in de auto aanwezige taxameter, kunnen de prijs van het vervoer per rit of de toeslagen handmatig door de bestuurder in de boordcomputer worden ingevoerd.   
7.  In de boordcomputer kan in de operationele modus, werkingsniveau taxivervoer, handmatig de aanvang en het einde van de rit worden ingegeven en kan worden aangegeven of sprake is van een beladen of een onbeladen rit.   
8.  Direct na de beëindiging van een rit wordt door de boordcomputer met de systeemkaart een elektronische handtekening geplaatst over de ritadministratie voor de desbetreffende rit.   

### §  2.3  

####Ritbewijs

### Artikel  11  

De boordcomputer stelt in de operationele modus, werkingsniveau taxivervoer, ten behoeve van het afdrukken van een ritbewijs ten minste de volgende gegevens, inclusief een korte aanduiding van het gegeven, ter beschikking: 

a. het personenvervoernummer dat staat aangegeven op de vergunning, bedoeld in [artikel 4, derde lid, van de Wet personenvervoer 2000](../../../../../../../../wet/wet/personenvervoer/2000/BWBR0011470/README.md);  

b. het kenteken van de auto;  

c. het telefoonnummer van de vervoerder, dan wel het telefoonnummer van de instantie waarmee de vervoerder is overeengekomen dat klachten over taxivervoer door deze instantie in behandeling worden genomen;  

d. het telefoonnummer van het Landelijk Klachtenmeldpunt Taxivervoer;  

e. het nummer van de chauffeurskaart van de bestuurder;  

f. de plaatselijke datum en tijd bij het vertrek en de aankomst van de rit;  

g. de coördinaten van de vertrek- en de aankomstplaats van de rit;  

h. de afgelegde afstand van de rit in kilometers;  

i. het ritbedrag;  

j. opbouw van het ritbedrag, per tariefsoort bestaande uit het aantal eenheden en het bedrag per eenheid;  

k. de eventueel in rekening gebrachte toeslagen, en  

l. de totaalprijs.    

### §  2.4  

####De werking van de boordcomputer

### Artikel  12  

1.  In de bedrijfs-, controle- en activerings- en keuringsmodus kan de boordcomputer op verzoek vanuit het geheugen gegevens overbrengen naar externe gegevensdragers via een overbrengingsinterface.   
2.  In de bedrijfsmodus kunnen alleen de gegevens die zijn vastgelegd behorende bij de actieve bedrijfsvergrendeling worden overgebracht.   
3.  De overbrenging van deze gegevens en de overbrengingsinterface, bedoeld in het eerste lid, voldoen aan de eisen die zijn vastgelegd in bijlage 2.   
4.  In de bedrijfsmodus kan de overbrenging van deze gegevens tevens via een andere overbrengingsinterface plaatsvinden.   
5.  Opgeslagen gegevens worden door de overbrenging niet verwijderd of veranderd.   

### Artikel  13  

1.  Onverminderd artikel 12 is het toegestaan om in elke modus gegevens via een andere verbinding naar een voor deze verbinding geautoriseerd bedrijf over te brengen.   
2.  Op een overbrenging als bedoeld in het eerste lid, zijn de gegevenstoegangsrechten van de bedrijfsmodus van toepassing.   

### Artikel  14  

1.  Direct nadat het contact van de auto ingeschakeld is, wordt de boordcomputer automatisch ingeschakeld, tenzij de boordcomputer al ingeschakeld is.   
2.  De boordcomputer kan uitsluitend handmatig uitgeschakeld worden nadat het contact is uitgeschakeld.   
3.  Indien een stroomonderbreking heeft plaatsgevonden en de stroomvoorziening is hersteld, wordt de boordcomputer automatisch teruggebracht in de staat waarin de boordcomputer zich bevond voordat de stroomonderbreking optrad.   

### Artikel  15  

1.  Het vergaren van gegevens vindt plaats met behulp van sensoren, tenzij de verplichte informatie niet via een sensor kan worden verkregen.   
2.  Indien het vergaren van gegevens niet automatisch plaatsvindt met behulp van sensoren wordt de bestuurder in staat gesteld om de desbetreffende informatie handmatig in te voeren ofwel kan de verplichte informatie via een externe inrichting worden ingevoerd waarna de bestuurder de informatie handmatig kan accepteren.   
3.  Uitsluitend de laatste handmatig ingevoerde en geaccepteerde informatie kan door de bestuurder worden geannuleerd. Deze handeling wordt door de boordcomputer geregistreerd.   
4.  De sensoren die worden gebruikt voor de automatische gegevensregistratie genereren en communiceren de benodigde gegevens op betrouwbare wijze.   

### Artikel  16  

1.  De tijd dat de auto rijdt, terwijl in de operationele modus het werkingsniveau arbeidstijd is geselecteerd, wordt automatisch geregistreerd als rijtijd, tenzij er sprake is van een pauze.   
2.  De tijd waarin de auto stilstaat terwijl in de operationele modus het werkingsniveau arbeidstijd is geselecteerd, wordt automatisch geregistreerd als andere werkzaamheden dan rijden, tenzij er sprake is van een pauze.   

### Artikel  17  

1.  De boordcomputer detecteert het inbrengen en uitnemen van boordcomputerkaarten en de aanwezigheid van een boordcomputerkaart in de kaartinterface.   
2.  De boordcomputer negeert ingebrachte ongeldige boordcomputerkaarten.   
3.  Bij het inbrengen van een boordcomputerkaart leest de boordcomputer de noodzakelijke gegevens af om het kaarttype, de kaarthouder en de geldigheid van de kaart vast te stellen en registreert deze gegevens onmiddellijk.   
4.  De boordcomputer leest van de chauffeurskaart tevens de noodzakelijke gegevens af om de eerder gebruikte auto, de datum en het tijdstip van het einde van de laatste kaartsessie en de op dat moment geselecteerde activiteit te identificeren en om te controleren of de laatste kaartsessie correct is afgesloten en registreert deze gegevens onmiddellijk.   
5.  Het lezen van een boordcomputerkaart, als bedoeld in het derde en vierde lid, neemt maximaal vijf seconden in beslag.   
6.  Indien zich een fout voordoet bij het lezen van de boordcomputerkaart, voert de boordcomputer dezelfde leesopdracht maximaal drie keer uit.   
7.  De boordcomputer authenticeert de houder van de boordcomputerkaart direct bij het inbrengen van de boordcomputerkaart op basis van een persoonlijk identificatie nummer.   
8.  De boordcomputer geeft selectieve toegangsrechten tot gegevens en functies op basis van het type boordcomputerkaart dat wordt ingevoerd, zoals beschreven in bijlage 1.   
9.  De boordcomputer zorgt ervoor dat een kaartsessie kan worden geblokkeerd. Het blokkeren van een kaartsessie, bedoeld in bijlage 1, artikel 6.2, vindt plaats wanneer een boordcomputerkaart wordt uitgenomen zonder dat door de gebruiker is aangegeven dat de sessie beëindigd dient te worden.   
10.  De boordcomputer werkt nadat een kaartsessie is gestart de gegevens die op een geldige chauffeurskaart zijn opgeslagen bij met de volgende gegevens: 

a. het kenteken van de auto, en  

b. het nummer van de ondernemerskaart van de vervoerder zoals vastgelegd in de ingeschakelde bedrijfsvergrendeling.     
11.  De boordcomputer werkt op het moment van optreden de gegevens die op een geldige chauffeurskaart zijn opgeslagen bij met de gegevens, bedoeld in artikel 9, eerste lid.   
12.  Indien zich een fout voordoet bij het schrijven van gegevens naar de boordcomputerkaart, voert de boordcomputer dezelfde schrijfopdracht maximaal drie keer uit.   
13.  Voordat een kaart wordt uitgenomen zorgt de boordcomputer ervoor dat de kaartsessie volledig en succesvol wordt beëindigd. Het beëindigen van de kaartsessie vereist de aanwezigheid van de boordcomputerkaart in de kaartlezer, een doelbewuste handeling van de houder van de boordcomputerkaart en is alleen mogelijk indien de auto niet rijdt. Na het beëindigen van een kaartsessie schakelt de boordcomputer automatisch over naar de operationele modus, werkingsniveau basis.   
14.  De verwerking, bedoeld in het dertiende lid, neemt maximaal vijf seconden in beslag.   
15.  De boordcomputer stelt de bestuurder in staat de op de chauffeurskaart opgeslagen gegevens, bedoeld in artikel 9, eerste lid, over te brengen naar de boordcomputer, conform hetgeen gesteld in bijlage 2, artikel 8.   

### Artikel  18  

1.  De boordcomputer functioneert op correcte wijze met de systeemkaart.   
2.  De boordcomputer gaat tijdens de inschakeling na of het serienummer, bedoeld in artikel 22, tweede lid, onderdeel b, overeenkomt met het serienummer van de boordcomputer, zoals vastgelegd op chip van de systeemkaart.   

### Artikel  19  

1.  De boordcomputer beheert de bedrijfsvergrendelingen die een vervoerder aanbrengt in de bedrijfsmodus.   
2.  De bedrijfsvergrendeling verhindert inzage in de geregistreerde gegevens voor anderen dan de vervoerder voor wie de gegevens zijn geregistreerd, met uitzondering van de houder van een inspectie- of werkplaatskaart.   
3.  Indien de ondernemerskaart in de kaartlezer wordt ingebracht wordt de bedrijfsvergrendeling automatisch ingeschakeld, waarna de ondernemerskaart kan worden uitgenomen.   
4.  Een bedrijfsvergrendeling bestaat uit de registratie van het personenvervoernummer dat staat aangegeven op de vergunning, bedoeld in [artikel 4, derde lid, van de Wet personenvervoer 2000](../../../../../../../../wet/wet/personenvervoer/2000/BWBR0011470/README.md), het aan de vervoerder toegekende unieke nummer, als bedoeld in [artikel 9, onderdeel a, van de Handelsregisterwet 2007](../../../../../../../../wet/handelsregisterwet/2007/BWBR0021777/README.md), het nummer van de ondernemerskaart, de datum en het tijdstip van de inschakeling en, voor zover van toepassing, de datum en het tijdstip van de uitschakeling van de bedrijfsvergrendeling.   
5.  Een bedrijfsvergrendeling schakelt automatisch uit wanneer een andere vervoerder de vergrendeling inschakelt.   
6.  Bij de eerste bedrijfsvergrendeling voor de betreffende vervoerder stelt de boordcomputer de ondernemer in staat handmatig de gegevens, bedoeld in artikel 11, onderdelen c en d, in te voeren.   
7.  De boordcomputer stelt de vervoerder in staat om via de bedrijfsvergrendeling de gegevens, bedoeld in het zesde lid, te wijzigen.   

### Artikel  20  

1.  De boordcomputer kan alle geregistreerde gegevens lezen.   
2.  Het geheugen houdt bij normaal gebruik alle geregistreerde gegevens ten minste 52 weken vast, met uitzondering van de gegevens, bedoeld in de artikelen 6, vijfde lid, en 22, tweede en vijfde lid.   
3.  De gegevens, bedoeld in artikel 6, vijfde lid, worden gedurende 104 weken in het geheugen vastgehouden.   
4.  Wanneer de geheugencapaciteit volledig gebruikt is komen de meest recente gegevens in de plaats van de oudste gegevens, met uitzondering van de gegevens bedoeld in artikel 22, tweede en vijfde lid.   
5.  Een stroomonderbreking van minder dan twaalf maanden beïnvloedt de in het geheugen opgeslagen gegevens niet.   
6.  De identificatiegegevens, bedoeld in het artikel 22, tweede en vijfde lid, worden nooit beïnvloed door een stroomonderbreking.   

### Artikel  21  

1.  Indien op basis van deze regeling geen andere informatie getoond behoeft te worden, toont de boordcomputer standaard de volgende gegevens: 

a. de werkingsmodus en eventueel het werkingsniveau, bedoeld in artikel 4, eerste en tweede lid;  

b. de kilometerstand, en  

c. de plaatselijke datum en tijd.     
2.  Op verzoek van de gebruiker toont de boordcomputer de gegevens, bedoeld in artikel 22 tweede en vijfde lid.   
3.  Op verzoek van de gebruiker toont de boordcomputer, naast de gegevens bedoeld in het eerste lid en tweede lid, gegevens waarvoor de gebruiker geautoriseerd is.   
4.  Getoonde gegevens komen overeen met geregistreerde gegevens.   
5.  Het leesvenster is ingeschakeld indien de boordcomputer is ingeschakeld.   

### §  2.5  

####Activering, deactivering en onderzoek van de boordcomputer

### Artikel  22  

1.  Voordat de activering van de boordcomputer plaatsvindt worden, met uitzondering van de gegevens, bedoeld in het tweede lid, geen gegevens geregistreerd.   
2.  De boordcomputer registreert de volgende identificatiegegevens van de boordcomputer voor de levensduur van de boordcomputer: 

a. de naam van de fabrikant;  

b. het serienummer van de boordcomputer;  

c. het versienummer en de datum van installatie van de programmatuur;  

d. het versienummer en de datum van installatie van programmatuurrevisies;  

e. het bouwjaar, en  

f. het goedkeuringsnummer.     
3.  De activering van de boordcomputer vindt plaats in de activerings- en keuringsmodus.   
4.  Wanneer de boordcomputer zich in de niet-geactiveerde toestand bevindt wordt de activeringsfunctie van de boordcomputer automatisch opgestart bij de eerste invoer van een keuringskaart.   
5.  Bij de activering van de boordcomputer worden de volgende gegevens tot het moment van deactivering geregistreerd: 

a. het kenteken van de auto;  

b. de kilometerstand van de auto bij activering;  

c. de datum en het tijdstip van de activering;  

d. het nummer van de keuringskaart;  

e. de constante van de boordcomputer in impulsen per kilometer;  

f. de effectieve omtrek van de wielbanden in millimeters;  

g. de bandenmaat van de auto;  

h. de aanwezigheid van een koppeling met de taxameter, en  

i. resultaat van het activeringsonderzoek en eventuele opmerkingen.     
6.  De boordcomputer stelt de gebruiker tijdens de activering in staat de impulsen te tellen om te komen tot de constante van de boordcomputer.   

### Artikel  23  

1.  De deactivering van de boordcomputer vindt plaats in de activerings- en keuringsmodus.   
2.  Bij de deactivering van de boordcomputer worden alle in het geheugen geregistreerde gegevens overgebracht naar een externe gegevensdrager, met uitzondering van de gegevens, bedoeld in artikel 6, vijfde lid.   
3.  Onverminderd het tweede lid kunnen de gegevens, bedoeld in artikel 6, vijfde lid, na een verzoek daartoe, uitsluitend bij deactivering worden overgebracht nadat naast de authenticatie op basis van een keuringskaart tevens een authenticatie op basis van een inspectiekaart heeft plaatsgevonden.   
4.  De ingevolge het tweede en derde lid overgebrachte gegevens worden na een succesvolle overbrenging ervan gewist, met uitzondering van de gegevens, bedoeld in artikel 22, tweede lid.   

### Artikel  24  

1.  Het onderzoek van de boordcomputer vindt plaats in de activerings- en keuringsmodus.   
2.  Tijdens het onderzoek registreert de boordcomputer de volgende gegevens tot deactivering: 

a. de datum en het tijdstip waarop het onderzoek wordt uitgevoerd;  

b. het nummer van de keuringskaart, en  

c. het resultaat van het onderzoek en eventuele opmerkingen.     
3.  Tijdens het onderzoek kunnen de gegevens, bedoeld in artikel 22, vijfde lid, onderdelen e tot en met h, aangepast worden. De nieuw ingevoerde gegevens worden tot deactivering geregistreerd en door de boordcomputer gebruikt.   
4.  Indien de gegevens, bedoeld in artikel 22, vijfde lid, onderdelen e tot en met g, worden aangepast, worden de oude gegevens niet overschreven.   

### §  2.6  

####Gebeurtenissen, fouten en storingen

### Artikel  25  

1.  De boordcomputer is voorzien van een diagnosemechanisme dat ten minste het volgende vaststelt: 

a. gebeurtenissen als bedoeld in bijlage 1, artikel 6.5, onderdeel FAU_GEN1.1;  

b. fouten als bedoeld in artikel 26, eerste lid;  

c. storingen als bedoeld in artikel 26, derde lid.     
2.  Het diagnosemechanisme is niet toegankelijk voor de gebruiker of uitschakelbaar door de gebruiker.   
3.  Bij het opstarten voert de boordcomputer een zelfbeproeving uit. De zelfbeproeving bevat ten minste een verificatie van de integriteit van de uitvoercode van de boordcomputer, een verificatie van de integriteit van geregistreerde systeemgegevens en het bestaan van storingen als bedoeld in artikel 26, zevende lid.   
4.  Naast de zelfbeproeving als bedoeld in het derde lid, kan op ieder gewenst moment een ingebouwde beproeving worden gestart. De ingebouwde beproeving stelt de gebruiker in staat vast te stellen of de boordcomputer op correcte wijze functioneert.   
5.  Op het moment van optreden registreert de boordcomputer de gebeurtenis, fout of storing, waarbij per optreden ten minste de gegevens worden vastgelegd zoals beschreven in bijlage 1, artikel 6.5, onderdeel FAU_GEN.1.2.   
6.  De boordcomputer beschikt bij normaal gebruik over voldoende opslagcapaciteit voor het vastleggen van gebeurtenissen, fouten en storingen over een periode van ten minste 52 weken.   

### Artikel  26  

1.  Een fout treedt op wanneer de correcte werking van de boordcomputer gedurende korte tijd wordt onderbroken.   
2.  De boordcomputer detecteert ten minste de volgende fouten: 

a. een integriteitfout in de uitvoercode;  

b. een integriteitfout in de systeemgegevens;  

c. een integriteitfout in de opgeslagen gebruikersgegevens;  

d. een integriteitfout bij de gegevensuitvoer naar de chauffeurskaart;  

e. een fout in de registratiefunctie;  

f. een fout die de beveiliging, bedoeld in artikel 31, van de boordcomputer in gevaar brengt;  

g. een fout bij de gegevensuitvoer naar externe inrichtingen;  

h. een fout bij het gebruik van de systeemkaart;  

i. een fout bij het gebruik van de boordcomputerkaart;  

j. een fout in de bewegingsensor;  

k. een fout in de positiebepalingsensor;  

l. een fout in de koppeling met de taxameter.     
3.  Een storing treedt op wanneer een onderbreking in de correcte werking van de boordcomputer door een gebeurtenis of fout een permanent karakter heeft.   
4.  De boordcomputer detecteert ten minste de volgende storingen: 

a. een storing in de werking van de registratiefunctie;  

b. een storing in de werking van de beveiligingsfuncties;  

c. een storing in de werking van de sensoren;  

d. een storing in de overbrenging naar een externe interface zoals beschreven in bijlage 2;  

e. een storing in de werking van de systeemkaart;  

f. een storing in de werking van de boordcomputerkaarten.     
5.  Bij het vastleggen van gebeurtenissen, fouten en storingen koppelt de boordcomputer daar een code aan, zoals beschreven in bijlage 2, artikel 6, zevende lid.   
6.  Zolang de correcte werking van de beveiligingsfuncties, bedoeld in artikel 31, gegarandeerd is, blijft de boordcomputer na het detecteren van een fout doorgaan met het registreren van gegevens. Deze gegevens worden zodanig in de boordcomputer geregistreerd dat ze herkenbaar zijn als zijnde geregistreerd gedurende een periode waarin zich één of meerdere fouten hebben voorgedaan.   
7.  De boordcomputer staakt het uitvoeren van verdere handelingen wanneer een storing wordt gedetecteerd als bedoeld in het vierde lid, onderdelen a, b, c en e.   

### Artikel  27  

1.  Het optreden van de onderstaande gebeurtenissen leidt tot een fout als bedoeld in artikel 26, tweede lid, onderdeel i: 

a. het inbrengen van een ongeldige boordcomputerkaart;  

b. het inbrengen van een chauffeurskaart waarvan blijkt dat de datum en het tijdstip van de laatste registratie op de chauffeurskaart, op een later tijdstip valt dan de actuele datum en het tijdstip van de boordcomputer;  

c. het niet op een juiste wijze afsluiten van een kaartsessie;  

d. het inbrengen van een chauffeurskaart waarvan blijkt dat de laatste kaartsessie niet juist is afgesloten;  

e. het ontstaan van onvoldoende opslagcapaciteit op de chauffeurskaart;  

f. een niet-succesvolle authenticatiepoging;  

g. het gedurende een periode van 28 kalenderdagen gebruiken van de operationele modus, werkingsniveau arbeidstijd, zonder geldige boordcomputerkaart.     
2.  .*Het optreden van de onderstaande gebeurtenissen leidt tot een fout als bedoeld in artikel 26, tweede lid, onderdeel e: 

a. het ontstaan van onvoldoende opslagcapaciteit op het geheugen van de boordcomputer, en  

b. een onderbreking van ten minste vijf seconden in de stroomvoorziening van de boordcomputer.     
3.  Het optreden van een toestand verplaatsen zonder dat er een toestand rijden wordt waargenomen leidt tot een fout als bedoeld in artikel 26, tweede lid, onderdeel j, tenzij er een toestand rijden is vastgesteld in de 20 seconden voor of na het optreden van de toestand verplaatsen.   
4.  Het gedurende vijf minuten niet kunnen verkrijgen van positiegegevens leidt tot een fout als bedoeld in artikel 26, tweede lid, onderdeel k.   
5.  Een afwijking die de waarden, bedoeld in artikel 7, vijfde lid, overschrijdt leidt tot een fout als bedoeld in artikel 26, tweede lid, onderdelen j en k.   
6.  Het optreden van gebeurtenissen die kunnen duiden op het in gevaar brengen van de beveiliging van de boordcomputer, bedoeld in artikel 31, leidt tot een fout als bedoeld in artikel 26, tweede lid, onderdeel f.   
7.  Het vanuit de bedrijfsmodus gedurende 365 kalenderdagen niet overbrengen van gegevens bedoeld in artikel 1, leidt tot een fout als bedoeld in artikel 26, tweede lid, onderdeel g.   

### Artikel  28  

1.  Het optreden van fouten als bedoeld in artikel 26 tweede lid onderdelen a, b, of c, leidt tot een storing bedoeld in artikel 26 vierde lid, onderdeel b.   
2.  Het meer dan tien maal optreden binnen 30 kalenderdagen van een gebeurtenis als bedoeld in artikel 27, tweede lid, onderdeel b, leidt tot een storing als bedoeld in artikel 26 vierde lid, onderdeel a.   
3.  Het langer dan 24 uur bestaan van de fout, bedoeld in artikel 26, tweede lid, onderdeel j of onderdeel k, leidt tot een storing als bedoeld in artikel 26, vierde lid, onderdeel c.   
4.  Het optreden van de fout, bedoeld in artikel 26, tweede lid, onderdeel f, leidt tot een storing als bedoeld in artikel 26, vierde lid, onderdeel b.   
5.  Het meer dan 100 maal optreden binnen een kalenderdag van een gebeurtenis als bedoeld in artikel 26, tweede lid, onderdeel j, leidt tot een storing als bedoeld in artikel 26, vierde lid, onderdeel c.   

### Artikel  29  

1.  De boordcomputer waarschuwt de gebruiker zodra het volgende wordt gedetecteerd: 

a. het optreden en eindigen van fouten in de werking van de boordcomputer genoemd in artikel 26, tweede lid;  

b. het optreden en eindigen van storingen in de werking van de boordcomputer genoemd in artikel 26, vierde lid.     
2.  De waarschuwingssignalen worden in ieder geval in visuele vorm weergegeven.   
3.  De waarschuwingssignalen zijn zowel overdag als ’s nachts duidelijk afleesbaar en herkenbaar en bevinden zich binnen het gezichtsveld van de bestuurder.   
4.  Indien zich een fout of gebeurtenis voordoet als bedoeld in het eerste lid, onderdelen a en b, wordt de reden van de waarschuwing getoond. Deze waarschuwing blijft zichtbaar totdat de gebruiker handmatig bevestigt de waarschuwing te hebben opgemerkt.   

### §  2.7  

####Eisen aan het functioneren van de boordcomputer

### Artikel  30  

1.  De boordcomputer voldoet aan de eisen die zijn neergelegd in NEN-ISO 10605.   
2.  De boordcomputer voldoet aan de eisen die zijn neergelegd in NEN-EN-IEC 60068-2-1 en NEN-EN-IEC 60068-2-2 en functioneert naar behoren binnen het temperatuurbereik van –20 °C tot +70 °C.   
3.  De boordcomputer voldoet aan de eisen die zijn neergelegd in NEN-EN-IEC 60068-2-30 en functioneert naar behoren binnen het vochtigheidsbereik van 10% tot 90% relatieve vochtigheid.   
4.  De boordcomputer is beveiligd tegen kortsluiting, overspanning en polariteitomkering.   
5.  De boordcomputer is bestand tegen kortstondige onderbrekingen of voedingspanningvariaties die worden veroorzaakt door het starten van de auto.   

### §  2.8  

####Beveiligingseisen

### Artikel  31  

1.  De boordcomputer is voorzien van beveiligingsfuncties die de juiste en betrouwbare werking van de boordcomputer waarborgen.   
2.  De beveiligingsfuncties, bedoeld in het eerste lid, voldoen aan de beveiligings-doelstellingen en de beveiligingseisen bedoeld in bijlage 1.   
3.  De boordcomputer verifieert programmatuurrevisies door middel van een programmatuur veiligheidscertificatie, voordat deze in de boordcomputer geïmplementeerd worden.   
4.  De boordcomputer biedt de mogelijkheid om informatie meer dan één keer te voorzien van een elektronische handtekening.   
5.  Bij het plaatsen van de elektronische handtekening blijft de informatie in de oorspronkelijke vorm behouden. De handtekening wordt als bijlage aan de ondertekende informatie toegevoegd, zodat de oorspronkelijke gegevens leesbaar zijn voor applicaties die geen elektronische handtekening ondersteunen.   

### §  3  

####Typegoedkeuring boordcomputer

### Artikel  32  

1.  De Dienst Wegverkeer kan op aanvraag en na betaling van het daarvoor door deze dienst vastgestelde tarief een typegoedkeuring verlenen aan een fabrikant voor een boordcomputer die voldoet aan de in paragraaf 2 opgenomen eisen.   
2.  De aanvraag en behandeling van een typegoedkeuring als bedoeld in het eerste lid geschieden met inachtneming van de in richtlijn 2007/46/EG daaromtrent gegeven voorschriften.   

### Artikel  33  

1.  Bij een aanvraag als bedoeld in artikel 32, eerste lid, overlegt de fabrikant in elk geval de volgende bescheiden in de Nederlandse of Engelse taal: 

a. de specificaties volgens welke de boordcomputer is gebouwd;  

b. een certificaat dat is afgegeven door een voor Common Criteria geaccrediteerd certificatielichaam dat door Nederland is erkend, waaruit blijkt dat de boordcomputer voldoet aan de in bijlage 1 bij deze regeling opgenomen specificaties;  

c. de documenten die behoren bij het in onderdeel b bedoelde certificaat waarin de beveiligingsdoelstellingen en de door de certificerende instelling gemaakte opmerkingen zijn opgenomen;  

d. één of meerdere testrapporten die zijn opgesteld door een testinstelling die werkt overeenkomstig ISO-IEC 17025, dan wel overeenkomstig kwaliteitsstandaarden die aantoonbaar een vergelijkbaar beschermingsniveau bieden, waaruit eenduidig blijkt: 

1°. dat de boordcomputer voldoet aan de in paragraaf 2 opgenomen eisen voor zover deze eisen niet vallen onder het certificaat als bedoeld in onderdeel b, en  

2°. op welke wijze dat is vastgesteld;    

e. een schriftelijke en ondertekende verklaring van de fabrikant waarin deze verklaart dat hij de boordcomputer gaat produceren en dat de ingevolge onderdeel a overgelegde technische specificaties identiek zijn aan de technische specificaties waarvoor het beveiligingscertificaat en de in onderdeel d bedoelde testrapporten zijn afgegeven;  

f. een beschrijving van de organisatorische maatregelen die zijn of zullen worden getroffen teneinde te borgen dat de te produceren boordcomputers zullen overeenstemmen met het goedgekeurde type, en  

g. een gebruikers- en installatiehandleiding.     
2.  Bij een aanvraag als bedoeld in artikel 32, eerste lid, wordt door de fabrikant voor de keuring een exemplaar van de boordcomputer ter beschikking van de Dienst Wegverkeer gesteld.   
3.  De Dienst Wegverkeer kan in verband met de uitvoering van de typegoedkeuring bij de testinstelling die één of meerdere door de fabrikant overgelegde testrapporten, bedoeld in het eerste lid, onderdeel d, heeft opgesteld, nadere gegevens opvragen of een onderzoek ter plaatse uitvoeren voor zover dit nodig is voor de beoordeling van deze testrapporten.   
4.  De fabrikant draagt zorg voor de medewerking van de door hem ingeschakelde testinstellingen aan het in het vorige lid bedoelde opvragen van gegevens of uit te voeren nader onderzoek.   

### Artikel  34  

1.  De Dienst Wegverkeer houdt op de door deze dienst te bepalen wijze toezicht op de typegoedkeuring voor boordcomputers.   
2.  Het toezicht, bedoeld in het eerste lid geschiedt met inachtneming van de in richtlijn 2007/46/EG daaromtrent gegeven voorschriften.   
3.  Indien niet voldaan wordt aan de in richtlijn 2007/46/EG vermelde verplichtingen, wordt de fabrikant in staat gesteld de geconstateerde tekortkomingen binnen een door de Dienst Wegverkeer te bepalen termijn te herstellen en kan het toezicht worden geïntensiveerd.   

### Artikel  35  

De fabrikant stelt de Dienst Wegverkeer onverwijld in kennis van de voorgenomen of reeds uitgevoerde wijzigingen ten aanzien van de boordcomputer.  

### Artikel  36  

Een typegoedkeuring voor een boordcomputer vervalt van rechtswege zodra voor de registratie, verkoop of het in het verkeer brengen van nieuwe boordcomputers zwaardere eisen van kracht worden, tenzij: 

a. in richtlijn 2007/46/EG anders is bepaald, of  

b. bij het van kracht worden van de zwaardere eisen anders is bepaald.    

### §  4  

####Overgangs- en slotbepalingen

### Artikel  37  

1.  Van een wijziging van de normbladen waarnaar in deze regeling verwezen wordt, doet de minister mededeling in de Staatscourant.   
2.  Een wijziging in een normblad heeft voor deze regeling pas rechtsgevolgen op 1 januari van het jaar volgende op dat waarin de mededeling bedoeld in het eerste lid heeft plaatsgevonden.   

### Artikel  38  

Met een boordcomputer als bedoeld in deze regeling wordt gelijkgesteld een boordcomputer die rechtmatig is vervaardigd of in de handel is gebracht in een andere lidstaat van de Europese Unie dan wel rechtmatig is vervaardigd in een staat, niet zijnde een lidstaat van de Europese Unie, die partij is bij daartoe strekkend of mede daartoe strekkend verdrag dat Nederland bindt, en die voldoet aan eisen die een beschermingsniveau bieden dat ten minste gelijkwaardig is aan het niveau dat met de nationale eisen wordt nagestreefd.  

### Artikel  39  

De [Regeling boordcomputer taxi](../../../../../../../../ministeriele-regeling/regeling/boordcomputer/taxi/BWBR0026626/README.md) wordt ingetrokken.  

### Artikel  40  

Deze regeling wordt aangehaald als: Regeling specificaties en typegoedkeuring boordcomputer taxi.  

### Artikel  41  

Deze regeling treedt in werking met ingang van 1 oktober 2010.  
Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat,
C.M.P.S.Eurlings  

### Bijlage  1  

### Artikel  1  

####Introductie

Deze bijlage is een beveiligingsprofiel (Protection Profile) voor de voertuigcomponenten van de boordcomputer in overeenstemming met de Common Criteria versie 3.1. Het beveiligingsprofiel geeft een beschrijving van het door de boordcomputer te implementeren beleid, de te realiseren beveiligingsdoelstellingen, en de te behalen beveiligingseisen, alsmede het vereiste garantieniveau voor de boordcomputer, zoals afgeleid is bij een eerdere afhankelijkheids- en kwetsbaarheidsanalyse. Dit beveiligingsprofiel voor de boordcomputer is opgesteld voor de Inspectie Verkeer en Waterstaat van het Ministerie van Verkeer en Waterstaat.  

### Artikel  2  

####Afkortingen, acroniemen, definities en referenties

### Artikel  2.1  

####Pp referentie

Dit document is het ‘Beveiligingsprofiel Boordcomputer Taxi’ (PP-BCT) versie 1.3, 9 februari 2010.  

### Artikel  2.2  

####Claim voor voldoen aan de Common Criteria

Dit beveiligingsprofiel voldoet aan Common Criteria versie 3.1 Revisie 2. Hoewel de ‘International English’ versie is gebruikt voor het ontwikkelen van dit beveiligingsprofiel, is (met toestemming van het certificeringsschema) dit profiel in het Nederlands. Dit beveiligingsprofiel: 

○ is CC Deel 2 conform;  

○ is CC Deel 3 conform;  

○ is EAL3 conform;  

○ claimt niet te voldoen aan andere beveiligingsprofielen;  

○ vereist strikte conformering van andere beveiligingsprofielen (PPs) of beveiligingsspecificaties (STs) die aan dit beveiligingsprofiel willen voldoen.    

### Artikel  2.3  

####Notities

Dit document volgt de naamgeving en notaties voor beveiligingsprofielen volgens de Common Criteria standaard. Er zijn unieke labels toegewezen aan entiteiten zodat deze gemakkelijk terug te vinden zijn. De labels beginnen met één van de onderstaande karakters:  

| --- | --- |
|:---|:---|
| A  | Assumption (aanname)  |
| O  | Object (object)  |
| OE  | Security objective for the Environment (omgevingsdoelstellingen)  |
| OT  | Security objective for the TOE (beveiligingsdoelstelling)  |
| P  | Organisational Security Policy (beleid)  |
| S  | Subject (persoon, middel of een proces)  |

### Artikel  2.4  

####Afkortingen en acroniemen

| --- | --- |
|:---|:---|
| CC  | Common Criteria (referentienorm)  |
| CEN  | European Committee for Standardization  |
| CWA  | N Workshop Agreements  |
| EAL  | Evaluation Assurance Level (garantieniveau)  |
| EH  | Elektronische handtekening  |
| EPROM  | Erasable Programmable Read Only Memory  |
| ETSI  | European Telecommunications Standards Institute  |
| FIPS  | Federal Information Processing Standards  |
| GNSS  | Global Navigation Satellite System  |
| IEC  | International Electrotechnical Commission  |
| IETF  | Internet Engineering Task Force  |
| ISO  | International Organisation for Standardisation  |
| PIN  | Personal identification number (PIN-code)  |
| PP  | Protection Profile (Beveiligingsprofiel)  |
| PKI  | Public Key Infrastructure (publieke sleutel methodiek)  |
| PUB  | Public  |
| ROM  | Read Only Memory (ROM-geheugen)  |
| RFC  | Request for Comments  |
| SFP  | Security Function Policy  |
| SFR  | Security Functional Requirement (Beveiligingseis)  |
| SHA  | Secure Hash Algorithm  |
| ST  | Security Target (Beveiligingsspecificatie)  |
| TOE  | Target of Evaluation (onderwerp van de evaluatie)  |
| TS  | Technical Standard  |
| TSF  | TOE Security Functionality  |
| TSFI  | TSF Interface  |

### Artikel  2.5  

####Referentienormen

De TOE wordt getoetst conform het normenkader van Common Criteria for Information Technology Security Evaluation, versie 3.1, revisie 2, September 2007. De TOE ondersteunt de volgende standaarden wanneer cryptografische bewerkingen dienen te worden uitgevoerd: 

○ Het SHA cryptografische algoritme voor hash functies zoals gedefinieerd in de ISO/IEC 10118-3, FIPS PUB 180-2 en ETSI TS 102 176-1 standaarden;  

○ ETSI TS 101 733 Electronic Signature Formats en de FIPS PUB 186-2 standaarden voor elektronische handtekeningen;    

### Artikel  3  

####Overzicht van de TOE

### Artikel  3.1  

####Beschrijving van de TOE

De TOE is een controleapparaat bedoeld voor installatie in auto’s gebruikt voor taxivervoer. Het doel is om handhavingprocessen te helpen uitvoeren door de elektronische registratie van de ritadministratie en de arbeids-, rij- en rusttijden en het op aanvraag ter beschikking stellen van deze informatie aan bevoegde personen ter controle. De TOE kent vier werkingsmodi, te weten: operationele modus, controle modus, activering/keuringsmodus en bedrijfsmodus. De operationele modus kent drie werkingsniveaus: basis, arbeidstijd en taxivervoer. Wanneer taxivervoer wordt aangeboden of arbeidstijd plaatsheeft, selecteert de bestuurder handmatig het corresponderende werkingsniveau. In de operationele modus, werkingsniveau arbeidstijd of taxivervoer, worden gegevens geregistreerd over de uitgevoerde taxiritten en de arbeids-, rij-, en rusttijden van de bestuurder. De aanvang en het beëindigen van een rit wordt door een actieve bedieningshandeling van de bestuurder bij de TOE kenbaar gemaakt. Hierbij dient de beladingtoestand (beladen/onbeladen) te worden aangegeven. Daarnaast draagt de TOE in alle modi zorg voor het beschikbaar stellen van de basisgegevens tijd en afgelegde afstand, en de positie van het voertuig. In het werkingsniveau basis wordt ook de registratie van gebeurtenissen gevoerd. In de operationele modus is het werkingsniveau basis een apart werkingsniveau. In de overige modi integreert de TOE de basis functionaliteit met de overige functionaliteit van de betreffende modus. De TOE bestaat ten minste uit een verwerkingseenheid, een geheugen, een tijdklok, een ISO 7816 kaartinterface, een ISO 7810 ID-000 kaartinterface ten behoeve van de systeemkaart, een positiebepalingssensor of een interface voor de positiebepalingssensor, een verplaatsingsopnemer, een interface voor de bewegingsopnemer, een gegevensoverbrengingsinterface, een interface voor de taxameter, een leesvenster en voorzieningen voor de invoer van gebruikersgegevens. De TOE kan door middel van additionele verbindingen aan andere inrichtingen worden gekoppeld, of daarmee geïntegreerd worden. Toegang tot de TOE wordt verleend door middel van een boordcomputerkaart met PIN-code en voorzien van een (authenticatie)certificaat. Er worden vier gebruikersrollen voorzien, te weten bestuurder, toezichthouder, werkplaats en vervoerder. De omschakeling tussen werkingsmodi gebeurt door het plaatsen van de correcte boordcomputerkaart in de TOE. Er worden vier verschillende kaarten onderscheiden, te weten: chauffeurskaart, inspectiekaart, keuringskaart en ondernemerskaart. Boordcomputerkaarten maken geen onderdeel uit van de TOE. Bij aanvang van de dienst dient een chauffeurskaart in de TOE te zijn geplaatst. De bestuurder meldt zich aan met de chauffeurskaart en een persoonlijk identificatie code (PIN-code). De TOE registreert de persoonlijke arbeids-, rij- en rusttijden van de bestuurder en slaat deze op in het interne geheugen van de TOE en op de chauffeurskaart. In voorkomende gevallen heeft een chauffeur geen kaart en dan dient hij zijn burgerservicenummer in te voeren. Dit burgerservicenummer dient alleen voor identificatie, en wordt door de TOE verder niet gecontroleerd. De boordcomputerkaarten voor de bestuurder zijn voorzien van een certificaat voor het elektronisch identificeren van de persoon en het ondertekenen van geregistreerde gegevens. De TOE gebruikt een systeemkaart welke is voorzien van certificaten voor identificatie van de TOE en het plaatsen van elektronische handtekeningen. Het certificaat ten behoeve van de TOE wordt in de productiefase in de vorm van de systeemkaart geïmplementeerd in de TOE. Deze certificaten worden uitgegeven onder verantwoordelijkheid van de Minister van Verkeer en Waterstaat. Systeemkaarten zijn geen onderdeel van de TOE. De TOE voert gegevens uit naar een leesvenster en kan gegevens ter beschikking stellen ten behoeve van een externe printer en externe inrichtingen. De operationele omgeving van de TOE geïnstalleerd in de auto is weergegeven in onderstaande figuur.   ![247005](http://wetten.overheid.nl/Illustration/247005)
Figuur 1  De systeemkaart plaatst een elektronische handtekening (EH) per uitgevoerde rit over alle ritgegevens terstond nadat de bestuurder heeft aangegeven dat de rit teneinde is. De chauffeurskaart plaatst een elektronische handtekening bij het einde van de dienst van de bestuurder over de arbeids-, rij- en rusttijden van de bestuurder gedurende de dienst. Hiervoor wordt het persoonsgebonden certificaat van de chauffeurkaart gebruikt waarbij de bestuurder vooraf zijn goedkeuring verleent door het ingeven van de PIN-code van de chauffeurskaart. De systeemkaart plaatst een elektronische handtekening over de geregistreerde gegevens wanneer deze worden opgeslagen en wanneer deze worden uitgevoerd naar een externe gegevensdrager. De koppeling van bestuurder aan de geregistreerde gegevens en de waarborging van de integriteit en authenticiteit van de gegevens wordt in onderstaande figuur geïllustreerd:   ![247005](http://wetten.overheid.nl/Illustration/247005)
Figuur 2   

### Artikel  3.2  

####Levenscyclus van de TOE

De typische levenscyclus van een TOE wordt geïllustreerd door onderstaande figuur. Het verkrijgen van een typegoedkeuring is een verantwoordelijkheid van de fabrikant. Eventuele reparaties worden uitgevoerd door, of onder verantwoordelijkheid van, de fabrikant. Installatie van eventuele nieuwere versies van programmatuur (software updates), mogen door erkende werkplaatsen worden uitgevoerd gedurende een periodieke controle.   ![247006](http://wetten.overheid.nl/Illustration/247006)
Figuur 3   

### Artikel  3.3  

####Entiteiten

Voor de TOE zijn de volgende types van entiteiten (subjecten en objecten) relevant: 

### Artikel  3.3.1  

####Subjecten - middelen

*S.BEWEGINGSOPNEMER*  Het instrument, of een deel ervan, gekoppeld aan de TOE dat een signaal in de vorm van een impuls afgeeft over de beweging van de auto op basis waarvan de TOE de afgelegde afstand van de auto kan bepalen.  *S.POSITIEBEPALINGSSENSOR*  Het instrument, of een deel ervan, gekoppeld aan de TOE dat een signaal afgeeft aan de TOE over de locatie van de auto op basis van verkregen informatie van een satelliet positiebepalingsysteem.  *S.BOORDCOMPUTERKAART*  De geheugenkaart met chip voor gebruik in de TOE waarmee de TOE de identiteit van de kaarthouder kan vaststellen en waarop gegevens kunnen worden opgeslagen.  *S.SYSTEEMKAART*  De geheugenkaart met chip die de TOE in staat stelt een elektronische handtekening te plaatsen.  *S.PRINTER*  Een externe inrichting waaraan gegevens beschikbaar kunnen worden gesteld voor het afdrukken op papier.  *S.TAXAMETER*  De geijkte externe inrichting voor het bepalen van de ritprijs op basis van een tarievenstructuur.  *S.HANDHAVINGSMIDDELEN*  Fysiek aan de TOE gekoppelde hulpmiddelen t.b.v. toezichthouders voor het uitlezen en verwerken van gegevens.  *S.KALIBRATIEMIDDELEN*  Fysiek aan de TOE gekoppelde hulpmiddelen t.b.v. een erkende werkplaats voor het ijken, kalibreren en activeren van de TOE.  *S.BEDRIJFSMIDDELEN*  Fysiek aan de TOE gekoppelde hulpmiddelen t.b.v. de vervoerder voor de overdracht van gegevens naar de bedrijfsadministratie.  

### Artikel  3.3.2  

####Subjecten - gebruikers

*S.CHAUFFEURSKAART*  Een aan de bestuurder afgegeven boordcomputerkaart waarmee de boordcomputer de identiteit van de desbetreffende bestuurder kan vaststellen, een elektronische handtekening kan plaatsen, en waarmee de operationele modus van de TOE kan worden geactiveerd.  *S.INSPECTIEKAART*  Een aan de met het toezicht op de naleving belaste persoon afgegeven boordcomputerkaart die de desbetreffende persoon identificeert en waarmee de controlemodus van de boordcomputer kan worden geactiveerd.  *S.KEURINGSKAART*  Een aan een erkende werkplaats afgegeven boordcomputerkaart die de desbetreffende werkplaats identificeert en waarmee de activerings- en keuringsmodus van de boordcomputer kan worden geactiveerd.  *S.ONDERNEMERSKAART*  Een aan een vervoerder afgegeven boordcomputerkaart die de desbetreffende vervoerder identificeert en waarmee de bedrijfsmodus van de boordcomputer kan worden geactiveerd.  

### Artikel  3.3.3  

####Objecten

*O.BASISGEGEVENS*  De tijd, afgelegde afstand en gegevens betreffende verplaatsing zoals bijgehouden door de TOE.  *O.ARBEIDSTIJDGEGEVENS*  De arbeids-, rij- en rusttijden gegevens van de bestuurder zijnde de rijtijd, pauze en andere werkzaamheden dan rijden geregistreerd door de TOE.  *O.RITGEGEVENS*  De gegevens per individuele rit bestaande uit ten minste de begin- en eindlocatie, de begin- en einddatum en tijd, afgelegde afstand, de ritprijs, de beladingstoestand en identiteit van de bestuurder geregistreerd door de TOE.  *O.BEDRIJFSGEGEVENS*  Gegevens over de vervoerder zoals zijn vastgelegd op de TOE.  *O.KAARTHOUDERGEGEVENS*  Gegevens opgeslagen op de boordcomputerkaart ingebracht in de TOE.  *O.POSITIEGEGEVENS*  Gegevens betreffende de locatie van de auto die door de S.POSITIEBEPALINGSSENSOR aan de TOE worden aangeleverd.  *O.BEWEGINGSGEGEVENS*  Gegevens betreffende snelheid en afgelegde afstand die door S.BEWEGINGSOPNEMER of S.POSITIEBEPALINGSSENSOR aan de TOE worden aangeleverd.  *O.GEBEURTENISGEGEVENS*  Gegevens geregistreerd door de TOE met betrekking tot routinematige en uitzonderlijke gebeurtenissen op basis waarvan analyses mogelijk zijn en de verantwoordelijke gebruiker of proces kan worden bepaald.  *O.SYSTEEMGEGEVENS*  Specifieke gegevens ter ondersteuning of noodzakelijk voor het functioneren van de TOE of voor identificatie en instellingen van de TOE functies.  

### Artikel  3.4  

####Begrenzingen van de TOE

De TOE (Target of Evaluation) is de selectie van hardware en software en bijbehorende handleidingen die uiteindelijk wordt geëvalueerd. De TOE moet alle functionaliteit omvatten die nodig is om aan de eisen in dit profiel te voldoen, maar mag daarnaast ook andere zaken bevatten, zoals bijvoorbeeld een routeplanningsapplicatie. De minimale omvang van de TOE wordt schematisch weergegeven in onderstaande figuur:   ![247007](http://wetten.overheid.nl/Illustration/247007)
Figuur 4  Alle onderdelen die in deze afbeelding binnen de grijze omheining worden weergegeven moeten onderdeel zijn van de TOE. Dus bijvoorbeeld de (voertuig) sensor voor bewegingsgegevens (bewegingsopnemer) en de positiebepalingssensor (GNSS) hoeven geen deel uit te maken van de TOE maar de aansluiting van deze sensoren weer wel Andere zaken die in deze figuur zijn weergegeven (zoals de taxameter en de printer), mogen onderdeel zijn van de TOE, hoewel dit niet altijd praktisch is. Ook extra software en hardware die niet in deze figuur zijn weergegeven (zoals de bovengenoemde routeplanningsapplicatie) mogen deel uitmaken van de TOE. Daarnaast is het toegestaan om extra hardware of software binnen de fysieke behuizing van de TOE op te nemen, zonder dat deze hardware of software meteen onderdeel worden van de TOE. Het is echter niet toegestaan om tijdens de evaluatie van de TOE aan te nemen dat deze extra hardware of software vertrouwd of goedaardig is: de evaluatie van de TOE dient ondubbelzinnig aan te tonen dat de TOE nog steeds voldoet aan dit Beschermingsprofiel als deze opgenomen hardware of software niet vertrouwd of goedaardig is.  

### Artikel  4  

####Beveiligingsprobleem

### Artikel  4.1  

####Beveiligingsbeleid

*P.VASTLEGGEN*  De TOE legt de volgende gegevens vast, afhankelijk van de werkingsmodus en het actieve werkingsniveau: 

○ Operationele modus basis: In ingeschakelde toestand registreert de TOE altijd de positie- en gebeurtenisgegevens. Indien een boordcomputerkaart is ingebracht registreert de TOE de identiteit van de kaarthouder;  

○ Operationele modus arbeidstijd: Na een selectie van het werkingsniveau arbeidstijd registreert de TOE de positie- en gebeurtenisgegevens en de arbeidstijdgegevens. Het werkingsniveau arbeidstijd wordt automatisch geselecteerd door het inbrengen van de chauffeurskaart, en kan zonder chauffeurskaart handmatig geselecteerd worden na het invoeren van een burgerservicenummer. Indien een boordcomputerkaart is ingebracht registreert de TOE de identiteit van de kaarthouder, indien identificatie plaats vindt met een burgerservicenummer, dan registreert de TOE dit burgerservicenummer;  

○ Operationele modus taxivervoer: Na een handmatige selectie van het werkingsniveau taxivervoer, registreert de TOE de positie- en gebeurtenisgegevens, de arbeidstijdgegevens en de ritgegevens. Indien een boordcomputerkaart is ingebracht registreert de TOE de identiteit van de kaarthouder, indien identificatie plaatsvindt met een burgerservicenummer, dan registreert de TOE dit burgerservicenummer;  

○ Controlemodus: De TOE registreert de positie- en gebeurtenisgegevens en de identiteit van de kaarthouder;  

○ Activering/keuringsmodus: De TOE registreert de positie- en gebeurtenisgegevens en de identiteit van de kaarthouder;  

○ Bedrijfsmodus: De TOE registreert de positie- en gebeurtenisgegevens en de identiteit van de kaarthouder.    *P.BEWAREN_EN_BORGEN*  De TOE bewaart de vastgelegde gegevens zodat: 

○ wijzigingen van de gegevens detecteerbaar zijn;  

○ de gegevens onweerlegbaar gekoppeld zijn aan de TOE;  

○ de gegevens onweerlegbaar gekoppeld zijn aan de boordcomputerkaart.    *P.ACTIES*  De TOE kan de volgende acties uitvoeren, afhankelijk van de werkingsmodus, het actieve werkingsniveau en de ingebrachte boordcomputerkaart: 

○ Selecteren van de juiste werkingsmodus;  

○ Activering, deactivering en onderzoek van de TOE;  

○ Instellen van de bedrijfsvergrendeling;  

○ Detecteren en registreren van storingen ; <sup> 1  Een storing treedt op wanneer een onderbreking in de correcte werking van de boordcomputer door een gebeurtenis of fout een permanent karakter heeft.  </sup>  

○ Detecteren en registeren van fouten ; <sup> 2  Een fout treedt op wanneer de correcte werking van de boordcomputer gedurende korte tijd wordt onderbroken.  </sup>  

○ Detecteren en registeren van gebeurtenissen;  

○ Gegevens tonen op een leesvenster;  

○ Gegevens overbrengen naar een externe gegevensdrager;  

○ Gegevens overbrengen van de chauffeurskaart naar de TOE;  

○ Gegevens overbrengen naar een externe inrichting;  

○ Gegevens beschikbaar stellen t.b.v. een printer;  

○ Geven van waarschuwingssignalen.    *P.UITVOEREN_GEGEVENS*  De TOE kan de geregistreerde gegevens uitvoeren, afhankelijk van de ingebrachte boordcomputerkaart: 

○ Geen kaart, authenticatie op basis van burgerservicenummer: 

○ ritgegevens van de huidige sessie naar een leesvenster;  

○ arbeids-, rij- en rusttijden van de huidige sessie naar een leesvenster;  

○ ritgegevens van de huidige sessie naar een uitvoerinterface voor een printer;  

○ arbeids-, rij- en rusttijden van de huidige sessie naar een uitvoerinterface voor een printer;    

○ Chauffeurskaart: 

○ eigen ritgegevens naar een leesvenster;  

○ eigen arbeids-, rij- en rusttijden naar een leesvenster;  

○ eigen arbeids-, rij- en rusttijden naar de chauffeurskaart;  

○ eigen ritgegevens naar een uitvoerinterface voor een printer;  

○ eigen arbeids-, rij- en rusttijden naar een uitvoerinterface voor een printer.    

○ Inspectiekaart: alle gegevens met uitzondering van positiegegevens en beveiligingsgegevens, 

○ naar een leesvenster;  

○ naar een uitvoerinterface voor een printer;  

○ naar een extern handhavingsmiddel of externe gegevensdrager overbrengen.    

○ Keuringskaart: alle gegevens met uitzondering van positiegegevens en beveiligingsgegevens, 

○ naar een leesvenster;  

○ naar een uitvoerinterface voor een printer;  

○ naar een extern kalibratiemiddel of externe gegevensdrager overbrengen.    

○ Keuringskaart, na actieve handeling gevolgd door Inspectiekaart: de positiegegevens naar een extern handhavingsmiddel of externe gegevensdrager overbrengen.  

○ Ondernemerskaart: alle gegevens vastgelegd in de bedrijfsvergrendeling voor de desbetreffende ondernemer met uitzondering van positiegegevens en beveiligingsgegevens, 

○ naar een leesvenster;  

○ naar een uitvoerinterface voor een printer;  

○ naar een extern bedrijfsmiddel of externe gegevensdrager overbrengen.      *P.DEACTIVERING*  De TOE kan met behulp van een keuringskaart worden gedeactiveerd. Alle gegevens opgeslagen op de TOE tijdens de deactivering worden overgebracht naar een externe gegevensdrager met uitzondering van positiegegevens. Positiegegevens kunnen alleen worden overgebracht naar externe gegevensdrager(s) of externe inrichtingen als er tijdens P.DEACTIVERING op de TOE wordt aangemeld met achtereenvolgens S.KEURINGSKAART als S.INSPECTIEKAART.  

### Artikel  4.2  

####Aannames

<sup> 3  NB: Dit zijn zaken die in de CC worden aangenomen als zijnde waar. Ze worden niet gecontroleerd. Mochten ze in de praktijk niet waar worden gemaakt, dan is het zeer aannemelijk dat de TOE niet zijn doelen zal bereiken.  </sup>   *A.BEDIENING*  Er wordt verondersteld dat de bestuurder van de auto de TOE juist bedient en correct het werkingsniveau, de beladingtoestand en het moment van aanvang en beëindiging van een rit selecteert.  *A.SENSOREN*  Er wordt verondersteld dat de gegevens aangeboden op de sensorinterface(s) correct zijn.  *A.SYSTEEMKAART*  Er wordt verondersteld dat de systeemkaart 

○ een certificaat bevat welk onweerlegbaar is gekoppeld met de TOE;  

○ alle gegevens die door de TOE worden aangeboden correct ondertekent;  

○ de handtekening terugstuurt naar de TOE.    *A.BOORDCOMPUTERKAART*  Er wordt verondersteld dat een ingebrachte boordcomputerkaart 

○ een certificaat bevat welk onweerlegbaar is gekoppeld met de boordcomputerkaarthouder;  

○ alle gegevens die door de TOE worden aangeboden correct ondertekent;  

○ de handtekening terugstuurt naar de TOE.    *A.BOORDCOMPUTERKAARTHOUDER*  Er wordt verondersteld dat boordcomputerkaarthouders hun boordcomputerkaart niet aan derden uitreiken en hun PIN-code geheim houden.  *A.PRINTER*  Er wordt verondersteld dat gegevens die worden aangeboden ten behoeve van een aangesloten printer, correct worden afgedrukt door die printer.  *A. VOOR_ACTIVERING*  De TOE wordt in inactieve toestand geleverd aan voertuigfabrikanten, installateurs en/of erkende werkplaatsen. Deze zullen de TOE installeren waarna een erkende werkplaats de TOE zal kalibreren en vervolgens activeren. Voertuigfabrikanten, installateurs en/of erkende werkplaatsen zullen de integriteit van de TOE beschermen totdat de TOE is geactiveerd.  

### Artikel  5  

####Beveiligingsdoelstellingen

### Artikel  5.1  

####Beveiligingsdoelen voor de TOE

*OT.AUDIT*  De TOE legt beveiligingsrelevante gebeurtenisgegevens vast en toont deze op het beeldscherm.  *OT.AUTHENTICATIE_BOORDCOMPUTERKAART*  De TOE zal een ingebrachte boordcomputerkaart authenticeren door middel van zowel: 

○ een door de eigenaar van de boordcomputerkaart in te brengen PIN;  

○ een op de boordcomputerkaart aanwezig certificaat.    *OT.VASTLEGGEN*  De TOE legt gegevens vast volgens de regels van P.VASTLEGGEN en zodanig dat de geregistreerde gegevens een correcte afspiegeling zijn van de waarden aangeboden op de sensorinterface(s).  *OT.KOPPELEN_AAN_SYSTEEMKAART*  De TOE zal gegevens die geregistreerd dienen te worden aan de systeemkaart aanbieden ter ondertekening met een elektronische handtekening.  *OT.KOPPELEN_AAN_BOORDCOMPUTERKAART*  De TOE zal arbeids-, rij- en rusttijden van de bestuurder die geregistreerd dienen te worden, aan de chauffeurskaart aanbieden ter ondertekening met een elektronische handtekening.  *OT.OPSLAAN*  De TOE zal gegevens die geregistreerd dienen te worden opslaan. De gegevens zullen gezamenlijk worden opgeslagen met de elektronische handtekeningen over deze gegevens.  *OT.UITVOEREN_GEGEVENS*  De TOE kan geregistreerde gegevens uitvoeren volgens de regels van P.UITVOEREN_GEGEVENS. Tenzij gegevens worden uitgevoerd naar printer of leesvenster worden de bij de gegevens opgeslagen elektronische handtekeningen eveneens uitgevoerd.  *OT.FYSIEKE_BEVEILIGING*  De TOE biedt fysieke weerstand zodanig dat het openmaken van de TOE in een laboratorium kan worden vastgesteld.  *OT.BEWAKING_INTEGRITEIT*  De TOE zal de integriteit van de gegevens ten minste bewaken door: 

○ Het testen van de integriteit van opgeslagen gegevens bij het opstarten van de TOE (O.SYSTEEMGEGEVENS), op verzoek van een gebruiker of bij het overbrengen van gegevens;  

○ Het testen van de correcte werking van de TOE en de S.SYSTEEMKAART bij het opstarten van de TOE of op verzoek van een gebruiker.    

### Artikel  5.2  

####Beveiligingsdoelen voor de omgeving

*OE.VOOR_ACTIVERING*  De TOE wordt in inactieve toestand geleverd aan voertuigfabrikanten, installateurs en/of erkende werkplaatsen. Deze zullen de TOE installeren waarna een erkende werkplaats de TOE zal kalibreren en vervolgens activeren. Voertuigfabrikanten, installateurs en/of erkende werkplaatsen zullen de integriteit van de TOE beschermen totdat de TOE is geactiveerd.  *OE.SENSOREN*  De omgeving van de TOE dient ervoor zorg te dragen dat de gegevens die worden aangeboden op de sensorinterface(s) correct zijn. Dit kan bijvoorbeeld door: 

○ correcte installatie van TOE en sensoren in het voertuig;  

○ controle van het voertuig op manipulatie van sensoren en/of aansluiting.    *OE.PRINTER*  De omgeving van de TOE dient ervoor zorg te dragen dat de gegevens die worden aangeboden door de TOE aan de printer correct worden afgedrukt. Dit kan bijvoorbeeld door: 

○ correcte installatie van TOE en printer in het voertuig;  

○ controle van het voertuig op manipulatie van printer en/of aansluiting.    *OE.BEDIENING*  De omgeving van de TOE dient ervoor zorg te dragen dat de bestuurder van de auto correct gebruik maakt van de mogelijkheden om het werkingsniveau, de beladingtoestand, het begin en einde van een rit en de aanvang en einde van de dienst te selecteren. Dit kan bijvoorbeeld door: 

○ handleidingen en instructies;  

○ opleiding en training;  

○ ergonomisch ontwerp van de TOE en montage in de auto.    *OE.SYSTEEMKAART*  De omgeving van de TOE dient een systeemkaart te bevatten die: 

○ een certificaat bevat welk onweerlegbaar is gekoppeld met de TOE;  

○ alle gegevens die door de TOE worden aangeboden correct ondertekent;  

○ de handtekening terugstuurt naar de TOE.    *OE.BOORDCOMPUTERKAART*  De omgeving van de TOE dient boordcomputerkaarten te bevatten die: 

○ een certificaat bevat welk onweerlegbaar is gekoppeld met de boordcomputerkaarthouder;  

○ alle gegevens die door de TOE worden aangeboden correct te ondertekent;  

○ de handtekening terugstuurt naar de TOE.    *OE.BOORDCOMPUTERKAARTHOUDER*  Boordcomputerkaarthouders dienen hun boordcomputerkaart niet aan derden uit te reiken en hun PIN-code geheim te houden. Bestuurders mogen maar één geldige chauffeurskaart in hun bezit hebben.  *OE.DEACTIVERING*  De TOE wordt buiten gebruik gesteld (deactivering) door erkende werkplaatsen. De opgeslagen gegevens worden hierbij verwijderd met uitzondering van O.SYSTEEMGEGEVENS en O.POSITIEGEGEVENS.  

### Artikel  6  

####Functionele beveiligingseisen

De functionele beveiligingseisen zijn verdeeld in een aantal functionele groepen. Iedere groep bevat één of meer onderling samenhangende eisen. De groepen zijn: 

○ Beveiligingsrollen: Deze definiëren de verschillende rollen en modussen van de TOE, en hoe deze rollen worden aangenomen.  

○ Identificatie en Authenticatie: Deze definiëren hoe boordcomputerkaarten en andere randapparatuur worden geïdentificeerd en waar nodig geauthenticeerd.  

○ BCT-toegangsbeleid: Hier wordt beschreven wat wordt vastgelegd, en wie daar wat mee mag doen.  

○ Handtekeningen: Hier wordt beschreven hoe handtekeningen worden gevraagd aan Systeemkaart en Boordcomputerkaart  

○ Beveiligingsaudit: Hier wordt beschreven hoe welke systeemgebeurtenissen worden geregistreerd en hoe deze zijn beschermd  

○ Bescherming van de BCT: Hier wordt beschreven hoe de fysieke beveiliging van de BCT werkt en hoe de integriteit wordt gewaarborgd.   

### Artikel  6.1  

####Beveiligingsrollen

*FMT_SMR.2 Restricties op gebruikersrollen*  *FMT_SMR.2.1* De TSF kent de volgende gebruikersrollen: 

○ BESTUURDER  

○ TOEZICHTHOUDER  

○ WERKPLAATS  

○ VERVOERDER  

○ ONBEKEND   *FMT_SMR.2.2* De TSF kan rollen met gebruikers associëren *FMT_SMR.2.3* De TSF zal de volgende regels afdwingen: 

○ De rol BESTUURDER wordt aangenomen (en de werkingsmodus wordt Operationele Modus Arbeidstijd) als S.CHAUFFEURSKAART is ingebracht en geauthenticeerd, of als geen S.BOORDCOMPUTERKAART is ingebracht en de gebruiker met het burgerservicenummer is ge-identificeerd.  

○ De rol TOEZICHTHOUDER wordt aangenomen (en de werkingsmodus wordt Controle Modus) als S.INSPECTIEKAART is ingebracht en geauthenticeerd  

○ De rol WERKPLAATS wordt aangenomen (en de werkingsmodus wordt Activerings/Keuringsmodus) als S.KEURINGSKAART is ingebracht en geauthenticeerd  

○ De rol VERVOERDER wordt aangenomen (en de werkingsmodus wordt Bedrijfsmodus) als S.ONDERNEMERSKAART is ingebracht en geauthenticeerd  

○ De rol ONBEKEND wordt aangenomen (en de werkingsmode wordt Operationele Modus Basis) als:  

○ Geen kaart is ingebracht en de gebruiker heeft zich niet met burgerservicenummer ge-identificeerd  

○ Wel een kaart is ingebracht maar de authenticatie faalt    

### Artikel  6.2  

####Identificatie en Authenticatie

*FIA_UID.1 Tijd van identificatie (Boordcomputerkaarten)*  *FIA_UID.1.1* De TSF staat het registreren van de O.POSITIEGEGEVENS, en O.GEBEURTENISGEGEVENS namens de gebruikersrol ONBEKEND toe, voordat een gebruiker is geïdentificeerd. *FIA_UID.1.2* De TSF eist dat S.CHAUFFEURSKAART, S.INSPECTIEKAART, S.KEURINGSKAART, en S.ONDERNEMERSKAART succesvol zijn geïdentificeerd op basis van de identiteit weergegeven in het certificaat op die boordcomputerkaart, alvorens andere handelingen te verrichten namens de desbetreffende gebruiker.  *FIA_UAU.1 Tijd van authenticatie (Boordcomputerkaarten)*  *FIA_UAU.1.1* De TSF staat het registreren van de O.BASISGEGEVENS, O.ARBEIDSTIJDGEGEVENS, O.RITGEGEVENS, O.POSITIEGEGEVENS, O.BEWEGINGSGEGEVENS en O.GEBEURTENISGEGEVENS namens de gebruikersrol ONBEKEND toe, voordat een gebruiker is geauthenticeerd. *FIA_UAU.1.2* De TSF eist dat S.CHAUFFEURSKAART, S.INSPECTIEKAART, S.KEURINGSKAART en S.ONDERNEMERSKAART succesvol zijn geauthenticeerd op basis van: 

○ Een minimaal 4 karakter lange PIN (deze authenticatie wordt door S.CHAUFFEURSKAART, S.INSPECTIEKAART, S.KEURINGSKAART en S.ONDERNEMERSKAART uitgevoerd en het resultaat wordt door deze aan de TSF gerapporteerd), en  

○ Verificatie van het certificaat op de boordcomputerkaart.    *FIA_AFL.1 Falen van authenticatie (FIA_AFL)*  *FIA_AFL.1.1* De TSF detecteert wanneer vijf (5) opeenvolgende niet-succesvolle authenticatiepogingen plaatsvinden gerelateerd aan het authenticeren van dezelfde S.CHAUFFEURSKAART, S.INSPECTIEKAART, S.KEURINGSKAART of S.ONDERNEMERSKAART *FIA_AFL.1.2* Als er vijf (5) opeenvolgende niet-succesvolle authenticatiepogingen zijn gedetecteerd, dan zal de TSF: 

○ een gebeurtenis genereren ;  

○ de gebruiker waarschuwen;  

○ aannemen dat de gebruikersrol ONBEKEND is.    *FIA_UAU.6 Herauthenticeren*  *FIA_UAU.6.1* De TSF zal S.CHAUFFEURSKAART, S.INSPECTIEKAART, S.KEURINGSKAART en S.ONDERNEMERSKAART herauthenticeren onder de volgende condities: 

○ bij het plaatsen van een elektronische handtekening door een boordcomputerkaart;  

○ bij het invoeren van de boordcomputerkaart;  

○ bij het opheffen van een geblokkeerde kaartsessie;  

○ bij herstel van de stroomvoorziening na een onderbreking    *FTA_SSL.2 Blokkeren van een sessie op initiatief van een gebruiker*  *FTA_SSL.2.1* De TSF zal S.BOORDCOMPUTERKAART toestaan een sessie te blokkeren door het uitnemen van S.BOORDCOMPUTERKAART zonder dat is aangegeven dat de sessie van de gebruiker is beëindigd en als de auto zich in de toestand stilstaan bevindt door middel van: 

○ het wissen van het scherm  

○ het blokkeren van alle invoerapparatuur behalve die benodigd is voor het opheffen van de blokkering   *FTA_SSL.2.2* De TSF eist dat de volgende handelingen plaatsvinden alvorens de blokkering op te heffen: 

○ het opnieuw inbrengen van dezelfde S.CHAUFFEURSKAART waarvoor de kaartsessie is geblokkeerd.    *FTA_SSL.3 Automatisch beëindigen van een sessie*  *FTA_SSL.3.1* De TSF beëindigt een kaartsessie: 

○ als een geblokkeerde S.CHAUFFEURSKAART sessie niet binnen 60 minuten wordt hervat;  

○ meteen als een andere S.BOORDCOMPUTERKAART wordt ingebracht dan waarvoor de TSF is geblokkeerd, tenzij 

○ de TSF in de toestand P.DEACTIVERING is geplaatst door een S.KEURINGSKAART waarna een S.INSPECTIEKAART wordt aangeboden, of  

○ in de Operationele Modus Arbeidstijd of Operationele Modus Taxivervoer een S.INSPECTIEKAART wordt aangeboden;    

○ als in een sessie van een S.ONDERNEMERSKAART, S.INSPECTIEKAART of S.KEURINGSKAART gedurende 5 minuten geen handelingen aan de TSF verricht.    *FIA_UID.2 Identificatie voor enige actie (Systeemkaart)*  *FIA_UID.2.1* De TSF identificeert S.SYSTEEMKAART op basis van de identiteit weergegeven in het machine-gebonden certificaat zoals vastgelegd op de systeemkaart verbonden met de TOE, alvorens handelingen te verrichten namens S.SYSTEEMKAART.  *FIA_UID.2 Identificatie voor enige actie (Overigen)*  *FIA_UID.2.1* De TSF identificeert S.BEWEGINGSOPNEMER, S.POSITIEBEPALINGSSENSOR, S.PRINTER, S.TAXAMETER, S.HANDHAVINGSMIDDELEN, S.KALIBRATIEMIDDELEN EN S.BEDRIJFSMIDDELEN op basis van hun aanwezigheid op de daarvoor bestemde interface, alvorens handelingen te verrichten namens de desbetreffende subjecten.  

### Artikel  6.3  

####Bct-toegangsbeleid

*FDP_ACC.2 Volledige toegangscontrole*  *FDP_ACC.2.1* De TSF dwingt het toepassen van het BCT-toegangsbeleid af voor alle subjecten, alle objecten en alle handelingen . <sup> 4  Er zijn geen relevante beveiligingsattributen.  </sup> *FDP_ACC.2.2* De TSF garandeert dat alle verrichtingen tussen een subject gecontroleerd door de TSF en een object gecontroleerd door de TSF zijn onderworpen aan een toegangscontrole SFP.  *FDP_ACF.1 Toegangscontrole op basis van attributen*  *FDP_ACF.1.1* De TSF dwingt het toepassen van het BCT-toegangsbeleid af voor objecten voor alle subjecten en alle objecten. *FDP_ACF.1.2* De TSF dwingt de volgende regels af om te bepalen of een verrichting tussen gecontroleerde subjecten en gecontroleerde objecten is toegestaan: 

○ TSF zal: 

– Altijd O.BEWEGINGSGEGEVENS inlezen, samenvatten, en samen met de tijd en de gegevens betreffende verplaatsing beschikbaar stellen als O. BASISGEGEVENS <sup> 5  Zie FPT_STM.1  </sup>  

– Altijd O.POSITIEGEGEVENS inlezen en vastleggen;  

– O.ARBEIDSTIJDGEGEVENS vastleggen in Operationele Modus Arbeidstijd en Operationele Modus Taxivervoer;  

– O.RITGEGEVENS vastleggen in Operationele Modus Taxivervoer.   NB: Als gegevens worden vastgelegd dan is dat inclusief de elektronische handtekening <sup> 6  Zie FDP_DAU.2  </sup>  

○ BESTUURDER mag: 

– de eigen O.RITGEGEVENS en O.KAARTHOUDERGEGEVENS tonen op een leesvenster;  

– O.ARBEIDSTIJDENGEGEVENS opslaan op de S.CHAUFFEURSKAART;  

– O.ARBEIDSTIJDENGEGEVENS van de S.CHAUFFEURSKAART overbrengen naar de TOE;  

– O.RITGEGEVENS en O.KAARTHOUDERGEGEVENS uitvoeren naar S.PRINTER.    

○ TOEZICHTHOUDER mag alle O.BASISGEGEVENS, O.ARBEIDSTIJDENGEGEVENS, O.RITGEGEVENS, O.BEDRIJFSGEGEVENS, O.KAARTHOUDERGEGEVENS, O.GEBEURTENISGEGEVENS en O.SYSTEEMGEGEVENS 

– tonen op een leesvenster;  

– uitvoeren naar S.PRINTER;  

– uitvoeren naar S.HANDHAVINGSMIDDELEN of externe gegevensdragers.    

○ TOEZICHTHOUDER mag, mits de TOE is gedeactiveerd, O.POSITIEGEGEVENS 

– uitvoeren naar S.HANDHAVINGSMIDDELEN of externe gegevensdragers.    

○ WERKPLAATS mag de TOE deactiveren.  

○ WERKPLAATS mag O.SYSTEEMGEGEVENS aanpassen  

○ WERKPLAATS mag alle O.BASISGEGEVENS, O.RITGEGEVENS, O.ARBEIDSTIJDENGEGEVENS, O.BEDRIJFSGEGEVENS, O.KAARTHOUDERGEGEVENS, O.GEBEURTENISGEGEVENS en O.SYSTEEMGEGEVENS 

– tonen op een leesvenster;  

– uitvoeren naar S.PRINTER;  

– uitvoeren naar S.KALIBRATIEMIDDELEN of externe gegevensdragers.    

○ VERVOERDER mag alle O.BASISGEGEVENS, O.ARBEIDSTIJDENGEGEVENS, O.RITGEGEVENS, O.BEDRIJFSGEGEVENS, O.KAARTHOUDERGEGEVENS, O.GEBEURTENISGEGEVENS en O.SYSTEEMGEGEVENS geregistreerd gedurende de periode dat de TSF voor de desbetreffende vervoerder is vergrendeld of vergrendeld geweest (bedrijfsvergrendeling) 

– tonen op een leesvenster;  

– uitvoeren naar S.PRINTER;  

– uitvoeren naar S.BEDRIJFSMIDDELEN of externe gegevensdragers.      *FDP_ACF.1.3 –*  <sup> 7  Vervallen.  </sup> *FDP_ACF.1.4* De TSF zal expliciet toegang van subjecten naar objecten weigeren gebaseerd op de volgende regel: 

○ Alle niet in FDP_ACF.1.2 genoemde toegang is niet toegestaan    *FDP_ETC.2 Export van gegevens met attributen*  *FDP_ETC.2.1* De TSF dwingt het gebruik van het BCT-toegangsbeleid af wanneer O.BASISGEGEVENS, O.ARBEIDSTIJDENGEGEVENS, O.RITGEGEVENS, O.POSITIEGEGEVENS, O.BEDRIJFSGEGEVENS, O.GEBEURTENISGEGEVENS en O.SYSTEEMGEGEVENS gegevens worden overgebracht naar externe gegevensdragers of inrichtingen buiten de TSF. *FDP_ETC.2.2* De TSF exporteert gegevens inclusief de bijbehorende elektronische handtekening over deze gegevens, behalve als deze naar S.PRINTER of het leesvenster worden geexporteerd. *FDP_ETC.2.3* De TSF garandeert dat de elektronische handtekening onlosmakelijk is geassocieerd met de geëxporteerde gegevens. *FDP_ETC.2.4* De TSF dwingt de volgende regels af wanneer gegevens worden geëxporteerd van de TSF: 

○ De TSF handhaaft de rangschikking van gegevens (berichtvolgorde) bij gegevensoverdracht naar externe gegevensdragers of inrichtingen;    *FDP_ITC.1 Import van gegevens zonder attributen*  *FDP_ITC.1.1* De TSF dwingt het gebruik van het BCT-toegangsbeleid af wanneer gegevens worden ingelezen van S.BOORDCOMPUTERKAARTEN, S.BEWEGINGSOPNEMER, S.POSITIEBEPALINGSSENSOR, S.HANDHAVINGSMIDDELEN, S.KALIBRATIEMIDDELEN, S.BEDRIJFSMIDDELEN of S.TAXAMETER. *FDP_ITC.1.2* De TSF negeert attributen wanneer gegevens worden ingelezen door de TSF. *FDP_ITC.1.3* De TSF dwingt de volgende regels af wanneer gegevens worden ingelezen door de TSF: 

○ De TSF verwerkt gegevens alleen wanneer deze afkomstig zijn van: 

○ de interne tijdklok van de TSF;  

○ de interne verplaatsingsopnemer van de TSF;  

○ contact signaal (ignition sense);  

○ invoer door de gebruiker via het bedieningspaneel;  

○ S.BEWEGINGSOPNEMER;  

○ S.POSITIEBEPALINGSSENSOR;  

○ S.BOORDCOMPUTERKAARTEN;  

○ S.SYSTEEMKAART;  

○ S.TAXAMETER.      

### Artikel  6.4  

####Handtekeningen

*FDP_DAU.2 Data authenticatie met identiteit*  *FDP_DAU.2.1* De TSF kan een bewijs van de validiteit van gegevens genereren als volgt: 

○ Een hash van O.RITGEGEVENS wordt ondertekend door de S.SYSTEEMKAART over de volledige set van desbetreffende O.RITGEGEVENS direct bij het registreren van deze gegevens per individuele rit;  

○ Een hash van O.ARBEIDSTIJDGEGEVENS wordt ondertekend door S.CHAUFFEURSKAART direct bij het registreren van deze gegevens bij het beëindigen van de dienst van de bestuurder of het afsluiten van de kaartsessie;  

○ Een hash van O.ARBEIDSTIJDGEGEVENS wordt ondertekend door S.SYSTEEMKAART direct bij het registreren van deze gegevens indien de S.CHAUFFEURSKAART niet beschikbaar is;  

○ Een hash van alle gegevens overgebracht naar S.HANDHAVINGSMIDDELEN, S.BEDRIJFSMIDDELEN, S.KALIBRATIEMIDDELEN of externe gegevensdragers wordt ondertekend door de S.SYSTEEMKAART op het moment van de overdracht;  

○ Hashes van alle geregistreerde O.BASISGEGEVENS, O.ARBEIDSTIJDENGEGEVENS, O.RITGEGEVENS, O.POSITIEGEGEVENS, O.BEDRIJFSGEGEVENS en O.GEBEURTENISGEGEVENS worden ondertekend door S.SYSTEEMKAART.   *FDP_DAU.2.2* De TSF levert S.BOORDCOMPUTERKAART een mogelijkheid om het bewijs van de integriteit en authenticiteit van de gegevens en de identiteit van de gebruiker die de gegevens heeft ondertekend te verifiëren.  *FTP_ITC.1 Vertrouwd kanaal tussen TSFs*  *FTP_ITC.1.1* De TSF levert een communicatiekanaal tussen de TSF en de S.SYSTEEMKAART. Dit communicatiekanaal is gescheiden van andere communicatiekanalen, levert zekere identificatie van de eindpunten, en beschermt de data op het kanaal tegen wijzigen of lekken. *FTP_ITC.1.2* De TSF mag alleen zelf communicatie initiëren over het vertrouwde kanaal. *FTP_ITC.1.3* De TSF zal communicatie initiëren over het vertrouwde kanaal voor het door S.SYSTEEMKAART laten zetten van handtekeningen en het ontvangen van deze handtekeningen.  *FCS_COP.1 Cryptografische operaties*  *FCS_COP.1.1* De TSF zal hash-operaties uitvoeren volgens zowel het SHA-1 en het SHA-256 cryptografische algoritme zoals gedefinieerd in de ISO/IEC 10118-3, FIPS PUB 180-2 en ETSI TS 102 176-1 standaarden.  

### Artikel  6.5  

####Beveiligingsaudit

*FAU_GEN.1 Genereren van gebeurtenisgegevens*  <sup> 8  Er wordt geen door de CC voorgedefinieerd niveau van gebeurtenissen gebruikt.  </sup> *FAU_GEN.1.1* De TSF genereert een gebeurtenis record van de volgende gebeurtenissen: 

○ het aanzetten van de TOE;  

○ het uitzetten van de TOE;  

○ het optreden van storingen in de werking van de TSF; <sup> 9  Een storing treedt op wanneer een onderbreking in de correcte werking van de boordcomputer door een gebeurtenis of fout een permanent karakter heeft.  </sup> 

a. een storing in de werking van de registratiefunctie;  

b. een storing in de werking van de beveiligingsfuncties;  

c. een storing in de werking van de sensoren;  

d. een storing in de overbrenging naar een externe interface  

e. een storing in de werking van de systeemkaart;  

f. een storing in de werking van de boordcomputerkaarten.    

○ het optreden van fouten in de werking van de TSF; <sup> 10  Een fout treedt op wanneer de correcte werking van de boordcomputer gedurende korte tijd wordt onderbroken.  </sup> 

a. een integriteitfout in de uitvoercode;  

b. een integriteitfout in de systeemgegevens;  

c. een integriteitfout in de opgeslagen gebruikersgegevens;  

d. een integriteitfout bij de gegevensuitvoer naar de chauffeurskaart;  

e. een fout in de registratiefunctie;  

f. een fout die de beveiliging van de boordcomputer in gevaar brengt;  

g. een fout bij de gegevensuitvoer naar externe inrichtingen;  

h. een fout bij het gebruik van de systeemkaart;  

i. een fout bij het gebruik van de boordcomputerkaart;  

j. een fout in de bewegingsensor;  

k. een fout in de positiebepalingsensor;  

l. een fout in de koppeling met de taxameter.    

○ het inbrengen van S.BOORDCOMPUTERKAART;  

○ het uitnemen van S.BOORDCOMPUTERKAART;  

○ het inbrengen van een ongeldige S.BOORDCOMPUTERKAART;  

○ het inbrengen van een S.CHAUFFEURSKAART waarvan blijkt dat de datum en het tijdstip van de laatste registratie op S.CHAUFFEURSKAART op een later tijdstip valt dan de actuele datum en tijdstip volgens de tijdwaarneming van de TSF;  

○ het niet juist afsluiten van de kaartsessie;  

○ het inbrengen van S.CHAUFFEURSKAART waarvan blijkt dat de laatste kaartsessie niet juist is afgesloten;  

○ het ontstaan van onvoldoende opslagcapaciteit;  

○ het verdwijnen van onvoldoende opslagcapaciteit;  

○ het ontstaan van onvoldoende opslagcapaciteit op de S.CHAUFFEURSKAART;  

○ het verdwijnen van onvoldoende opslagcapaciteit op de S.CHAUFFEURSKAART;  

○ het ontstaan van een onderbreking van ten minste 5 seconden in de stroomvoorziening van de TOE;  

○ het verdwijnen van een onderbreking van ten minste 5 seconden in de stroomvoorziening van de TOE;  

○ het begin van een periode waarin de contactgeschakelde voedingsbron is uitgeschakeld in de toestand rijden;  

○ het einde van een periode waarin de contactgeschakelde voedingsbron is uitgeschakeld in de toestand rijden;  

○ het vaststellen van een toestand verplaatsen door de verplaatsingsopnemer van de TOE wanneer er geen O.BEWEGINGSGEGEVENS van de S.BEWEGINGSOPNEMER worden verkregen;  

○ het begin van het niet kunnen verkrijgen van O.POSITIEGEGEVENS gedurende 5 minuten;  

○ het einde van het niet kunnen verkrijgen van O.POSITIEGEGEVENS gedurende 5 minuten;  

○ een afwijking van meer dan twee procent tussen de, met behulp van O.BEWEGINGSGEGEVENS en de constante van de boordcomputer in de O.SYSTEEMGEGEVENS, berekende afstand en de werkelijke afstand;  

○ een afwijking van meer dan drie procent tussen de O.BEWEGINGSGEGEVENS en de O.POSITIEGEGEVENS;  

○ het ontstaan van een onderbreking in de koppeling met S.TAXAMETER;  

○ het verdwijnen van een onderbreking in de koppeling met S.TAXAMETER;  

○ het overbrengen van gegevens inclusief de naam van de gebruikte interface;  

○ het activeren van de TSF;  

○ het keuren van de TSF;  

○ het deactiveren van de TSF;  

○ het vergrendelen van de TSF;  

○ het inschakelen van een werkingsmodus inclusief naam werkingsmodus;  

○ het uitschakelen van een werkingsmodus inclusief naam werkingsmodus;  

○ het begin van rijden in de operationele modus werkingsniveau taxivervoer zonder S.CHAUFFEURSKAART;  

○ het einde van rijden in de operationele modus werkingsniveau taxivervoer zonder S.CHAUFFEURSKAART;  

○ het detecteren van een niet-succesvolle authenticatiepoging;  

○ het installeren van een programmatuurrevisie.  

○ starten of stoppen van audit- en beveiligingsfuncties;  

○ het uitblijven of weigeren van een elektronische handtekening door S.CHAUFFEURSKAART of S.SYSTEEMKAART;  

○ niet-geautoriseerde wijziging van de TSF configuratie;  

○ toegang tot het gebeurtenissenlogboek.   *FAU_GEN.1.2* De TSF legt per gebeurtenis ten minste de volgende informatie vast zoals die geldt op het moment van optreden: 

○ een automatisch gegenereerd oplopend volgnummer;  

○ type van de gebeurtenis (de gebeurteniscode);  

○ de datum en het tijdstip als gecoördineerde wereldtijd;  

○ de kilometerstand;  

○ de verplaatsingstoestand van de auto (rijden/stilstaan);  

○ de werkingsmodus en werkingsniveau van de TOE;  

○ waar relevant, de uitkomst van de gebeurtenis;  

○ waar relevant, aanvullende relevante informatie;   als een storing of fout is opgetreden tevens: 

○ de gebeurteniscode van de aanleiding voor de storing of fout;   als een S.BOORDCOMPUTERKAART is ingebracht in de TSF tevens: 

○ het kaartnummer en kaartsoort;  

○ de gebruikeridentificatiecode;   als geen S.BOORDCOMPUTERKAART is ingebracht, maar de gebruiker is geïdentificeerd met een burgerservicenummer: 

○ het burgerservicenummer.    *FAU_ARP.1 Automatische respons op gebeurtenissen*  *FAU_ARP.1.1* De TSF geeft een waarschuwingsignaal op het leesvenster wanneer een gebeurtenis wordt gedetecteerd.  *FAU_STG.1 Bescherming van gebeurtenisgegevens*  *FAU_STG.1.1* De TSF beschermt de opgeslagen gebeurtenis records in O.GEBEURTENISGEGEVENS tegen ongeautoriseerd verwijderen. *FAU_STG.1.2* De TSF voorkomt ongeautoriseerde aanpassingen in de opgeslagen gebeurtenis records in O.GEBEURTENISGEGEVENS.  *FAU_STG.4 Voorkomen van verlies van gebeurtenisgegevens*  *FAU_STG.4.1* De TSF overschrijft de oudste gebeurtenis records met nieuwere wanneer de opslagcapaciteit voor de O.GEBEURTENISGEGEVENS vol is.  *FRU_RSA.2 Maximum en minimum quotas*   *FRU_RSA.2.1 –*  <sup> 11  Vervallen. Er worden geen maximum quota geëist.  </sup> *FRU_RSA.2.2* De TSF garandeert een minimum hoeveelheid opslagcapaciteit voldoende voor 365 dagen van normaal gebruik tegelijkertijd te gebruiken voor: 

○ O.BASISGEGEVENS;  

○ O.RITGEGEVENS;  

○ O.POSITIEGEGEVENS;  

○ O.BEDRIJFSGEGEVENS;  

○ O.GEBEURTENISGEGEVENS;    *FPT_STM.1 Tijd*  *FPT_STM.1.1* De TSF is in staat om betrouwbare tijdsregistraties uit te voeren in de Universal Time Coordinated met een afwijking van ten hoogste één (1) seconde en een resolutie van één (1) seconde of nauwkeuriger.  

### Artikel  6.6  

####Bescherming van de BCT

*FPT_PHP.1 Passieve detectie van fysieke aanvallen*  *FPT_PHP.1.1* De TSF zal een laboratorium in staat stellen om fysieke aanvallen ondubbelzinnig te detecteren . <sup> 12  Dat wil zeggen dat de fysieke aanvallen detecteerbaar moeten zijn door een laboratorium (zoals het NFI), maar niet noodzakelijk detecteerbaar hoeven te zijn door bijvoorbeeld een toezichthouder.  </sup> *FPT_PHP.1.2* De TSF zal het mogelijk maken om te bepalen dat fysieke aanvallen op de TSF, de S.SYSTEEMKAART of de verbinding tussen TSF en de S.SYSTEEMKAART hebben plaatsgevonden.  *FPT_TST.1 Testen van de TSF*  *FPT_TST.1.1* De TSF zal een verzameling zelf-testen doen bij het opstarten om de correcte werking van de TSF te demonstreren. *FPT_TST.1.2* De TSF zal TOEZICHTHOUDER, WERKPLAATS en VERVOERDER de mogelijkheden bieden om de integriteit van de TSF data te verifiëren. *FPT_TST.1.3* De TSF zal TOEZICHTHOUDER, WERKPLAATS en VERVOERDER de mogelijkheden bieden om de integriteit van de TSF uitvoerbare programmatuurcode (executables) te verifiëren.  

### Artikel  7  

####Garantieniveau

Voor de typegoedkeuring van de boordcomputer wordt een Common Criteria garantieniveau vereist van ten minste EAL3. Dit niveau analyseert de geclaimde beveiligingsfuncties door middel van een analyse van functionele en interface specificatie, (gebruikers)documentatie en een beschrijving van de architectuur van de boordcomputer. De analyse wordt ondersteund met onafhankelijk testen, verificatie van de testresultaten van de ontwikkelaar een beperkt onderzoek naar zwakheden. Daarnaast worden aspecten van de gebruikte ontwerpmiddelen, configuratiebeheer en leveringsprocedures beschouwd. In combinatie met een uitgebreid en formeel geëvalueerd beveiligingsprofiel (Protection Profile), een periodiek onderzoek en actieve handhaving, kan aannemelijk worden gemaakt dat goedgekeurde boordcomputers voldoende weerstand zullen bieden tegen de onderkende dreigingen en dat gebrekkig functionerende boordcomputers kunnen worden opgespoord.  

### Artikel  8  

####Rationale

### Artikel  8.1  

####Beveiligingsdoelstellingen

Deze sectie bevat een uitleg dat de beveiligingsdoelstellingen het gehele beveiligingsprobleem adresseren. Dit beveiligingsprobleem bestaat uit drie delen: 

○ Dreigingen: Dit profiel bevat geen dreigingen, dus er is ook geen uitleg  

○ Beveiligingsbeleid: Zie sectie 8.1.1  

○ Aannames: Zie sectie 8.1.2   

### Artikel  8.1.1  

####Beveiligingsbeleid

Deze sectie bevat een uitleg dat de beveiligingsdoelstellingen alle delen van het beveiligingsbeleid implementeren.  *P.VASTLEGGEN*  Deze wordt direct ondervangen door OT.VASTLEGGEN. Daarnaast vindt indirecte ondersteuning plaats door OT.FYSIEKE_BEVEILIGING.  *P.BEWAREN_EN_BORGEN*  Het bewaren van de gegevens wordt ondervangen door: 

○ OT.OPSLAAN, wat de gegevens en alle elektronische handtekeningen opslaat.   Het detecteren van de wijzigingen in de vastgelegde gegevens wordt ondervangen door: 

○ Het aanbieden van de gegevens aan de systeemkaart (OT.KOPPELEN_AAN_SYSTEEMKAART) en het door deze ondertekenen van de gegevens (OE.SYSTEEMKAART);  

○ Het aanbieden van gegevens aan de boordcomputerkaart (OT.KOPPELEN_AAN_BOORDCOMPUTERKAART) en het door deze ondertekenen van de gegevens (OE.BOORDCOMPUTERKAART).   Het onweerlegbaar koppelen aan de TOE wordt ondervangen door: 

○ Het aanbieden van de gegevens aan de systeemkaart (OT.KOPPELEN_AAN_SYSTEEMKAART) en het door deze ondertekenen van de gegevens (OE.SYSTEEMKAART);  

○ Dat de systeemkaart een certificaat bevat welk onweerlegbaar is gekoppeld aan de TOE (OE.SYSTEEMKAART).   Het onweerlegbaar koppelen aan de boordcomputerkaarthouder wordt ondervangen door: 

○ Het aanbieden van gegevens aan de boordcomputerkaart (OT.KOPPELEN_AAN_BOORDCOMPUTERKAART) en het door deze ondertekenen van de gegevens (OE.BOORDCOMPUTERKAART);  

○ Dat de boordcomputerkaart een certificaat bevat welk onweerlegbaar is gekoppeld aan de boordcomputerkaarthouder (OE.BOORDCOMPUTERKAART);  

○ Dat de boordcomputerhouder zich authenticeert met een PIN bij het insteken van de kaart (OT.AUTHENTICATIE_BOORDCOMPUTERKAART);  

○ Dat de boordcomputerhouder zijn kaart veilig bewaart en zijn PIN geheim houdt. (OE.BOORDCOMPUTERKAARTHOUDER).   Daarnaast vindt indirecte ondersteuning plaats door OT.FYSIEKE_BEVEILIGING, OT.AUDIT en OT.BEWAKING_INTEGRITEIT.  *P.ACTIES*  Deze wordt direct ondervangen door OT.AUDIT, OT.UITVOEREN_GEGEVENS, OT.AUTHENTICATIE_BOORDCOMPUTERKAART en OE.BEDIENING. Daarnaast vindt indirecte ondersteuning plaats door OT.FYSIEKE_BEVEILIGING en OT.BEWAKING_INTEGRITEIT.  *P.UITVOEREN_GEGEVENS*  Deze wordt direct ondervangen door OT.UITVOEREN_GEGEVENS, OT.AUTHENTICATIE_BOORDCOMPUTERKAART en OE.BEDIENING. Daarnaast vindt indirecte ondersteuning plaats door OE.PRINTER.  *P.DEACTIVERING*  Deze wordt direct ondervangen door OE.DEACTIVERING (voor deactivering en verwijderen gegevens) en OT.UITVOEREN_GEGEVENS (voor wat betreft het uitvoeren van gegevens).  

### Artikel  8.1.2  

####Aannames

Deze sectie bevat een uitleg dat de beveiligingsdoelstellingen alle aannames implementeren.  *A.BEDIENING*  Deze wordt direct ondervangen door OE.BEDIENING.  *A.SENSOREN*  Deze wordt direct ondervangen door OE.SENSOREN.  *A.SYSTEEMKAART*  Deze wordt direct ondervangen door OE.SYSTEEMKAART.  *A.BOORDCOMPUTERKAART*  Deze wordt direct ondervangen door OE.BOORDCOMPUTERKAART.  *A.BOORDCOMPUTERKAARTHOUDER*  Deze wordt direct ondervangen door OE. BOORDCOMPUTERKAARTHOUDER.  *A.PRINTER*  Deze wordt direct ondervangen door OE.PRINTER.  *A. VOOR_ACTIVERING*  Deze wordt direct ondervangen door OE.VOOR_ACTIVERING.  

### Artikel  8.2  

####Beveiligingsdoelstellingen voor de TOE

*OT.AUDIT*  Deze wordt gerealiseerd door FAU_GEN.1 wat vastlegt welke gebeurtenisgegevens beveiligingsrelevant zijn, en welke gegevens er daarvoor worden vastgelegd. Dit wordt ondersteund door: 

○ FPT_STM.1 die aangeeft dat er een klok is die nauwkeurig de tijd aangeeft (zodat de juiste datum en tijd wordt opgeslagen bij de gebeurtenisgegevens)  

○ FAU_ARP.1 die aangeeft dat deze gegevens ook allemaal worden getoond op het display  

○ FAU_STG.1 die aangeeft dat de gegevens niet zo maar kunnen worden verwijderd of veranderd  

○ FRU_RSA.2 dat vastlegt dat er genoeg opslagruimte moet zijn voor 365 dagen normaal gebruik  

○ FAU_STG.4 dat vastlegt dat oude gegevens worden overschreven als de opslagruimte vol raakt    *OT.AUTHENTICATIE_BOORDCOMPUTERKAART*  Deze wordt gerealiseerd door FIA_UID.1 (Boordcomputerkaarten) en FIA_UAU.1 (Boordcomputerkaarten) welke de I&A regels voor boordcomputerkaarten geven Dit wordt ondersteund door: 

○ FIA_AFL.1 die aangeeft wat er gebeurd bij falende authenticatie  

○ FIA_UAU.6 die aangeeft dat er onder sommige omstandigheden nogmaals moet worden geauthenticeerd  

○ FTA_SSL.2 die tijdelijke blokkade van een sessie toelaat  

○ FTA_SSL.3 die aangeeft wanneer een sessie wordt afgebroken    *OT.VASTLEGGEN*  Deze wordt gerealiseerd door FDP_ACC.2 en FDP_ACF.1 die de regels van P.VASTLEGGEN implementeren. Dit wordt ondersteund door: 

○ FIA_UID.2 (Overigen) die S.BEWEGINGSSENSOR en S.POSITIEBEPALINGSSENSOR identificeren;  

○ FDP_ITC.1 die vastlegt dat gegevens mogen worden ingelezen van S.BEWEGINGSSENSOR en S.POSITIEBEPALINGSSENSOR  

○ FRU_RSA.2 die vastlegt dat er genoeg opslagruimte moet zijn voor 365 dagen normaal gebruik;    *OT.KOPPELEN_AAN_SYSTEEMKAART*  Deze wordt gerealiseerd door FDP_DAU.2 die het zetten van een handtekening implementeert. Dit wordt ondersteund door: 

○ FIA_UID.2 (Systeemkaart) die S.SYSTEEMKAART identificeert.  

○ FCS_COP.1 die een hash genereert (de hash wordt getekend ipv de gegevens)  

○ FTP_ITC.1 die ervoor zorgdraagt dat de hash niet wordt veranderd voordat deze wordt getekend  

○ FDP_ACF.1 die specificeert dat de handtekening ook wordt opgeslagen    *OT.KOPPELEN_AAN_BOORDCOMPUTERKAART*  Deze wordt gerealiseerd door FDP_DAU.2 die het zetten van een handtekening implementeert. Dit wordt ondersteund door: 

○ FIA_UID.2 (Boordcomputerkaart) die S.BOORDCOMPUTERKAART identificeert.  

○ FCS_COP.1 die een hash genereert (de hash wordt getekend in plaats van de gegevens)  

○ FDP_ACF.1 die specificeert dat de handtekening ook wordt opgeslagen  

○ FMT_SMR.2 die de verschillende rollen specificeert die bij de verschillende boordcomputerkaarten horen    *OT.OPSLAAN*  Zie OT.VASTLEGGEN, OT.KOPPELEN_AAN_SYSTEEMKAART en OT.KOPPELEN_AAN_BOORDCOMPUTERKAART. Daarnaast wordt dit ondersteund door: 

○ FRU_RSA.2 die vastlegt dat er genoeg opslagruimte moet zijn voor 365 dagen normaal gebruik    *OT.UITVOEREN_GEGEVENS*  Deze wordt gerealiseerd door FDP_ACC.2 en FDP_ACF.1 die de regels van P.UITVOEREN_GEGEVENS implementeren. Dit wordt ondersteund door: 

○ FMT_SMR.2 die de verschillende rollen definieert;  

○ FIA_UID.1 (Overigen) die de verschillende soorten randapparatuur identificeert waar naar toe kan worden uitgevoerd;  

○ FDP_ETC.2 die ervoor zorg draagt dat de elektronische handtekening mee wordt uitgevoerd.    *OT.FYSIEKE_BEVEILIGING*  Deze wordt direct gerealiseerd door FPT_PHP.1.  *OT.BEWAKING_INTEGRITEIT*  Deze wordt direct gerealiseerd door FPT_TST.1  

### Artikel  8.3  

####Afhankelijkheden

De volgende afhankelijkheden zijn niet vervuld: 

* FMT_MSA.3 (van FDP_ACF.1 en FDP_ITC.1): aangezien er geen attributen worden gebruikt, hoeven de attributen ook niet te worden geinitialiseerd;  

* FDP.ITC.1 of FDP_ITC.2 of FCS_CKM.1 (van FCS.COP.1): aangezien hashing geen sleutels gebruikt, hoeven de sleutels ook niet te worden geïmporteerd of gegenereerd;  

* FCS_CKM.4 (van FCS_COP.1): aangezien hashing geen sleutels gebruikt, hoeven de sleutels ook niet te worden vernietigd;  

* FAU_SAA.1 (van FAU_ARP.1): aangezien iedere gebeurtenis op het leesvenster wordt getoond, is FAU_SAA niet nodig aangezien deze bedoeld is om selecties/combinaties van gebeurtenissen te maken.    


<meta http-equiv='Content-Type' content='text/html; charset=utf-8' />

##Besluit van de Staatssecretaris van Economische Zaken, Landbouw en Innovatie van 31 mei 2011, nr. 211771, houdende schorsing van drie toelatingen van gewasbeschermingsmiddelen met nummers 12115N, 12919N en 12945N (Schorsing toelatingen niet-professioneel gebruik insectenmiddelen)

De Staatssecretaris van Economische Zaken, Landbouw en Innovatie,  
In overeenstemming met de Staatssecretaris van Infrastructuur en Milieu;

Gelet op [artikel 22 van de Kaderwet zelfstandige bestuursorganen](../../../../../../../wet/kaderwet/zelfstandige/bestuursorganen/BWBR0020495/README.md) en [artikelen 10:43](../../../../../../../wet/algemene/wet/bestuursrecht/BWBR0005537/README.md) en [10:44 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

De toelatingen van de volgende gewasbeschermingsmiddelen worden geschorst: Provado Garden met kenmerk 12115N, Gazon-Insect met kenmerk 12919N, Admire N met kenmerk 12945N.  

### Artikel  2  

Gedurende de schorsing is het verboden de in artikel 1 genoemde gewasbeschermingsmiddelen op de markt te brengen of te gebruiken.  

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.  

### Artikel  4  

Dit besluit vervalt met ingang van 1 september 2011.  

### Artikel  5  

Dit besluit wordt aangehaald als: schorsing toelatingen niet-professioneel gebruik insectenmiddelen.  
Het zal met de toelichting in de Staatscourant worden geplaatst.  

De 
Staatssecretaris van Economische Zaken, Landbouw en Innovatie,
H.Bleker   

<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport, van 8 maart 2012, nr. VGP/3106745 , houdende goedkeuring van de Hygiënecode voor kleine instellingen 2012 voor Kinderopvang, Welzijn & Maatschappelijke Dienstverlening en Jeugdzorg

De Minister van Volksgezondheid, Welzijn en Sport,  
Gelezen het verzoek van Brancheorganisatie Kinderopvang van 13 februari 2012;

Gelet op [artikel 4, tweede en vijfde lid, van het Warenwetbesluit hygiëne van levensmiddelen](../../AMvB/warenwetbesluit/hygiëne/van/levensmiddelen/BWBR0018823/README.md);

Gehoord het advies van de Nederlandse Voedsel- en Warenautoriteit van 28 februari 2012 met kenmerk NVWA/2012/1514;
Besluit:    

### Artikel  1  

1.  De Hygiënecode voor kleine instellingen (subtitel: Hygiënecode voor kleine instellingen in de branches Kinderopvang, Welzijn & Maatschappelijke Dienstverlening en Jeugdzorg), versie januari 2012, die bij brief van 13 februari 2012 door Brancheorganisatie Kinderopvang is voorgelegd aan de Minister van Volksgezondheid, Welzijn en Sport, wordt goedgekeurd als hygiënecode, bedoeld in [artikel 4, tweede lid, van het Warenwetbesluit hygiëne van levensmiddelen](../../AMvB/warenwetbesluit/hygiëne/van/levensmiddelen/BWBR0018823/README.md).   
2.  De goedkeuring van 19 februari 2008/Nr. VGP/VV 2831951, van de Hygiënecode voor Kleine instellingen (subtitel: Hygiënecode voor Kleine instellingen in de branches Jeugdzorg, Welzijn & Maatschappelijke Dienstverlening en Kinderopvang), versie december 2007, wordt ingetrokken.   

### Artikel  2  

Dit besluit treedt in werking met ingang van 1 juli 2012.  
Dit besluit zal in de Staatscourant worden geplaatst.  

De 
Minister van Volksgezondheid, Welzijn en Sport,
E.I.Schippers   

<meta http-equiv='Content-Type' content='text/html; charset=utf-8' />

##Besluit inzake het verzoek tot goedkeuring van het besluit van Provinciale Staten van Limburg van 3 oktober 2003, tot aanpassing van de reglementen van de toekomstige waterschappen Peel en Maasvallei en Roer en Overmaas

De Staatssecretaris van Verkeer en Waterstaat,  
Gelet op [artikel 5 van de Waterschapswet](../../../../../../../../wet/waterschapswet/BWBR0005108/README.md);

Gelet op haar besluit van 3 juli 2003 met kenmerk HDJZ/WAT/2003-1415 tot onder meer goedkeuring van de reglementen van de toekomstige waterschappen Roer en Overmaas en Peel en Maasvallei, met uitzondering van de gedeelten die betrekking hebben op de samenstelling van het algemeen bestuur, aan welke gedeelten bij dat besluit goedkeuring is onthouden;

Gezien het ontvangen verzoek van Gedeputeerde Staten van Limburg van 10 oktober 2003, nr. 2003/44406, tot goedkeuring van het besluit van Provinciale Staten van Limburg van 3 oktober 2003 tot aanpassing van de reglementen van de toekomstige waterschappen Peel en Maasvallei en Roer en Overmaas op het punt ven de samenstelling van het algemeen bestuur;
Besluit:     Goed te keuren het besluit van de Staten van de provincie Limburg van 3 oktober 2003, tot: 

I. Vaststelling van de gewijzigde reglementen van de waterschappen Peel en Maasvallei en Roer en Overmaas.  

II. Bepaling omtrent het tijdstip van inwerkingtreden van dit besluit.       

De 
Staatssecretaris van Verkeer en Waterstaat
M.H.Schultz van Haegen    

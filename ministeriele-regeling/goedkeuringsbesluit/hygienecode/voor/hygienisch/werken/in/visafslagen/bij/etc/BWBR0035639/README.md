<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 9 oktober 2014, 655835-125055-VGP, houdende goedkeuring van de hygiënecode voor hygiënisch werken in visafslagen bij het sorteren en verwerken van visserijproducten

De Minister van Volksgezondheid, Welzijn en Sport,  
Gelezen het verzoek van het Nationaal overlegorgaan voor de visafslagen van 1 juli 2014, per email ingediend;

Gelet op artikel 4, tweede en vijfde lid, van het Warenwetbesluit hygiëne van levensmiddelen;

Gehoord het advies van de Nederlandse Voedsel- en Warenautoriteit van 28 juli 2014 met kenmerk NVWA/2014/6739;
Besluit:    

### Artikel  1  
Treedt in werking per 01-01-2015 

De hygiënecode voor hygiënisch werken in visafslagen bij het sorteren en verwerken van visserijproducten, die per email van 1 juli 2014 door het Nationaal overlegorgaan voor de visafslagen is voorgelegd aan de Minister van Volksgezondheid, Welzijn en Sport, wordt goedgekeurd als hygiënecode, bedoeld in artikel 4, tweede lid, van het Warenwetbesluit hygiëne van levensmiddelen. 

### Artikel  2  
Treedt in werking per 01-01-2015 

Dit besluit treedt in werking met ingang van 1 januari 2015. 
Dit besluit zal in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

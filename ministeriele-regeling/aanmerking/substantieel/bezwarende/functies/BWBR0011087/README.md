<meta http-equiv='Content-Type' content='text/html; charset=utf-8' />

##Aanmerking substantieel bezwarende functies

De Minister van Binnenlandse Zaken en Koninkrijksrelaties,  
Gelet op artikel 97, eerste lid, van het Algemeen Rijksambtenarenreglement,
Besluit:    

### Artikel  1  

1.  Als substantieel bezwarend volgens categorie A, bedoeld in artikel 97, tweede lid van het Algemeen Rijksambtenarenreglement zijn de volgende functies aangemerkt: 

a. bij het Ministerie van Veiligheid en Justitie: 

1° binnen de inrichtingen van de dienst Justitiële Inrichtingen: 

(plaatsvervangend) vestigingsdirecteur danwel (plaatsvervangend) locatiedirecteur;  

afdelingshoofd, waaronder mede begrepen teamleider/hoofd beveiliging, hoofd groepsleiding, hoofd transportgeleider, hoofd beveiliging, hoofd veiligheid en hoofd sociotherapeutisch medewerker;  

inrichtingswerker, waaronder mede begrepen (assistent-) penitentiair inrichtingswerker, penitentiair open inrichtingswerker, jeugdwerkinrichtingswerker, medewerker dagdetentie, (assistent-) groepsleider, sociotherapeutisch medewerker, vreemdelingenbegeleider, forensisch begeleider;  

beveiligingsbeambte, waaronder mede begrepen bewaarder/portier, bewaarder complexbeveiliging, ambtenaar inwendige dienst en transportgeleider;  

werkplaatschef, waaronder mede begrepen senior arbeidstherapeutisch medewerker;  

arbeidsmedewerker, waaronder mede begrepen werkmeester arbeid en arbeidstherapeutisch medewerker;  

verpleegkundige;  

badmeester;  

leraar;  

instructeur lichamelijke opvoeding;  

kok;    

2° Nederlands Forensisch Instituut: 

assistent Pathologie;      

b. bij het Ministerie van Infrastructuur en Milieu: 

1° dienstkring Waddenzee Oost bij de directie Noord-Nederland van het Directoraat-Generaal Rijkswaterstaat: 

rayonmedewerker;  

kantonnier Landaanwinningswerken;  

rayonopzichter;    

2° directie Noordzee van het Directoraat-Generaal Rijkswaterstaat: 

gezagvoerder;  

stuurman;  

scheepswerktuigkundige;  

bootsman;  

geïntegreerd scheepsgezel op een betonningsvaartuig;  

officier aan boord van de zeegaande onderzoeksvaartuigen;  

dekpersoneel aan boord van de zeegaande onderzoeksvaartuigen;    

3° Inlichtingen- en Opsporingsdienst van de Inspectie Leefomgeving en Transport:   

– rechercheur;    

c. bij het Ministerie van Volksgezondheid, Welzijn en Sport, binnen de rijksinstelling voor gesloten jeugdzorg Almata en de rijksinstelling voor gesloten jeugdzorg De Lindenhorst: (plaatsvervangend) unitdirecteur, waaronder mede begrepen plaatsvervangend-, adjunct- en locatiedirecteur; 

– afdelingshoofd, waaronder mede begrepen hoofdbewaarder, teamleider, teamleider/hoofd beveiliging, paviljoenshoofd, hoofd groepsleider, hoofd algemene dienst, hoofd transportgeleider, hoofd beveiliging, dienstgeleider en hoofd sociotherapeutisch medewerker;  

– inrichtingswerker, waaronder mede begrepen (assistent-) penitentiair inrichtingswerker, penitentiair open inrichtingswerker, jeugdwerkinrichtingswerker, medewerker dagdetentie, (assistent-)groepsleider, sociotherapeutisch medewerker, vreemdelingenbegeleider, forensisch begeleider;  

– beveiligingsbeambte, waaronder mede begrepen bewaarder/portier, bewaarder complexbeveiliging, gestichtswacht, beambte in algemene dienst, medewerker inwendige dienst en transportgeleider;  

– werkplaatschef, waaronder mede begrepen senior arbeidstherapeutisch medewerker;  

– arbeidsmedewerker, waaronder mede begrepen werkmeester arbeid en arbeidstherapeutisch medewerker;  

– verpleegkundige;  

– badmeester;  

– leraar;  

– instructeur lichamelijke opvoeding;  

– kok.       
2.  Tevens zijn als substantieel bezwarend volgens categorie A, bedoeld in artikel 97, eerste lid van het Algemeen Rijksambtenarenreglement aangemerkt de functies bij de Algemene Inlichtingen- en Veiligheidsdienst van het Ministerie van Binnenlandse Zaken en Koninkrijksrelaties, die daartoe afzonderlijk zijn aangewezen.   

### Artikel  2  

Als substantieel bezwarend volgens categorie B, bedoeld in artikel 97, derde lid, van het Algemeen Rijksambtenarenreglement zijn de volgende functies aangemerkt: 

a. bij het Ministerie van Infrastructuur en Milieu: 

1° Divisie Luchtvaart van de Inspectie Verkeer en Waterstaat: 

hoofd afdeling Vliegzaken;  

hoofd cluster Toezicht en Operatie van de unit Operaties en Vervoer;  

inspecteur-vlieger bij het cluster Toezicht en Operatie van de unit Operaties en Vervoer;  

testvlieger bij het cluster Techniek van de unit Luchtvaartuigen;    

2° dienstkring Waddenzee Oost bij de directie Noord-Nederland van het Directoraat-Generaal Rijkswaterstaat: 

medewerker Metingen;  

hulpkantonnier Landaanwinningswerken;    

3° Directoraat-Generaal Rijkswaterstaat: 

natte verkeersleider.        

### Artikel  3  

Deze regeling treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 januari 2000.  

### Artikel  4  

Deze regeling wordt aangehaald als: Regeling aanmerking substantieel bezwarende functies.  
Dit besluit zal met de toelichting in de Staatscourant worden geplaatst.   

De 
Minister van Binnenlandse Zaken en Koninkrijksrelaties, 
A.Peper    

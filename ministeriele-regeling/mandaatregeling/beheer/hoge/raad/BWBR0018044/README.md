<meta http-equiv='Content-Type' content='text/html; charset=utf-8' />

##Regeling van de Minister van Justitie van 21 februari 2005, nr. 5277102/804, houdende verlening van mandaat, volmacht en machtiging aan de directeur bedrijfsvoering van de Hoge Raad der Nederlanden (Mandaatregeling beheer Hoge Raad)

De Minister van Justitie,  
Gelet op de [artikelen 10:3](../../../../../../wet/algemene/wet/bestuursrecht/BWBR0005537/README.md), [10:9, eerste lid](../../../../../../wet/algemene/wet/bestuursrecht/BWBR0005537/README.md), en [10:12 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md), [32, vierde lid, van de Comptabiliteitswet 2001](../../../../../../wet/comptabiliteitswet/2001/BWBR0013891/README.md) en [artikel 4, eerste lid, onderdeel b, van het algemeen Rijksambtenarenreglement](../../../../../../AMvB/algemeen/rijksambtenarenreglement/BWBR0001950/README.md);
Besluit:    

### Artikel  1  

In deze regeling wordt verstaan onder: 

a. de beheersorganisatie: de beheersorganisatie, bedoeld in [artikel 2 van de Organisatieregeling beheer Hoge Raad](../../../../../../ministeriele-regeling/organisatieregeling/beheer/hoge/raad/BWBR0018045/README.md);  

b. mandaat: de bevoegdheid om in naam van de Minister van Justitie besluiten te nemen;  

c. volmacht: de bevoegdheid om in naam van de Minister van Justitie privaatrechtelijke rechtshandelingen te verrichten;  

d. machtiging: de bevoegdheid om in naam van de Minister van Justitie handelingen te verrichten die noch een besluit, noch een privaatrechtelijke rechtshandeling zijn.    

### Artikel  2  

1.  Aan de directeur bedrijfsvoering van de Hoge Raad wordt mandaat, volmacht en machtiging verleend ten aanzien van de aangelegenheden die het beheer van de Hoge Raad betreffen.   
2.  De directeur bedrijfsvoering wordt toegestaan de machtiging voor de behandeling van klachten door te geven aan de griffier van de Hoge Raad.   

### Artikel  3  

1.  De directeur bedrijfsvoering van de Hoge Raad wordt aangewezen als hoofd van dienst in de zin van [artikel 4, eerste lid, onderdeel b, van het Algemeen Rijksambtenarenreglement](../../../../../../AMvB/algemeen/rijksambtenarenreglement/BWBR0001950/README.md) ten aanzien van de bij de beheerorganisatie werkzame ambtenaren.   
2.  Aan de Minister van Justitie blijft voorbehouden de bevoegdheid om beslissingen te nemen met rechtspositionele gevolgen ten aanzien van niet-rechterlijke ambtenaren op managementfuncties van schaal 14 en hoger.   

### Artikel  4  

De Mandaatregeling beheer rechterlijke organisatie en landelijke diensten wordt ingetrokken.  

### Artikel  5  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst en werkt terug tot en met 1 januari 2002.  

### Artikel  6  

Deze regeling wordt aangehaald als: Mandaatregeling beheer Hoge Raad.  
Deze regeling zal in de Staatscourant worden geplaatst.   

Den Haag 
21 februari 2005    

De 
Minister van Justitie, 
J.P.H.Donner    

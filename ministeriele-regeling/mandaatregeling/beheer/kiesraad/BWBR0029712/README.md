<meta http-equiv='Content-Type' content='text/html; charset=utf-8' />

##Mandaatregeling beheer Kiesraad

De Minister van Binnenlandse Zaken en Koninkrijksrelaties,  
Gelet op de [artikelen 10:3](../../../../../wet/algemene/wet/bestuursrecht/BWBR0005537/README.md), [10:9, eerste lid](../../../../../wet/algemene/wet/bestuursrecht/BWBR0005537/README.md), en [10:12 van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md), [artikel 32, vierde lid, van de Comptabiliteitswet 2001](../../../../../wet/comptabiliteitswet/2001/BWBR0013891/README.md), [artikel 4, eerste lid, onderdeel b, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), de [Organisatieregeling beheer Kiesraad](../../../../../ministeriele-regeling/organisatieregeling/beheer/kiesraad/BWBR0029711/README.md), het [Mandaatbesluit BZK 2009](../../../../../ministeriele-regeling/mandaatbesluit/bzk/2009/BWBR0027413/README.md) en het [Organisatiebesluit BZK 2009](../../../../../ministeriele-regeling/organisatiebesluit/bzk/2009/BWBR0027412/README.md);
Besluit:    

### Artikel  1  

In deze regeling wordt verstaan onder: 

a.  *secretariaat:* het secretariaat als bedoeld in [artikel 1 van de Organisatieregeling beheer Kiesraad](../../../../../ministeriele-regeling/organisatieregeling/beheer/kiesraad/BWBR0029711/README.md);  

b.  *mandaat:* de bevoegdheid om in naam van de minister van Binnenlandse Zaken en Koninkrijksrelaties besluiten te nemen;  

c.  *volmacht:* de bevoegdheid om in naam van de Minister van Binnenlandse Zaken en Koninkrijksrelaties privaatrechtelijke rechtshandelingen te verrichten;  

d.  *machtiging:* de bevoegdheid om in naam van de Minister van Binnenlandse Zaken en Koninkrijksrelaties handelingen te verrichten die noch een besluit noch een privaatrechtelijke rechtshandeling zijn.   

### Artikel  2  

1.  Aan de voorzitter van de Kiesraad wordt mandaat, volmacht en machtiging verleend ten aanzien van de aangelegenheden die het beheer van de Kiesraad betreffen.   
2.  De voorzitter wordt toegestaan mandaat, volmacht en machtiging ten behoeve van het uitoefenen van de dagelijkse leiding over het secretariaat door te geven aan de secretaris-directeur. De voorzitter kan bepalen of en onder welke voorwaarden de secretaris-directeur mandaat, volmacht en machtiging kan doorgeven aan ambtenaren van de Kiesraad.  

### Artikel  3  

1.  De voorzitter van de Kiesraad wordt aangewezen als hoofd van dienst in de zin van [artikel 4, eerste lid, onderdeel b, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md) ten aanzien van de bij het secretariaat werkzame ambtenaren.   
2.  Aan de minister van Binnenlandse Zaken en Koninkrijksrelaties blijft voorbehouden de bevoegdheid om, na overleg met de voorzitter van de Kiesraad, beslissingen te nemen met rechtspositionele gevolgen ten aanzien van ambtenaren van het secretariaat, bezoldigd in salarisschaal 14 of hoger.  

### Artikel  5  

Wijzigt het Organisatiebesluit BZK 2009. 

### Artikel  6  

Wijzigt het Mandaatbesluit BZK 2009. 

### Artikel  7  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1Â januari 2011. 

### Artikel  8  

Deze regeling wordt aangehaald als: Mandaatregeling beheer Kiesraad. 
Deze regeling zal met de toelichting in de Staatscourant worden geplaatst.   

Den Haag 
23 februari 2011   

De 
minister van Binnenlandse Zaken en Koninkrijksrelaties, 
J.P.H. Donner     

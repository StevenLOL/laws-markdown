<meta http-equiv='Content-Type' content='text/html; charset=utf-8' />

##Regeling van de directeur-generaal Rechtspleging en Rechtshandhaving van het Ministerie van Veiligheid en Justitie van 3 augustus 2012, nr 287000, houdende verlening van ondermandaat en het doorgegeven van volmacht en machtiging ten aanzien van beheeraangelegenheden op het terrein van het openbaar ministerie aan het College van procureurs-generaal (Mandaatbesluit beheer openbaar ministerie 2012)

De directeur-generaal Rechtspleging en Rechtshandhaving van het Ministerie van Veiligheid en Justitie,  
Gelet op artikel 42, eerste lid van de Organisatieregeling Ministerie van Veiligheid en Justitie 2011, artikel 3, tweede en derde lid van de Mandaatregeling Ministerie van Veiligheid en Justitie 2011 en artikel 4, eerste lid, onderdeel b, van het Algemeen Rijksambtenarenreglement;
Besluit:    

### Artikel  1  

Van het ingevolge artikel 1 van de Mandaatregeling hoofden clusters Ministerie van Veiligheid en Justitie 2012 aan de directeur-generaal Rechtspleging en Rechtshandhaving verleende ondermandaat wordt ten aanzien van de aangelegenheden die het beheer van het openbaar ministerie betreffen ondermandaat verleend aan het College van procureurs-generaal. 

### Artikel  2  

Het College van procureurs-generaal wordt aangewezen als hoofd van dienst in de zin van artikel 4, eerste lid, onderdeel b, van het Algemeen Rijksambtenarenreglement ten aanzien van bij het openbaar ministerie werkzame ambtenaren, niet zijnde rechterlijke ambtenaren. 

### Artikel  3  

Het College van procureurs-generaal wordt aangewezen als bevoegd om het ondermandaat inzake het nemen van besluiten inzake financieel beheer en het nemen van rechtspositionele besluiten verder dan één hiërarchisch niveau door te geven. 

### Artikel  4  

De Mandaatregeling beheer openbaar ministerie wordt ingetrokken. 

### Artikel  5  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 juli 2011. 

### Artikel  6  

Deze regeling wordt aangehaald als: Mandaatbesluit beheer openbaar ministerie 2012. 
Deze regeling zal met de toelichting in de Staatscourant worden geplaatst.   

Den Haag 
3 augustus 2012   

De 
Minister van Veiligheid en Justitie, namens deze: 
G.N. Roes,  
directeur-generaal Rechtspleging en Rechtshandhaving.    

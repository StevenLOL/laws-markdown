<meta http-equiv='Content-Type' content='text/html; charset=utf-8' />

##Mandaatregeling Defensie Wet vervoer gevaarlijke stoffen 2010

De Staatssecretaris van Defensie,  Besluit:    

### Artikel  1  

1.  Mandaat en machtiging worden verleend aan: 

a. de voorzitter van de defensie veiligheidsraad gevaarlijke stoffen ten aanzien van het verlenen van ontheffing of vrijstelling als bedoeld in [artikel 8, tweede lid, van de Wet vervoer gevaarlijke stoffen](../../../../../../../../../wet/wet/vervoer/gevaarlijke/stoffen/BWBR0007606/README.md);  

b. de commandant der strijdkrachten ten aanzien van het indienen van verzoeken als bedoeld in [artikel 23, eerste lid, onderdeel a, en derde lid van de Wet vervoer gevaarlijke stoffen](../../../../../../../../../wet/wet/vervoer/gevaarlijke/stoffen/BWBR0007606/README.md);  

c. de commandant van de explosieven opruimingsdienst defensie ten aanzien van het indienen van verzoeken als bedoeld in [artikel 23, eerste lid, onderdeel b, van de Wet vervoer gevaarlijke stoffen](../../../../../../../../../wet/wet/vervoer/gevaarlijke/stoffen/BWBR0007606/README.md);  

d. het hoofd van de sectie militaire commissie gevaarlijke stoffen ten aanzien van: 

1°. het namens de Minister van Defensie optreden als erkende instantie als bedoeld in artikel 1 juncto artikel 2 van [bijlage 3 van de Regeling vervoer over land van gevaarlijke stoffen](../../../../../../../../../ministeriele-regeling/regeling/vervoer/over/land/van/gevaarlijke/stoffen/BWBR0010054/README.md) en de [Regeling vervoer over de spoorweg van gevaarlijke stoffen](../../../../../../../../../ministeriele-regeling/regeling/vervoer/over/de/spoorweg/van/gevaarlijke/stoffen/BWBR0010053/README.md);  

2°. het namens de Minister van Defensie optreden als bevoegde autoriteit als bedoeld in artikel 2 juncto artikel 3 van [bijlage 4 van de Regeling vervoer over de binnenwateren van gevaarlijke stoffen](../../../../../../../../../ministeriele-regeling/regeling/vervoer/over/de/binnenwateren/van/gevaarlijke/stoffen/BWBR0010115/README.md).       
2.  Bij afwezigheid of verhindering van de functionaris, bedoeld in het eerste lid, treedt een door die functionaris schriftelijk aangewezen plaatsvervanger voor de duur van de afwezigheid of verhindering in diens plaats.  

### Artikel  2  

Inzake het verlenen van ontheffingen of vrijstellingen als bedoeld in artikel 1 van deze regeling wordt de defensie veiligheidsraad gevaarlijke stoffen vooraf geïnformeerd. 

### Artikel  3  

Bij de uitoefening van de machtiging respectievelijk het mandaat, bedoeld in artikel 1 van deze regeling, brengt de functionaris, bedoeld in artikel 1 van deze regeling, in de ondertekening van stukken die op basis hiervan worden ondertekend, de machtiging respectievelijk het mandaat tot uitdrukking door het opnemen van de volgende formule: DE STAATSSECRETARIS VAN DEFENSIE voor deze, Aanduiding van de functie Handtekening Naam en voorzover van toepassing de militaire rang 

### Artikel  4  

De [Mandaatregeling Defensie Wet vervoer gevaarlijke stoffen](../../../../../../../../../ministeriele-regeling/mandaatregeling/defensie/wet/vervoer/gevaarlijke/stoffen/BWBR0016879/README.md) van 18 juni 2004, nr. C/2004004124 (Stcrt. 2004, nr. 123), wordt ingetrokken. 

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. 
Deze regeling zal met de toelichting worden geplaatst in de Staatscourant en de serie ministeriële publicaties.   

’s-Gravenhage 
20 april 2010   

De 
Staatssecretaris van Defensie, 
J.G. de Vries     

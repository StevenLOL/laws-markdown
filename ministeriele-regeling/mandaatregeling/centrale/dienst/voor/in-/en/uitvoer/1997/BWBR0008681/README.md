<meta http-equiv='Content-Type' content='text/html; charset=utf-8' />

##Mandaatregeling Centrale Dienst voor In- en Uitvoer 1997

De Minister van Financiën,  
Gelet op het [Besluit financieel verkeer strategische goederen 1996](../../../../../../../../../../AMvB/besluit/financieel/verkeer/strategische/goederen/1996/BWBR0008298/README.md),
Besluit:    

### Artikel  1  

In deze regeling wordt verstaan onder: *Minister:* de Minister van Financiën; *Inspecteur:* de voorzitter van het managementteam van de Belastingdienst/Douane Noord; *Besluit:* Besluit financieel verkeer strategische goederen 1996.  

### Artikel  2  

Vergunningen als bedoeld in artikel 1 van het Besluit worden namens de Minister verleend door de Inspecteur.  

### Artikel  3  

1.  De Inspecteur kan namens de Minister: 

a. aan een vergunning voorschriften verbinden of een vergunning onder beperkingen verlenen;  

b. een door hem ingevolge het bepaalde in het vorige artikel verleende vergunning op de voet van [artikel 6, vierde lid, van de Wet financiële betrekkingen buitenland 1994](../../../../../../../../../../wet/wet/financiële/betrekkingen/buitenland/1994/BWBR0006547/README.md) intrekken.     
2.  Uit de vergunning dient te blijken dat deze namens de Minister is verleend.   

### Artikel  4  

De Inspecteur is gehouden bij de toepassing van het bepaalde in de artikelen 2 en 3 de aanwijzingen van de Minister op te volgen.  

### Artikel  5  

De Mandaatbeschikking Centrale Dienst In- en Uitvoer 1981 wordt ingetrokken.  

### Artikel  6  

Deze regeling wordt aangehaald als: Mandaatregeling Centrale Dienst voor In- en Uitvoer 1997.  

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

De 
Minister van Financiën, 
G.Zalm    

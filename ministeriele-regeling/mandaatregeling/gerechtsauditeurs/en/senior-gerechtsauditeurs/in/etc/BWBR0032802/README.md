<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 18 januari 2013, kenmerk 224555, houdende verlening van mandaat inzake benoeming van gerechtsauditeurs in tijdelijke dienst en senior-gerechtsauditeurs in tijdelijke dienst (mandaatregeling Raad voor de Rechtspraak gerechtsauditeurs in tijdelijke dienst)

De Minister van Veiligheid en Justitie,  
Gelet op [artikel 10:3, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

De Raad voor de rechtspraak is bevoegd om namens de Minister van Veiligheid en Justitie de volgende hem toekomende bevoegdheden uit te oefenen: 

a. de benoeming in tijdelijke dienst in het ambt van senior-gerechtsauditeur en gerechtsauditeur bij een rechtbank of gerechtshof, de Centrale Raad van Beroep of College van Beroep voor bedrijfsleven op grond van [artikel 2, zesde lid, van de Wet rechtspositie rechterlijke ambtenaren](../../../../../../../../wet/wet/rechtspositie/rechterlijke/ambtenaren/BWBR0008365/README.md), [artikel 4, tweede lid, Beroepswet](../../../../../../../../wet/beroepswet/BWBR0002170/README.md) onderscheidenlijk [artikel 5, tweede lid, Wet bestuursrechtspraak bedrijfsorganisatie](../../../../../../../../wet/wet/bestuursrechtspraak/bedrijfsorganisatie/BWBR0002144/README.md);  

b. het stellen van voorwaarden aan de benoeming, bedoeld onder a, op grond van [artikel 2c, tweede tot en met vijfde lid, van het Besluit rechtspositie rechterlijke ambtenaren](../../../../../../../../AMvB/besluit/rechtspositie/rechterlijke/ambtenaren/BWBR0006530/README.md).   

### Artikel  2  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  3  

Deze regeling wordt aangehaald als: Mandaatregeling gerechtsauditeurs en senior-gerechtsauditeurs in tijdelijke dienst. 
Deze regeling zal met de toelichting in de Staatscourant worden geplaatst.   

’s-Gravenhage 
18 januari 2013   

De 
Minister van Veiligheid en Justitie, 
I.W. Opstelten     

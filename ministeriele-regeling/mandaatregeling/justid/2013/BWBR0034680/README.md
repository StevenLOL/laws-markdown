<meta http-equiv='Content-Type' content='text/html; charset=utf-8' />

##Regeling van de algemene directeur van de Justitiële Informatiedienst van het Ministerie van Veiligheid en Justitie van 12 december 2013, nr. Alg/5267, houdende verlening van ondermandaat en het doorgeven van volmacht en machtiging aan onder de algemeen directeur ressorterende ambtenaren (Mandaatregeling Justid 2013)

De algemene directeur van de Justitiële Informatiedienst,  
Gelet op [artikel 3 van de Mandaatregeling Ministerie van Veiligheid en Justitie 2011](../../../../../ministeriele-regeling/mandaatregeling/ministerie/van/veiligheid/en/justitie/2011/BWBR0030842/README.md), [artikel 4, eerste lid, onderdeel b, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md) en [artikel 22, vierde lid, van de Comptabiliteitswet 2001](../../../../../wet/comptabiliteitswet/2001/BWBR0013891/README.md);
Besluit:    

### Artikel  1  

Van het ingevolge [artikel 1 van de Mandaatregeling DGRR Ministerie van Veiligheid en Justitie 2013](../../../../../ministeriele-regeling/mandaatregeling/dgrr/ministerie/van/veiligheid/en/justitie/2013/BWBR0034037/README.md) aan de algemene directeur Justitiële Informatiedienst verleende ondermandaat wordt ten aanzien van de aangelegenheden die hun dienstonderdeel betreffen ondermandaat verleend aan: 

a. de directeur Strategie en Middelen;  

b. de directeur Operatie;  

c. de directeur Technologie.   

### Artikel  2  

Als hoofd van dienst in de zin van [artikel 4, eerste lid, onderdeel b, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md) ten aanzien van de onder hen ressorterende ambtenaren, worden aangewezen de ambtenaren, genoemd in kolom 1 van bijlage 1 bij deze regeling. 

### Artikel  3  

Als bevoegd om te beschikken over bedragen voor het aangaan van verplichtingen en voor het verrichten van uitgaven, worden aangewezen de ambtenaren, genoemd in kolom 1 van bijlage 2 bij deze regeling voor zover het betreft de bedragen, genoemd in kolom 2 van die bijlage. 

### Artikel  4  

Aan de algemene directeur blijft voorbehouden de bevoegdheid tot inhuur van interim-management, organisatie- en formatieadvies, communicatieadvies en beleidsadvies. 

### Artikel  5  

De Mandaatregeling CIOT, PIDS en afdelingshoofd Justitiële Documentatie JustID Veiligheid en Justitie wordt ingetrokken.

### Artikel  6  

Deze regeling treedt in werking met ingang van de dag na dagtekening van de Staatscourant waarin zij wordt geplaatst. Bijlage 1 en 2 bij dit besluit ligt bij de Justitiële Informatiedienst ter inzage. 

### Artikel  7  

Deze regeling wordt aangehaald als: Mandaatregeling Justid 2013. 
Deze regeling zal met de toelichting in de Staatscourant worden geplaatst.  

De algemene directeur van de Justitiële Informatiedienst van het Ministerie van Veiligheid en Justitie, 
J.J. Wiltvank    

###Bijlage 1 

Ligt ter inzage bij de Justitiële Informatiedienst.

###Bijlage 2 

Ligt ter inzage bij de Justitiële Informatiedienst.

<meta http-equiv='Content-Type' content='text/html; charset=utf-8' />

##Regeling van de Minister van Justitie van 13 december 2006, nr. 5457714/06/HW, houdende verlening van mandaat, volmacht en machtiging aan de Minister van Binnenlandse Zaken en Koninkrijksrelaties betreffende de algemene leiding, de organisatie en het beheer van het meldpunt ongebruikelijke transacties (Mandaatregeling meldpunt ongebruikelijke transacties)

De Minister van Justitie,  
Gelet op de [artikelen 10:3](../../../../../../wet/algemene/wet/bestuursrecht/BWBR0005537/README.md), [10:4, eerste lid](../../../../../../wet/algemene/wet/bestuursrecht/BWBR0005537/README.md), [10:9, eerste lid](../../../../../../wet/algemene/wet/bestuursrecht/BWBR0005537/README.md), en [10:12 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In deze regeling wordt verstaan onder: 

a. *FIU-Nederland:* Financial Intelligence Unit Nederland, de organisatie van het Meldpunt ongebruikelijke transacties, bedoeld in [artikel 12, eerste lid, van de Wet ter voorkoming van witwassen en financieren van terrorisme](../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md).  

b. ambtenaren behorend tot het Klpd: de ambtenaren behorend tot het Korps landelijke politiediensten, alsmede de ambtenaren behorend tot FIU-Nederland.    

### Artikel  2  

1.  Aan de Minister van Binnenlandse Zaken en Koninkrijksrelaties wordt mandaat, volmacht en machtiging verleend ten aanzien van de algemene leiding, de organisatie en het beheer van het meldpunt, bedoeld in [artikel 12, derde lid, van de Wet ter voorkoming van witwassen en financieren van terrorisme](../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md).   
2.  De Minister van Binnenlandse Zaken en Koninkrijksrelaties wordt toegestaan ondermandaat te verlenen en de volmacht en machtiging door te geven aan onder hem ressorterende ambtenaren of ambtenaren behorend tot het Klpd. De verlening van ondermandaat en de doorgifte van volmacht en machtiging geschiedt schriftelijk en wordt aan de Minister van Justitie en de Minister van FinanciÃ«n ter kennis gebracht.   

### Artikel  3  

De regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  4  

De regeling wordt aangehaald als: Mandaatregeling meldpunt ongebruikelijke transacties.  
Deze regeling zal met de toelichting in de Staatscourant worden geplaatst.   

Den Haag 
13 december 2006   

De 
Minister van Justitie, 
E.M.H.Hirsch Ballin   

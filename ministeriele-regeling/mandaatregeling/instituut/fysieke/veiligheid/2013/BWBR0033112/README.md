<meta http-equiv='Content-Type' content='text/html; charset=utf-8' />

##Regeling van de Minister van Veiligheid en Justitie van 19 maart 2013, nr. 363701, houdende verlening van mandaat aan de directeur en de voorzitter van het bestuur van het IFV in verband met het nemen van besluiten op basis de Algemene wet erkenning EG-beroepskwalificaties (Mandaatregeling Instituut Fysieke Veiligheid 2013)

De Minister van Veiligheid en Justitie,  
Gelet op [artikel 10:5 van de Algemene Wet Bestuursrecht](../../../../../../../wet/algemene/wet/bestuursrecht/BWBR0005537/README.md);
Besluit:     
### Hoofdstuk  1  

####EG-verklaringen

### Artikel  1  

De directeur van het Instituut Fysieke Veiligheid, genoemd in [artikel 68, tweede lid, van de Wet veiligheidsregio’s](../../../../../../../wet/wet/veiligheidsregio's/BWBR0027466/README.md), is bevoegd om namens de Minister van Veiligheid en Justitie voor brandweerpersoneel besluiten te nemen als bedoeld in de [artikelen 5, eerste lid](../../../../../../../wet/algemene/wet/erkenning/eg-beroepskwalificaties/BWBR0023066/README.md), [6](../../../../../../../wet/algemene/wet/erkenning/eg-beroepskwalificaties/BWBR0023066/README.md) en [11, eerste lid, van de Algemene wet erkenning EG-beroepskwalificaties](../../../../../../../wet/algemene/wet/erkenning/eg-beroepskwalificaties/BWBR0023066/README.md) en de bevoegdheden uit te oefenen, bedoeld in de [artikelen 4](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md), [5](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md) en [6 van de Regeling erkenning EG-beroepskwalificaties brandweerpersoneel](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md). 

### Artikel  2  

De voorzitter van het bestuur van het Instituut Fysieke Veiligheid, genoemd in [artikel 67, eerste lid, van de Wet veiligheidsregio’s](../../../../../../../wet/wet/veiligheidsregio's/BWBR0027466/README.md), is bevoegd om namens de Minister van Veiligheid en Justitie voor het brandweerpersoneel besluiten te nemen betreffende bezwaarschriften op besluiten als bedoeld in artikel 1. 

### Artikel  3  

Afschriften van besluiten als bedoeld in de artikelen 1 en 2, worden verstuurd naar de directeur Weerbaarheidsverhoging van de Nationaal Coördinator Terrorismebestrijding en Veiligheid van het ministerie van Veiligheid en Justitie. 

### Hoofdstuk  2  

####Aanwijzingsbevoegdheid

### Artikel  4  

De directeur Weerbaarheidsverhoging van de Nationaal Coördinator Terrorismebestrijding en Veiligheid van het ministerie van Veiligheid en Justitie kan de nodige aanwijzingen geven bij het uitoefenen van de bevoegdheden, bedoeld in de artikelen 1 en 2. 

### Hoofdstuk  3  

####Slotbepalingen

### Artikel  5  

Het [Mandaatbesluit Nederlands bureau brandweerexamens 2008](../../../../../../../ministeriele-regeling/mandaatbesluit/nederlands/bureau/brandweerexamens/2008/BWBR0024163/README.md) wordt ingetrokken. 

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot 1 januari 2013. 

### Artikel  7  

Deze regeling wordt aangehaald als: Mandaatregeling Instituut Fysieke Veiligheid 2013. 
Deze regeling zal met de toelichting in de Staatscourant worden geplaatst.   

De 
Minister van Veiligheid en Justitie, 
I.W. Opstelten     

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 19 december 2008 nr. UAW/2008/35482, houdende de inrichting van de directie Uitvoeringstaken Arbeidsvoorwaardenwetgeving, alsmede doorverlening van vertegenwoordigingsbevoegdheden van de directeur Uitvoeringstaken Arbeidsvoorwaardenwetgeving (Organisatie-, mandaat- en volmachtbesluit Uitvoeringstaken Arbeidsvoorwaardenwetgeving 2009)

De Minister van Sociale Zaken en Werkgelegenheid,  
Gelet op de [artikelen 3, eerste lid, onderdeel k](../../../../../../../../ministeriele-regeling/organisatie-/mandaat-/en/volmachtbesluit/directeur-generaal/werk/2009/BWBR0024965/README.md), en [11 van het Organisatie-, mandaat- en volmachtbesluit directeur-generaal Werk 2009](../../../../../../../../ministeriele-regeling/organisatie-/mandaat-/en/volmachtbesluit/directeur-generaal/werk/2009/BWBR0024965/README.md);
Besluit:     
### §  1  

####Algemeen

### Artikel  1  

In deze regeling en de daarop berustende bepalingen wordt verstaan onder directie Uitvoeringstaken Arbeidsvoorwaardenwetgeving: de directie Uitvoeringstaken Arbeidsvoorwaardenwetgeving van het ministerie. 

### §  2  

####Organisatie en taken

### Artikel  2  

De directie Uitvoeringstaken Arbeidsvoorwaardenwetgeving bestaat uit de volgende afdelingen: 

a. de afdeling Cao Onderzoek en Beleidsinformatie;  

b. de afdeling Registratie, Beheer en Informatie;  

c. de afdeling Collectieve Arbeidsvoorwaarden.   

### Artikel  3  

Het hoofd van de afdeling Cao Onderzoek en Beleidsinformatie is verantwoordelijk voor: 

a. Het instellen van onderzoeken naar ontwikkelingen met betrekking tot collectieve arbeidsovereenkomsten;  

b. Het genereren van beleidsinformatie ten aanzien van de overige uitvoeringstaken die tot de taak van de directie behoren.   

### Artikel  4  

1.  Het hoofd van de afdeling Registratie, Beheer en Informatie is verantwoordelijk voor: 

a. het registreren van collectieve arbeidsovereenkomsten als bedoeld in [artikel 4 van de Wet op de loonvorming](../../../../../../../../wet/wet/op/de/loonvorming/BWBR0002698/README.md);  

b. de registratie van verzoeken om algemeen verbindendverklaring als bedoeld in de [Wet op het algemeen verbindend en het onverbindendverklaren van bepalingen van collectieve arbeidsovereenkomsten](../../../../../../../../wet/wet/op/het/algemeen/verbindend/en/het/onverbindend/verklaren/van/etc/BWBR0001987/README.md);  

c. de registratie van verzoeken tot verplichtstelling van bedrijfstakpensioenfondsen en beroepspensioenfondsen als bedoeld in de [Wet verplichte deelneming in een bedrijfstakpensioenfonds 2000](../../../../../../../../wet/wet/verplichte/deelneming/in/een/bedrijfstakpensioenfonds/2000/BWBR0012092/README.md), respectievelijk de [Wet verplichte beroepspensioenregeling](../../../../../../../../wet/wet/verplichte/beroepspensioenregeling/BWBR0018831/README.md);  

d. het innemen van meldingen als bedoeld in de [Wet melding collectief ontslag](../../../../../../../../wet/wet/melding/collectief/ontslag/BWBR0003026/README.md);  

e. de telefonische informatieverstrekking als mede de inname van verzoeken om toepassing van de ontheffing als bedoeld in [artikel 8, derde lid Buitengewoon Besluit Arbeidsverhoudingen 1945](../../../../../../../../KB/buitengewoon/besluit/arbeidsverhoudingen/1945/BWBR0002014/README.md).     
2.  Het hoofd van de afdeling Registratie, Beheer en Informatie is voorts verantwoordelijk voor alle interne processen betreffende de bedrijfsvoering van de Directie Uitvoeringstaken Arbeidsvoorwaardenwetgeving, waaronder de management-, administratieve-, secretariële-, personele-, en financiële ondersteuning, automatisering, managementinformatievoorziening en huisvesting.  

### Artikel  5  

Het hoofd van de afdeling Collectieve Arbeidsvoorwaarden is verantwoordelijk voor: 

a. het behandelen van aanvragen om bepalingen van collectieve arbeidsovereenkomsten algemeen verbindend of onverbindend te verklaren;  

b. de informatieverstrekking omtrent de ontwikkelingen in afzonderlijke collectieve arbeidsovereenkomsten;  

c. het behandelen van aanvragen om vaststelling van een regeling als bedoeld in [artikel 6, eerste lid, van de Wet op de loonvorming](../../../../../../../../wet/wet/op/de/loonvorming/BWBR0002698/README.md);  

d. het behandelen van aanvragen voor het verplichtstellen van bedrijfstakpensioenfondsen als bedoeld in de [Wet verplichte deelneming in een bedrijfstakpensioenfonds 2000](../../../../../../../../wet/wet/verplichte/deelneming/in/een/bedrijfstakpensioenfonds/2000/BWBR0012092/README.md) danwel tot wijziging, intrekking of gedeeltelijke intrekking of ontheffing van ingevolge [die wet](../../../../../../../../wet/wet/verplichte/deelneming/in/een/bedrijfstakpensioenfonds/2000/BWBR0012092/README.md) verplicht gestelde bedrijfstakpensioenfondsen alsmede het behandelen van aanvragen om individuele vrijstellingen;  

e. het behandelen van aanvragen voor het verplichtstellen van beroepspensioenregelingen als bedoeld in de [Wet verplichte beroepspensioenregeling](../../../../../../../../wet/wet/verplichte/beroepspensioenregeling/BWBR0018831/README.md), alsmede de afgifte van verklaringen van geen bezwaar ingevolge deze wet;  

f. het periodieke toetsen van gegevens betreffende de representativiteit van contractpartijen van verplicht gestelde bedrijfstakpensioenfondsen;  

g. het behandelen van verzoeken om toepassing van de ontheffing als bedoeld in [artikel 8, derde lid, van het Buitengewoon Besluit Arbeidsverhoudingen 1945](../../../../../../../../KB/buitengewoon/besluit/arbeidsverhoudingen/1945/BWBR0002014/README.md);  

h. het behandelen van verzoeken om toepassing van [artikel 6, derde lid, van de Wet melding collectief ontslag](../../../../../../../../wet/wet/melding/collectief/ontslag/BWBR0003026/README.md).   

### §  3  

####Bevoegdheden

### Artikel  6  

Bij afwezigheid of verhindering van de directeur Uitvoeringstaken Arbeidsvoorwaardenwetgeving worden, voor de duur van de afwezigheid of verhindering, diens taken en bevoegdheden waargenomen door het afdelingshoofd dat is aangewezen als plaatsvervangend directeur. 

### Artikel  7  

Aan de hoofden van de afdelingen wordt mandaat en machtiging verleend met betrekking tot het nemen van besluiten over en het vaststellen en ondertekenen van stukken die betrekking hebben op de personeelsaangelegenheden ten behoeve van de eigen organisatie eenheid, voor zover het betreft: 

a. het opmaken, niet zijnde vaststellen, van een beoordeling van medewerkers;  

b. het houden van manager-medewerker gesprekken;  

c. verlof van medewerkers;  

d. kleine beloningen, niet zijnde gratificaties, onder gelijktijdige mededeling daarvan aan de directeur.   

### Artikel  8  

Aan de hoofden van de afdelingen wordt mandaat en machtiging verleend met betrekking tot: 

a. het afdoen van informatieve brieven die betrekking hebben op de taken van de eigen organisatorische eenheid;  

b. het paraferen van stukken waar de directie Uitvoeringstaken Arbeidsvoorwaardenwetgeving geen voortouw in heeft, met uitzondering van stukken waarvan gelet op het belang daarvan redelijkerwijs vermoed kan worden dat deze door de directeur Uitvoeringstaken Arbeidsvoorwaardenwetgeving afgedaan moeten worden.   

### Artikel  9  

Het hoofd van de afdeling Registratie, Beheer en Informatie is gevolmachtigd tot het verrichten van de volgende privaatrechtelijke rechtshandelingen: 

a. het aangaan van overeenkomsten met betrekking tot het inhuren van uitzendkrachten ten behoeve van de directie Uitvoeringstaken Arbeidsvoorwaardenwetgeving na instemming van de directeur-Generaal;  

b. het aangaan van overeenkomsten voor het opleiden van medewerkers van de directie Uitvoeringstaken Arbeidsvoorwaardenwetgeving welke voortvloeien uit het vastgestelde opleidingsplan van de directie Uitvoeringstaken Arbeidsvoorwaardenwetgeving;  

c. het afsluiten van koopovereenkomsten met betrekking tot kantoorbenodigdheden, reisbescheiden en waardebonnen ten behoeve van de directie Uitvoeringstaken Arbeidsvoorwaardenwetgeving met een waarde van ten hoogste € 5.000,– per overeenkomst.   

### Artikel  10  

Doorverlening van bevoegdheden is slechts toegestaan na voorafgaande schriftelijk toestemming van de directeur Uitvoeringstaken Arbeidsvoorwaardenwetgeving. 

### §  4  

####Slotbepalingen

### Artikel  11  

1.  Deze regeling treedt in werking op de tweede dag na de dagtekening van de Staatscourant waarin zij is geplaatst en werkt terug tot en met 1 januari 2009.   
2.  Deze regeling wordt aangehaald als: Organisatie-, mandaat- en volmachtbesluit Uitvoeringstaken Arbeidsvoorwaardenwetgeving 2009.  
Deze regeling zal in de Staatscourant worden geplaatst.   

Den Haag 
19 december 2008   

De 
Minister van Sociale Zaken en Werkgelegenheid, namens deze: de 
directeur Uitvoeringstaken Arbeidsvoorwaardenwetgeving, 
M.H.M. van der Goes     

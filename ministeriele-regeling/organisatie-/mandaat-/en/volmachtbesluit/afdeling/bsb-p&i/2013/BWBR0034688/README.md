<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 13 januari 2014, 2013-0000182433, houdende de inrichting van de afdeling Bedrijfsvoering, secretariaat en begroting-P&I, alsmede doorverlening van vertegenwoordigingsbevoegdheden van het hoofd van de afdeling Bedrijfsvoering, secretariaat en begroting-P&I (Organisatie-, mandaat- en volmachtbesluit afdeling BSB-P&I 2013)

De Minister van Sociale Zaken en Werkgelegenheid,  
Gelet op [artikel 3, eerste lid, onderdeel k, en derde lid](../../../../../../../../../ministeriele-regeling/organisatie-/mandaat-/en/volmachtbesluit/directeur-generaal/participatie/etc/BWBR0024972/README.md), en[ artikel 10, van het Organisatie-, mandaat- en volmachtbesluit directeur-generaal Participatie en Inkomenswaarborg 2009](../../../../../../../../../ministeriele-regeling/organisatie-/mandaat-/en/volmachtbesluit/directeur-generaal/participatie/etc/BWBR0024972/README.md);
Besluit:     
### §  1  

####Algemeen

### Artikel  1  

In deze regeling en de daarop berustende bepalingen wordt verstaan onder: 

a.  *BSB-P&I:* de afdeling Bedrijfsvoering, secretariaat en begroting-P&I van het ministerie;  

b.  *teamleider van het Team secretariaat-P&I:* de functionaris die rechtstreeks ressorteert onder het hoofd van de afdeling Bedrijfsvoering, secretariaat en begroting-P&I.   

### §  2  

####Organisatie en taken

### Artikel  2  

Onder BSB-P&I ressorteert een apart organisatieonderdeel Team secretariaat-P&I. 

### Artikel  3  

De teamleider van het Team secretariaat-P&I is verantwoordelijk voor de managementondersteuning van de directeur-generaal en de onder de directeur-generaal ressorterende organisatieonderdelen. 

### §  3  

####Bevoegdheden ten behoeve van de directeur-generaal en de onder de directeur-generaal ressorterende organisatieonderdelen

### Artikel  4  

Aan de teamleider van het Team secretariaat-P&I wordt mandaat en machtiging verleend met betrekking tot: 

a. het afdoen van informatieve brieven, die betrekking hebben op de taken van BSB-P&I;  

b. het paraferen van stukken waar BSB-P&I geen voortouw in heeft, met uitzondering van stukken waarvan gelet op het belang daarvan redelijkerwijs vermoed kan worden dat deze door het hoofd van BSB-P&I afgedaan moeten worden.   

### Artikel  5  

1.  De aangewezen beleidsmedewerker van de afdeling Ouderen, Onderzoek en Grensoverschrijdende sociale zekerheid van de directie Inkomensverzekeringen en -voorzieningen is gevolmachtigd om reisbescheiden te bestellen met een waarde van ten hoogste € 5.000,– per bestelling. Bij afwezigheid of verhindering van de aangewezen beleidsmedewerker wordt, voor de duur van de afwezigheid of verhindering, deze bevoegdheid waargenomen door de aangewezen managementondersteuner van het Team secretariaat-P&I.   
2.  De aangewezen medewerkers facilitair management van het Team secretariaat-P&I zijn gevolmachtigd om kantoorartikelen te bestellen met een waarde van ten hoogste € 1.000,– per bestelling.   
3.  De managementondersteuners van het Team secretariaat-P&I zijn gevolmachtigd om attenties te bestellen met een waarde van ten hoogste € 200,– per bestelling.  

### Artikel  6  

Doorverlening van bevoegdheden is slechts toegestaan na voorafgaande schriftelijk toestemming van het hoofd van BSB-P&I. 

### Artikel  7  

Bij afwezigheid of verhindering van het hoofd van BSB-P&I worden, voor de duur van de afwezigheid of verhindering, diens taken en bevoegdheden waargenomen door een aangewezen medewerker of de teamleider van het Team secretariaat-P&I. 

### §  4  

####Aanvullende bevoegdheden ten behoeve van BSB-P&I

### Artikel  8  

Aan de teamleider van het Team secretariaat-P&I wordt mandaat en machtiging verleend met betrekking tot het nemen van besluiten over en het vaststellen en ondertekenen van stukken die betrekking hebben op de personeelsaangelegenheden ten behoeve van BSB-P&I,voor zover het betreft: 

a. het opmaken, niet zijnde vaststellen, van een beoordeling van medewerkers;  

b. het houden van manager-medewerker gesprekken;  

c. verlof van medewerkers;  

d. kleine beloningen, niet zijnde gratificaties, onder gelijktijdige mededeling daarvan aan het hoofd van BSB-P&I.   

### §  5  

####Slotbepalingen

### Artikel  9  

1.  Deze regeling treedt in werking met ingang van de eerste dag na de dagtekening van de Staatscourant waarin zij wordt geplaatst, en werkt terug tot en met 1 augustus 2013.   
2.  Deze regeling wordt aangehaald als: Organisatie-, mandaat- en volmachtbesluit afdeling BSB-P&I 2013.  
Deze regeling zal met de toelichting in de Staatscourant worden geplaatst.   

Den Haag 
13 januari 2014   

De 
Minister van Sociale Zaken en Werkgelegenheid, namens deze: 
C. van der Spek,  
Afdelingshoofd.    

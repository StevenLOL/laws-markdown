<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 9 december 2008, nr. AM/SBO/08/34261, houdende de inrichting van de directie Re-integratie en Participatie; alsmede doorverlening van vertegenwoordigingsbevoegdheden van de directeur Re-integratie en Participatie (Organisatie-, mandaat- en volmachtbesluit directie Re-integratie en Participatie)

De Minister van Sociale Zaken en Werkgelegenheid,  
Gelet op de [artikelen 3, eerste lid, onderdeel k](../../../../../../../../../../ministeriele-regeling/organisatie-/mandaat-/en/volmachtbesluit/directeur-generaal/participatie/etc/BWBR0024972/README.md), en [10 van het Organisatie-, mandaat- en volmachtbesluit directoraat-generaal Participatie en Inkomenswaarborg 2009](../../../../../../../../../../ministeriele-regeling/organisatie-/mandaat-/en/volmachtbesluit/directeur-generaal/participatie/etc/BWBR0024972/README.md);
Besluit:     
### §  1  

####Algemeen

### Artikel  1  

In deze regeling en de daarop berustende bepalingen wordt verstaan onder directie Re-integratie en Participatie: de directie Re-integratie en Participatie van het ministerie.  

### §  2  

####Organisatie en taken afdelingen

### Artikel  2  

De directie Re-integratie en Participatie bestaat uit de volgende afdelingen: 

a. de afdeling Analyse en Visieontwikkeling;  

b. de afdeling Re-integratie Algemeen;  

c. de afdeling Re-integratie Specifiek en Activering;  

d. de afdeling Re-integratie personen met arbeidsbeperking;  

e. de projectafdeling Cultuuromslag Wajong;  

f. de afdeling Begroting en Bedrijfsvoering.    

### Artikel  3  

Het hoofd van de afdeling Analyse en Visieontwikkeling is verantwoordelijk voor: 

a. het coördineren van onderzoek;  

b. het opstellen van strategische onderzoeksagenda en het analyseren van beleidsinformatie;  

c. het uitvoeren van strategische verkenningen re-integratie- en participatiebeleid;  

d. het ontwikkelen en onderhouden van de visie op re-integratie (helikopterview);  

e. het verbeteren van het functioneren van de keten en transparantie van de re-integratiemarkt;  

f. de accounthouder samenhangend re-integratie- en participatiebeleid;  

g. het optimaliseren van de inrichting en presentatie SZW;  

h. de begroting en het jaarverslag;  

i. het ontwikkelen en meten van prestatie-indicatoren.    

### Artikel  4  

Het hoofd van de afdeling Re-integratie Algemeen is verantwoordelijk voor: 

a. het ontwikkelen en onderhouden van het samenhangend re-integratie instrumentarium gemeenten en UWV;  

b. de beleidsontwikkeling bemiddeling integrale benadering in LWI's;  

c. de beleidsontwikkeling en totstandkoming werkgeversbenadering, regionaal arbeidsmarktbeleid, participatiebudget, maatwerk.    

### Artikel  5  

Het hoofd van de afdeling Re-integratie Specifiek en Activering is verantwoordelijk voor: 

a. de beleidsontwikkeling gericht op het vergroten van de arbeids- en maatschappelijke participatie van voornamelijk de zogenaamde – naar aard en omstandigheden – kwetsbare groepen;  

b. hiertoe in het bijzonder te rekenen de beleidsontwikkeling gericht op armoedebestrijding, de beleidsontwikkeling gericht op het reduceren van huishoudens met problematische schulden, de beleidsontwikkeling gericht op participatie van ouderen, de beleidsontwikkeling gericht op participatie van (probleem)jongeren, de beleidsontwikkeling gericht op participatie van etnische minderheden, waaronder vluchtelingen, de beleidsontwikkeling gericht op bevordering van ondernemerschap vanuit een uitkeringssituatie;  

c. de beleidsontwikkeling gericht op het bevorderen van een meer integrale en samenhangende dienstverlening aan de burger;  

d. de uitvoering van de met de beschreven beleidsontwikkeling verband houdende projecten;  

e. de inbreng vanuit SZW in het project Campussen, dat onder verantwoordelijkheid van de Minister van Jeugd en Gezin wordt uitgevoerd.    

### Artikel  6  

Het hoofd van de afdeling Re-integratie personen met arbeidsbeperking is verantwoordelijk voor: 

a. alle beleidsontwikkeling gericht op het vergroten van de participatie van personen met arbeidsbeperking;  

b. ontwikkelen en onderhouden van een samenhangend en effectief pakket aan instrumenten gericht op de participatie van bovengenoemde doelgroep.    

### Artikel  7  

Het hoofd van de projectafdeling Cultuuromslag Wajong is verantwoordelijk voor: 

a. het stimuleren van een cultuuromslag bij Wajongers en hun ouders, werkgevers en werknemers en uitvoerende professionals die met Wajongers werken in onderwijs, zorg en werk;  

b. het programma wordt ontwikkeld en uitgevoerd in nauwe samenwerking met de overige ontwikkelingen op het gebied van de [Wajong](../../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md).    

### Artikel  8  

Het hoofd van de afdeling Begroting en Bedrijfsvoering is verantwoordelijk voor: 

a. alle interne bedrijfsvoeringsprocessen van de directie Re-integratie en Participatie, waaronder de management-, administratieve-, secretariële-, personele- en financiële ondersteuning, automatisering en huisvesting;  

b. het aanleveren van managementinformatie ten behoeve van het management van de directie Re-integratie en Participatie;  

c. de planning- en controlcyclus van de directie Re-integratie en Participatie;  

d. de voorbereiding en bewaking van managementafspraken binnen de directie Re-integratie en Participatie;  

e. een goede afstemming met de tweedelijns bedrijfsvoering die centraal voor het gehele ministerie gevoerd wordt;  

f. de begrotingscyclus;  

g. het financieel beheer;  

h. de secretariële ondersteuning van de directie Re-integratie en Participatie;  

i. de ondersteuning van de DG Participatie en Inkomenswaarborg op het gebied van personeel en materieel.    

### §  3  

####Bevoegdheden

### Artikel  9  

Aan het hoofd van de afdeling Begroting en Bedrijfsvoering wordt mandaat en machtiging verleend met betrekking tot het nemen van besluiten over en het vaststellen en ondertekenen van stukken die betrekking hebben op de verantwoordelijkheden, bedoeld in artikel 8 onderdeel a.  

### Artikel  10  

Aan de hoofden van de afdelingen wordt mandaat en machtiging verleend met betrekking tot het nemen van besluiten over en het vaststellen en ondertekenen van stukken die betrekking hebben op de personeelsaangelegenheden ten behoeve van de eigen organisatorische eenheid, voor zover het betreft: 

a. het opmaken, niet zijnde vaststellen, van een beoordeling van medewerkers;  

b. het houden van manager-medewerker gesprekken;  

c. verlof van medewerkers;  

d. het afdoen van reisdeclaraties;  

e. kleine beloningen, niet zijnde gratificaties, onder gelijktijdige mededeling daarvan aan de directeur Re-integratie en Participatie.    

### Artikel  11  

Aan de hoofden van de afdelingen wordt mandaat en machtiging verleend met betrekking tot: 

a. het afdoen van informatieve brieven, die betrekking hebben op de taken van de eigen organisatorische eenheid;  

b. het paraferen van stukken waar de directie Re-integratie en Participatie geen voortouw in heeft, met uitzondering van stukken waarvan gelet op het belang daarvan redelijkerwijs vermoed kan worden dat deze door de directeur Re-integratie en Participatie afgedaan moeten worden.    

### Artikel  12  

Het hoofd van de afdelingBegroting en Bedrijfsvoering is gevolmachtigd tot het verrichten van de volgende privaatrechtelijke rechtshandelingen ten behoeve van de directie Re-integratie en Participatie: 

a. het aangaan van overeenkomsten met betrekking tot de levering van goederen en diensten op basis van een door de directie Bedrijfsvoering afgesloten raamovereenkomst;  

b. het afsluiten van koop-, huur- en lease-overeenkomsten voor de directie Re-integratie en Participatie met een waarde van ten hoogste € 10.000,– per overeenkomst;  

c. het aangaan van overeenkomsten voor het opleiden van medewerkers van de directie Re-integratie en Participatie welke voortvloeien uit het vastgestelde opleidingsplan van de directie Re-integratie en Participatie.    

### Artikel  13  

De managementassistente van de directeur is gevolmachtigd tot het aangaan van overeenkomsten met betrekking tot de levering van kantoorbenodigdheden en reisbescheiden ten behoeve van de directie Re-integratie en Participatie met een waarde van ten hoogste € 1.500,– per overeenkomst.  

### §  4  

####Slotbepalingen

### Artikel  14  

Doorverlening van bevoegdheden door afdelingshoofden is slechts toegestaan na voorafgaande schriftelijke toestemming van de directeur Re-integratie en Participatie.  

### Artikel  15  

Bij afwezigheid van de directeur Re-integratie en Participatie worden, voor de duur van de afwezigheid of verhindering, diens taken en bevoegdheden waargenomen door het afdelingshoofd dat is aangewezen als de plaatsvervangende directeur.  

### Artikel  16  

1.  Deze regeling treedt in werking met ingang van 1 januari 2009.   
2.  Deze regeling wordt aangehaald als: Organisatie-, mandaat- en volmachtbesluit Re-integratie en Participatie 2009.   
Deze regeling zal in de Staatscourant worden geplaatst.   

Den Haag 
9 december 2008   

De 
Minister van Sociale Zaken en Werkgelegenheid, namens deze: de 
directeur Re-integratie en Participatie, 
P.G.Lugtenburg   

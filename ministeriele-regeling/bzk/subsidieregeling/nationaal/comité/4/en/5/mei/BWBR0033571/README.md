<meta http-equiv='Content-Type' content='text/html; charset=utf-8' />

##Regeling van de Minister van Binnenlandse Zaken en Koninkrijksrelaties van 10 juni 2013, nr. 2013-0000329548, houdende regels voor de subsidiëring van de Stichting Nationaal Comité 4 en 5 mei (BZK Subsidieregeling Nationaal Comité 4 en 5 mei)

De Minister van Binnenlandse Zaken en Koninkrijksrelaties,  
Gelet op de [artikelen 3, eerste lid](../../../../../../../../../../wet/wet/overige/bzk-subsidies/BWBR0019756/README.md), en [4, eerste lid, onderdeel f, van de Kaderwet overige BZK-subsidies](../../../../../../../../../../wet/wet/overige/bzk-subsidies/BWBR0019756/README.md) en de [artikelen 11, tweede lid](../../../../../../../../../../AMvB/kaderbesluit/bzk-subsidies/BWBR0033530/README.md), [18, eerste lid](../../../../../../../../../../AMvB/kaderbesluit/bzk-subsidies/BWBR0033530/README.md), [22, vierde lid](../../../../../../../../../../AMvB/kaderbesluit/bzk-subsidies/BWBR0033530/README.md), en [24, vijfde lid, van het Kaderbesluit BZK-subsidies](../../../../../../../../../../AMvB/kaderbesluit/bzk-subsidies/BWBR0033530/README.md);
Besluit:     
### §  1  

####Algemene bepalingen

### Artikel  1  

In deze regeling wordt verstaan onder: 

a.  *minister:* Minister van Binnenlandse Zaken en Koninkrijksrelaties;  

b.  *stichting:* Stichting Nationaal Comité 4 en 5 mei.   

### Artikel  2  

1.  De minister verstrekt aan de stichting een subsidie met het oog op de organisatie van nationale herdenkingen en vieringen op 4 en 5 mei en de uitvoering van educatie- en erfgoedprojecten.   
2.  De subsidie wordt per boekjaar verstrekt. Het boekjaar is gelijk aan het kalenderjaar.  

### Artikel  3  

Op de subsidie, bedoeld in artikel 2, zijn de bepalingen van het [Kaderbesluit BZK-subsidies](../../../../../../../../../../AMvB/kaderbesluit/bzk-subsidies/BWBR0033530/README.md) inzake een subsidie lager dan € 25.000 van toepassing. 

### Artikel  4  

De subsidie, bedoeld in artikel 2, bedraagt ten hoogste het bedrag dat uit de begroting van het Ministerie van Binnenlandse Zaken en Koninkrijksrelaties blijkt. 

### §  2  

####De subsidieverlening

### Artikel  5  

De stichting dient de aanvraag tot subsidieverlening uiterlijk in op 1 oktober voorafgaand aan het kalenderjaar waarop de subsidie betrekking heeft. 

### §  3  

####De subsidievaststelling

### Artikel  6  

In afwijking van [artikel 24, eerste lid, onderdeel b, van het Kaderbesluit BZK-subsidies](../../../../../../../../../../AMvB/kaderbesluit/bzk-subsidies/BWBR0033530/README.md) hoeft de aanvraag tot subsidievaststelling niet vergezeld te gaan van een controleverklaring. 

### §  4  

####Overgangs- en slotbepalingen

### Artikel  7  

Een subsidie die aan de stichting is verleend op grond van de begroting van het Ministerie van Binnenlandse Zaken en Koninkrijksrelaties wordt aangemerkt als een subsidie, verleend krachtens deze regeling. 

### Artikel  8  

Deze regeling treedt in werking met ingang van 1 juli 2013 en vervalt met ingang van 1 januari 2017. 

### Artikel  9  

Deze regeling wordt aangehaald als: BZK Subsidieregeling Nationaal Comité 4 en 5 mei. 
Deze regeling zal met de toelichting in de Staatscourant worden geplaatst.   

’s-Gravenhage 
10 juni 2013   

De 
Minister van Binnenlandse Zaken en Koninkrijksrelaties, 
R.H.A. Plasterk     

<meta http-equiv='Content-Type' content='text/html; charset=utf-8' />

##Regels spreiding en behoefte Regionale Instellingen voor Beschermende Woonvormen 

De Minister van Volksgezondheid, Welzijn en Sport;  
Gelet op [artikel 8b, onder b, van de Algemene Wet Bijzondere Ziektekosten](../../../../../../../../../../../wet/algemene/wet/bijzondere/ziektekosten/BWBR0002614/README.md) en op [artikel 1, tweede lid, onder b, van het Besluit aanwijzing inrichtingen Wet ziekenhuisvoorzieningen](../../../../../../../../../../../AMvB/besluit/aanwijzing/inrichtingen/wet/ziekenhuisvoorzieningen/BWBR0003257/README.md),
Besluit:     

### Artikel  1  

In deze regeling wordt verstaan onder: 

a.  regionale instelling voor beschermd wonen: een instelling die zorg verleent als bedoeld in [artikel 20c van het Besluit zorgaanspraken bijzondere ziektekostenverzekering](../../../../../../../../../../../AMvB/besluit/zorgaanspraken/bijzondere/ziektekostenverzekering/BWBR0005283/README.md); 

b.  beschermd wonen: zorg als bedoeld in [artikel 20c van het Besluit zorgaanspraken bijzondere ziektekostenverzekering](../../../../../../../../../../../AMvB/besluit/zorgaanspraken/bijzondere/ziektekostenverzekering/BWBR0005283/README.md); 

c.  WZV-regio: een gezondheidsregio als bedoeld in de beleidsregels op grond van [artikel 3, eerste lid, van de Wet ziekenhuisvoorzieningen](../../../../../../../../../../../wet/wet/ziekenhuisvoorzieningen/BWBR0002753/README.md).   

### Artikel  2  

Voor de toelating van regionale instellingen voor beschermd wonen geldt als voorschrift inzake spreiding en behoefte dat het maximum aantal plaatsen beschermd wonen, exclusief de thans als zodanig toegelaten landelijke functies, per [WZV](../../../../../../../../../../../wet/wet/ziekenhuisvoorzieningen/BWBR0002753/README.md)-regio 0,46 per 1000 inwoners bedraagt, behoudens voor zover de behoefte aantoonbaar groter is.  

### Artikel  3  

De regeling van 16 december 1985, Stcrt. 1985, 249 tot aanwijzing van de Regionale Instellingen voor Beschermende Woonvormen als inrichting als bedoeld in [artikel 1, eerste lid, van de Wet ziekenhuisvoorzieningen](../../../../../../../../../../../wet/wet/ziekenhuisvoorzieningen/BWBR0002753/README.md), wordt ingetrokken.  

### Artikel  4  

Het in artikel 2 genoemde voorschrift geldt niet ten aanzien van de aanvraag om een toelating door een regionale instelling voor beschermd wonen die in het bezit is van een verklaring op grond van [artikel 7 van de Wet ziekenhuisvoorzieningen](../../../../../../../../../../../wet/wet/ziekenhuisvoorzieningen/BWBR0002753/README.md).  

### Artikel  5  

Deze regeling treedt in werking met ingang van 1 januari 2001. 
Deze regeling wordt met de toelichting in de Staatscourant geplaatst.   

De 
Minister  van Volksgezondheid, Welzijn en Sport, 
E.  Borst-Eilers      

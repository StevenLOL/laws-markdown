<meta http-equiv='Content-Type' content='text/html; charset=utf-8' />

##Invoeringsregeling accijns

De Staatssecretaris van Financiën,  
Gelet op de [artikelen 7, derde lid](../../../../wet/algemene/wet/inzake/rijksbelastingen/BWBR0002320/README.md), en [19, tweede lid, onderdeel a, van de Algemene wet inzake rijksbelastingen](../../../../wet/algemene/wet/inzake/rijksbelastingen/BWBR0002320/README.md) 1964 (Stb. 1959, 301) en de artikelen XXVIII, derde lid, en XXXIII van de [Invoeringswet Wet op de accijns](../../../../wet/invoeringswet/wet/op/de/accijns/BWBR0005346/README.md) (Stb. 1991, 740);
Besluit:    

### Artikel  I  

Wijzigt de Uitvoeringsbeschikking [Algemene wet inzake rijksbelastingen](../../../../wet/algemene/wet/inzake/rijksbelastingen/BWBR0002320/README.md) 1964 

### Artikel  II  

De in artikel I, onderdeel C, bedoelde bijlage van deze regeling ligt ter inzage bij de Directie Wetgeving Verbruiksbelastingen van het Ministerie van Financiën. 

### Artikel  III  

1.  De teruggaaf als bedoeld in artikel XXVIII, [eerste lid](../../../../wet/invoeringswet/wet/op/de/accijns/BWBR0005346/README.md), van de [Invoeringswet Wet op de accijns](../../../../wet/invoeringswet/wet/op/de/accijns/BWBR0005346/README.md) (Stb. 1991, 740) van accijns voor als overige alcoholhoudende produkten aan te merken parfumerieën, toiletartikelen en kosmetische produkten bedraagt: 

a.voor after shave-lotion, eau de toilette, parfum en eau de cologne: f 750 per hl;

b.voor toniserende lotion, after shavebalsem, after shavecrème en andere kosmetische balsem en crème: f 200 per hl;

c.voor nagellak en voor overige parfumerieën, toiletartikelen en kosmetische produkten: f 80 per hl.   
2.  Het verzoek om teruggaaf van accijns als bedoeld in artikel XXVIII, [eerste lid](../../../../wet/invoeringswet/wet/op/de/accijns/BWBR0005346/README.md), van de [Invoeringswet Wet op de accijns](../../../../wet/invoeringswet/wet/op/de/accijns/BWBR0005346/README.md) wordt uiterlijk 7 januari 1992 bij de inspecteur ingediend.   
3.  In het verzoek worden vermeld: 

a. de naam, het adres en de aard van het bedrijf van de belanghebbende; 

b. een nauwkeurige aanduiding van de plaats of plaatsen waar de accijnsgoederen zich bevinden; 

c. de soort en de hoeveelheid accijnsgoederen per plaats; 

d. het bedrag van de teruggaaf waarop aanspraak wordt gemaakt.   

### Artikel  IV  

De navolgende ministeriële regelingen worden ingetrokken: 

1º.  De Beschikking accijns van bier (Stcrt. 1963, 132); 

2º.De Beschikking accijns van alcoholhoudende stoffen (Stcrt. 1963, 137);

3º. De Beschikking accijns van tabaksfabrikaten (Stcrt. 1964, 123); 

4º. De Beschikking accijns van suiker (Stcrt. 1964, 254); 

5º. De Beschikking accijns van minerale oliën (Stcrt. 1965, 247); 

6º. De Beschikking aflopend krediet voor de accijns van alcoholhoudende stoffen (Stcrt. 1967, 213); 

7º. De Beschikking administratieve controle uitslag tot verbruik van alcohol (Stcrt. 1969, 107); 

8º. De Beschikking accijns van alcoholvrije dranken (Stcrt. 1971, 249); 

9º. De Beschikking administratieve controle uitslag alcoholhoudende stoffen-I (Stcrt. 1974, 32); 

10º. De Regeling loodgehalte lichte olie (Stcrt. 1991, 128).  

### Artikel  V  

Deze regeling treedt in werking met ingang van 1 januari 1992. Deze regeling kan worden aangehaald als Invoeringsregeling accijns. 

De 
Staatssecretaris van Financiën, 

Namens deze,

De 
Directeur-Generaal voor Fiscale Zaken, 
D.E. Witteveen    

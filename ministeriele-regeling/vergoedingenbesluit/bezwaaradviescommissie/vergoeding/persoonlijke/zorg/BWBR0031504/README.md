<meta http-equiv='Content-Type' content='text/html; charset=utf-8' />

##Besluit van de Staatssecretaris van Volksgezondheid, Welzijn en Sport van 16 april 2012, houdende vaststelling van de vergoedingen van de bezwaaradviescommissie vergoeding persoonlijke zorg

De Staatssecretaris van Volksgezondheid, Welzijn en Sport,  
Gelet op [artikel 2, eerste lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

1.  Aan de voorzitter van de bezwaaradviescommissie vergoeding persoonlijke zorg, ingesteld bij het Instellingsbesluit bezwaaradviescommissie vergoeding persoonlijke zorg, wordt een vergoeding per vergadering toegekend van € 331,11.   
2.  Aan de overige leden van de in het eerste lid bedoelde commissie, wordt een vergoeding per vergadering toegekend van € 256,–.   
3.  In afwijking van het eerste en tweede lid wordt geen vergoeding verstrekt aan personen die op grond van [artikel 2, derde lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) zijn uitgesloten van een vergoeding.   

### Artikel  2  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst.  

### Artikel  3  

Dit besluit wordt aangehaald als: Vergoedingenbesluit bezwaaradviescommissie vergoeding persoonlijke zorg.  
Dit besluit zal in de Staatscourant worden geplaatst. Een afschrift zal worden gezonden aan de in het besluit genoemde leden.  

De 
Staatssecretaris van Volksgezondheid, Welzijn en Sport, 
M.L.L.E.Veldhuijzen van Zanten-Hyllner   

<meta http-equiv='Content-Type' content='text/html; charset=utf-8' />

##Besluit van de Minister van Economische Zaken van 19 juli 2013, nr. DGETM/MC 13053603, houdende vaststelling van een vergoeding voor de voorzitter en de vicevoorzitter van de Commissie van Aanbestedingsexperts (Vergoedingenbesluit Commissie van Aanbestedingsexperts)

De Minister van Economische Zaken,  
Gelet op [artikel 2, eerste en tweede lid, van de Wet vergoedingen adviescolleges en commissies](../../../../../../wet/wet/vergoedingen/adviescolleges/en/commissies/BWBR0024775/README.md);
Besluit:    

### Artikel  1  

1.  Aan de voorzitter van de Commissie van Aanbestedingsexperts wordt een vaste vergoeding per maand toegekend, waarbij de salarisschaal wordt vastgesteld op schaal 18 trede 10 van [bijlage B van het Bezoldigingsbesluit burgerlijke rijksambtenaren 1984](../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en de arbeidsduurfactor op 0,420 voor de periode 1 april t/m 30 september 2013 en 0,262 voor de periode 1 oktober 2013 t/m 31 maart 2015.   
2.  Aan de vicevoorzitter van de Commissie van Aanbestedingsexperts wordt een vaste vergoeding per maand toegekend, waarbij de salarisschaal wordt vastgesteld op schaal 16 trede 10 van [bijlage B van het Bezoldigingsbesluit burgerlijke rijksambtenaren 1984](../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en de arbeidsduurfactor op 0,420 voor de periode 1 april t/m 30 september 2013 en 0,262 voor de periode 1 oktober 2013 t/m 31 maart 2015.  

### Artikel  2  

De leden van de commissie ontvangen de maximale reiskostenvergoeding per kilometer, thans vastgesteld op € 0,37 per kilometer, zoals opgenomen in [artikel 2 van de Reisregeling binnenland](../../../../../../ministeriele-regeling/reisregeling/binnenland/BWBR0005912/README.md). Indien de leden gebruik maken van het openbaar vervoer, ontvangen zij een vergoeding op grond van [artikel 6 van het Reisbesluit binnenland](../../../../../../AMvB/reisbesluit/binnenland/BWBR0005889/README.md). 

### Artikel  3  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 april 2013. 

### Artikel  4  

Dit besluit wordt aangehaald als: Vergoedingenbesluit Commissie van Aanbestedingsexperts. 
Dit besluit zal in de Staatscourant worden geplaatst.  

De 
Minister van Economische Zaken, namens deze: 
J.P. Hoogeveen,  
waarnemend secretaris-generaal.    

<meta http-equiv='Content-Type' content='text/html; charset=utf-8' />

##Besluit houdende vaststelling van een vergoeding voor de voorzitter, de vicevoorzitter en het lid van de Commissie van Aanbestedingsexperts (Vergoedingenbesluit Commissie van Aanbestedingsexperts)

De Minister van Economische Zaken,  
Gelet op artikel 2, eerste en tweede lid, van de Wet vergoedingen adviescolleges en commissies;
Besluit:    

### Artikel  1  

1.  Aan de voorzitter van de Commissie van Aanbestedingsexperts wordt een vaste vergoeding per maand toegekend, waarbij de salarisschaal wordt vastgesteld op schaal 18 trede 10 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,262 voor de periode 1 april 2015 tot 1 januari 2016.   
2.  Aan de vicevoorzitter van de Commissie van Aanbestedingsexperts wordt een vaste vergoeding per maand toegekend, waarbij de salarisschaal wordt vastgesteld op schaal 16 trede 10 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,262 voor de periode 1 april 2015 tot 1 januari 2016.   
3.  Aan het lid van de Commissie van Aanbestedingsexperts wordt een vaste vergoeding per maand toegekend, waarbij de salarisschaal wordt vastgesteld op schaal 16 trede 10 van bijlage B van het Bezoldigingsbesluit burgerlijke rijksambtenaren 1984 en de arbeidsduurfactor op 0,262 voor de periode 1 april 2015 tot 1 januari 2016.  

### Artikel  2  

De leden van de Commissie van Aanbestedingsexperts ontvangen de maximale reiskostenvergoeding per kilometer, thans vastgesteld op € 0,37 per kilometer, zoals opgenomen in artikel 2 van de Reisregeling binnenland. Indien de leden gebruik maken van het openbaar vervoer, ontvangen zij een vergoeding op grond van artikel 6 van het Reisbesluit binnenland. 

### Artikel  3  

Dit besluit treedt in werking met ingang van 1 april 2015. 

### Artikel  4  

Dit besluit wordt aangehaald als: Vergoedingenbesluit Commissie van Aanbestedingsexperts. 
Dit besluit zal in de Staatscourant worden geplaatst en in afschrift worden gezonden aan betrokkenen.  

De 
Minister van Economische Zaken, namens deze: 
M.R.P.M. Camps  
secretaris-generaal    

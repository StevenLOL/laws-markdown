<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 5 augustus 2013, nr. 413972, houdende toekenning van een vergoeding per vergadering aan de (plaatsvervangende) leden van de klachtencommissie vergunninghouders interlandelijke adoptie (Vergoedingenbesluit klachtencommissie vergunninghouders interlandelijke adoptie 2013)

De Staatssecretaris van Veiligheid en Justitie,  
Gelet op [artikel 2, eerste lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) juncto [artikelen 2](../../../../../../../AMvB/besluit/vergoedingen/adviescolleges/en/commissies/BWBR0025279/README.md) en [3 van het Besluit vergoedingen adviescolleges en commissies](../../../../../../../AMvB/besluit/vergoedingen/adviescolleges/en/commissies/BWBR0025279/README.md);
Besluit:    

### Artikel  1  

In dit besluit wordt verstaan onder de commissie: de klachtencommissie vergunninghouders interlandelijke adoptie. 

### Artikel  2  

1.  Aan de (plaatsvervangend) voorzitter van de commissie wordt een vergoeding per vergadering toegekend van 130% van de vergoeding van de overige leden van de commissie.   
2.  Aan de overige (plaatsvervangend) leden van de commissie wordt een vergoeding per vergadering toegekend van 1,5% van het maximum van salarisschaal 16 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  In afwijking van het eerste en tweede lid wordt geen vergoeding verstrekt aan personen die op grond van [artikel 2, derde lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) zijn uitgesloten van een vergoeding.  

### Artikel  3  

Het Besluit van 18 april 2001, kenmerk Nr. 5092643, inzake de toekenning van vacatiegeld aan de (plaatsvervangend) voorzitter en de (plaatsvervangend) leden van de klachtencommissie vergunninghouders interlandelijke adoptie komt met inwerkingtreding van dit besluit te vervallen. 

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  5  

Dit besluit wordt aangehaald als: Vergoedingenbesluit klachtencommissie vergunninghouders interlandelijke adoptie 2013. 
Dit besluit zal met de toelichting in de Staatscourant worden geplaatst.  

De 
Staatssecretaris van Veiligheid en Justitie, 
F. Teeven     

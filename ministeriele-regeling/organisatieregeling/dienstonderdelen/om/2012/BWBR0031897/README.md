<meta http-equiv='Content-Type' content='text/html; charset=utf-8' />

##Regeling van de directeur-generaal Rechtspleging en Rechtshandhaving van het ministerie van Veiligheid en Justitie van 3 augustus 2012, nr. 286999, houdende de organisatie van de dienstonderdelen bij het openbaar ministerie (Organisatieregeling dienstonderdelen OM 2012)

De directeur-generaal Rechtspleging en Rechtshandhaving van het ministerie van Veiligheid en Justitie,  
Gelet op [artikel 3 tweede lid, van het Coördinatiebesluit organisatie en bedrijfsvoering rijksdienst 2011](../../../../../../KB/coördinatiebesluit/organisatie/en/bedrijfsvoering/rijksdienst/2011/BWBR0029514/README.md);

Gelet op de [artikelen 3](../../../../../../wet/politiewet/1993/BWBR0006299/README.md), [4](../../../../../../wet/politiewet/1993/BWBR0006299/README.md) en [43 van de Politiewet 1993](../../../../../../wet/politiewet/1993/BWBR0006299/README.md);
Besluit:    

### Artikel  1  

####Landelijke diensten

De volgende landelijke diensten ressorteren onder het College van procureurs-generaal: 

a. het bureau ontnemingswetgeving openbaar ministerie (BOOM);  

b. centrale verwerking openbaar ministerie (CVOM);  

c. de dienstverleningsorganisatie openbaar ministerie (DVOM);  

d. de Rijksrecherche.    

### Artikel  2  

####Bureau ontnemingswetgeving openbaar ministerie

Het bureau ontnemingswetgeving openbaar ministerie (BOOM) heeft met betrekking tot de ontneming van wederrechtelijk verkregen voordeel tot taak: 

a. het verlenen van ondersteuning aan de portefeuillehouder van het College van procureurs-generaal;  

b. het verlenen van algemene faciliteiten aan het openbaar ministerie;  

c. het verlenen van zaakondersteuning aan de zaaksofficier;  

d. het verlenen van ondersteuning aan het Centraal Justitieel Incasso Bureau.    

### Artikel  3  

####Centrale verwerking openbaar ministerie

De centrale verwerking openbaar ministerie (CVOM) heeft tot taak: 

a. beslissingen voor te bereiden in het kader van: 

○ de [Wet OM-afdoening](../../../../../../wet/wet/om-afdoening/BWBR0020074/README.md) voor de in [artikel 3.3, onderdelen a en b van het Besluit OM-afdoening](../../../../../../AMvB/besluit/om-afdoening/BWBR0022233/README.md) aangewezen zaken waarin een strafbeschikking is uitgevaardigd conform de [artikelen 257a](../../../../../../wet/wet/van/15/januari/1921/BWBR0001903/README.md), [257b](../../../../../../wet/wet/van/15/januari/1921/BWBR0001903/README.md) en [257ba van het Wetboek van Strafvordering](../../../../../../wet/wet/van/15/januari/1921/BWBR0001903/README.md);  

○ [artikel 70 van de Wet personenvervoer 2000](../../../../../../wet/wet/personenvervoer/2000/BWBR0011470/README.md);  

○ de [artikelen 30](../../../../../../wet/wet/aansprakelijkheidsverzekering/motorrijtuigen/BWBR0002415/README.md) en [34 van de Wet aansprakelijkheidsverzekering motorrijtuigen](../../../../../../wet/wet/aansprakelijkheidsverzekering/motorrijtuigen/BWBR0002415/README.md), de [artikelen 163](../../../../../../wet/wegenverkeerswet/1994/BWBR0006622/README.md) en [164 van de Wegenverkeerswet 1994](../../../../../../wet/wegenverkeerswet/1994/BWBR0006622/README.md);  

○ beroepschriften op grond van de [Wet administratiefrechtelijke handhaving verkeersvoorschriften](../../../../../../wet/wet/mulder/BWBR0004581/README.md) en daaraan gerelateerde verzoeken om stukken al dan niet op grond van de [Wet openbaarheid van bestuur](../../../../../../wet/wet/openbaarheid/van/bestuur/BWBR0005252/README.md), verzoeken op grond van de [Wet dwangsom en beroep bij niet tijdig beslissen](../../../../../../wet/wet/dwangsom/en/beroep/bij/niet/tijdig/beslissen/BWBR0026450/README.md) en het [Besluit proceskosten bestuursrecht](../../../../../../AMvB/besluit/proceskosten/bestuursrecht/BWBR0006358/README.md).  

○ verzoeken op grond van de [Wet openbaarheid van bestuur](../../../../../../wet/wet/openbaarheid/van/bestuur/BWBR0005252/README.md) die niet zijn gerelateerd aan een strafzaak of een zaak op grond van de [Wet administratiefrechtelijke handhaving verkeersvoorschriften](../../../../../../wet/wet/mulder/BWBR0004581/README.md) die in behandeling is bij de CVOM, alsmede de daaraan gerelateerde verzoeken op grond van de [Wet dwangsom en beroep bij niet tijdig beslissen](../../../../../../wet/wet/dwangsom/en/beroep/bij/niet/tijdig/beslissen/BWBR0026450/README.md), klachten en informatieverzoeken op grond van de [Wet justitiële en strafvorderlijke gegevens](../../../../../../wet/wet/justitiële/gegevens/BWBR0014194/README.md) en de [Wet bescherming persoonsgegevens](../../../../../../wet/wet/bescherming/persoonsgegevens/BWBR0011468/README.md).    

b. het namens het openbaar ministerie optreden in een beroepsprocedure op grond van de [Wet administratiefrechtelijke handhaving verkeersvoorschriften](../../../../../../wet/wet/mulder/BWBR0004581/README.md) of een beroepsprocedure met betrekking tot een verzoek om kostenvergoeding op basis van het [Besluit proceskosten bestuursrecht](../../../../../../AMvB/besluit/proceskosten/bestuursrecht/BWBR0006358/README.md).    

### Artikel  4  

####Dienstverleningsorganisatie openbaar ministerie

De dienstverleningsorganisatie openbaar ministerie (DVOM) heeft tot taak: 

a. het verlenen van ondersteuning aan de portefeuillehouder bedrijfsvoering van het College van procureurs-generaal;  

b. het verrichten van de uitvoerende bedrijfsvoeringstaken voor alle onderdelen van het openbaar ministerie, met name op de terreinen van personeel & organisatie, financiën, ICT en facilitair beheer.    

### Artikel  5  

####Rijksrecherche

De Rijksrecherche heeft tot taak het doen van onderzoek in opdracht van het College van procureurs-generaal, naar feiten of gedragingen die mogelijk een strafbaar feit opleveren.  

### Artikel  6  

####Intrekking voorgaande regelingen

De [Organisatieregeling dienstonderdelen OM](../../../../../../ministeriele-regeling/organisatieregeling/dienstonderdelen/om/BWBR0009155/README.md) van 15 december 1997, het [Aanvullend besluit bij de Organisatieregeling dienstonderdelen OM](../../../../../../ministeriele-regeling/wijzigingsbesluit/bij/het/mandaatbesluit/dienstonderdelen/openbaar/etc/BWBR0012274/README.md) van 27 februari 2001 en het [Aanvullend besluit bij de Organisatieregeling dienstonderdelen Openbaar Ministerie](../../../../../../ministeriele-regeling/aanvullend/besluit/bij/de/organisatieregeling/dienstonderdelen/openbaar/etc/BWBR0018700/README.md) van 26 augustus 2005 worden ingetrokken.  

### Artikel  7  

####Inwerkingtreding

1.  Deze regeling treedt in werking met ingang van de dag na dagtekening van de Staatscourant waarin zijn wordt geplaatst.   
2.  In afwijking van het eerste lid, werkt artikel 4 terug tot en met 1 januari 2011.   

### Artikel  8  

####Citeertitel

Dit besluit wordt aangehaald als: Organisatieregeling dienstonderdelen OM 2012.  
Dit besluit zal met toelichting in de Staatscourant worden geplaatst.   

Den Haag 
3 augustus 2012   

De 
minister van Veiligheid en Justitie,namens deze:
G.N.Roes,
directeur-generaal Rechtspleging en Rechtshandhaving.   

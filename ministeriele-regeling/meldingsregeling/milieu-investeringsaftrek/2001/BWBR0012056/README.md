<meta http-equiv='Content-Type' content='text/html; charset=utf-8' />

##Meldingsregeling milieu-investeringsaftrek 2001

De Staatssecretaris van Financiën;  
Handelende in overeenstemming met de Minister van Volkshuisvesting, Ruimtelijke Ordening en Milieubeheer;

Gelet op [artikel 3.42a, zesde lid, van de Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md);
Besluit:     

###Artikel  1  

1.  Deze regeling geeft uitvoering aan [artikel 3.42a, vierde en achtste lid, van de Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md).   
2.  Deze regeling verstaat onder wet: [Wet inkomstenbelasting 2001](../../../../../wet/wet/inkomstenbelasting/2001/BWBR0011353/README.md).   

###Artikel  2  

1.  De aanmelding, bedoeld in [artikel 3.42a, zevende lid, van de wet](../../../../../wet/wet/inkomstenbelasting/2001/BWBR0011353/README.md), van de aangegane verplichtingen of de gemaakte voortbrengingskosten ter zake van een bedrijfsmiddel als bedoeld in de bijlage 1 van de Aanwijzingsregeling willekeurige afschrijving en investeringsaftrek milieu-investeringen moet binnen een termijn van drie maanden plaats vinden. Deze termijn vangt aan: 

a.  met betrekking tot verplichtingen: bij het aangaan van de verplichting; 

b.  met betrekking tot voortbrengingskosten: bij de aanvang van het kalenderkwartaal volgend op dat waarin de kosten zijn gemaakt of, ingeval het bedrijfsmiddel ter zake waarvan de voortbrengingskosten zijn gemaakt in het kalenderkwartaal in gebruik is genomen, bij ingebruikneming van het bedrijfsmiddel.    
2.  Ingeval [artikel 3.52, eerste lid, onderdeel b, van de wet](../../../../../wet/wet/inkomstenbelasting/2001/BWBR0011353/README.md) toepassing vindt, vangt met betrekking tot voortbrengingskosten de termijn aan bij de inwerkingtreding van de ministeriële regeling indien dat leidt tot een aanmelding op een eerder tijdstip dan op grond van het eerste lid.   

###Artikel  3  

1. De aanmelding van de aangegane verplichtingen en de gemaakte voortbrengingskosten vindt uitsluitend plaats langs de daartoe door de Minister van Economische Zaken geopende elektronische weg.
2. De aanmelding wordt gedaan voor aangegane verplichtingen en gemaakte voortbrengingskosten die per melding samen ten minste € 2.500 bedragen. 

###Artikel  3a  

1. Een advies als bedoeld in [artikel 3.42a, vierde lid, van de wet](../../../../../wet/wet/inkomstenbelasting/2001/BWBR0011353/README.md) (milieu-advies) omvat tenminste:

aeen overzicht van de grond- en hulpstoffen, processen, producten en emissies, gebruikt in of voortgebracht in het in onderdeel a van dat artikellid bedoelde object; 

been gespecificeerde opgave van:

1°voor de onderneming nieuwe en economisch haalbare technieken en methoden om de emissies veroorzaakt door bestaande en toekomstige activiteiten in dat object te verminderen, alsmede van de omvang van de vermindering; en 

2°voor de onderneming nieuwe en economische haalbare technieken en methoden om de milieubelasting van processen of producten te verminderen;

ceen overzicht van de als gevolg van de uitvoering van het advies noodzakelijke organisatorische en administratieve aanpassingen in de bedrijfsvoering; en

deen raming van het bedrag van de voor de uitvoering van het advies te maken investeringskosten en overige kosten en van de te verwachten baten.
2. Een milieu-advies wordt slechts in aanmerking genomen indien:

a.de milieu-investering waarop het advies betrekking heeft, plaatsvindt binnen 24 maanden na het tijdstip waarop de opdracht tot het advies is verstrekt;

b.de milieu-investering aanbevolen is in het advies; en

c.de kosten van het advies niet tevens worden toegerekend aan andere milieu-investeringen.
3. Op een milieu-advies zijn [artikel 3.46, eerste lid, onderdeel a, b en d, van de wet](../../../../../wet/wet/inkomstenbelasting/2001/BWBR0011353/README.md) en [artikel 8, vijfde lid, onderdelen b en c, van de Wet op de vennootschapsbelasting 1969](../../../../../wet/wet/op/de/vennootschapsbelasting/1969/BWBR0002672/README.md) van overeenkomstige toepassing. 
4. Bij een gecombineerd milieu- en energie-advies wordt 50% van de totale advieskosten toegerekend aan het milieu-advies.

###Artikel  4  

Deze regeling treedt in werking met ingang van 1 januari 2001.  

###Artikel  5  

Deze regeling wordt aangehaald als: Meldingsregeling milieu-investeringsaftrek 2001. 
Deze regeling zal met de toelichting in de Staatscourant worden geplaatst.   

Den Haag 
20 december 2000    

De 
Staatssecretaris van Financiën, 
W.J. Bos      

<meta http-equiv='Content-Type' content='text/html; charset=utf-8' />

##Goedkeuringsregeling Verordening tarieven contributie 2005

De Minister van Financiën,  
Gelet op het [koninklijk besluit van 3 april 2003 houdende overdracht van de zorg voor de Wet op de Registeraccountants en de Wet op de Accountants-Administratieconsulenten (Stb. 175)](../../../../../../../KB/overdrachtsbesluit/zorg/voor/de/wet/op/de/registeraccountants/en/de/wet/op/etc/BWBR0014913/README.md);

Gelet op [artikel 24, eerste lid, van de Wet op de Accountants-Administratieconsulenten](../../../../../../../wet/wet/op/de/accountants-administratieconsulenten/BWBR0002856/README.md);

Gezien de Verordening tot wijziging van de Verordening op de tarieven contributie 2005, zoals deze is vastgesteld door de ledenvergadering van de Nederlandse Orde van Accountants-Administratieconsulenten op 8 juni 2004;
Besluit:     Goed te keuren de Verordening tot wijziging van de Verordening op de tarieven contributie 2005, zoals deze is vastgesteld door de ledenvergadering van de Nederlandse Orde van Accountants-Administratieconsulenten op 8 juni 2004 en in de hier bijgevoegde bijlage is opgenomen, voor zover deze goedkeuring vereist is ingevolge [artikel 24, tweede lid, van de Wet op de Accountants-Administratieconsulenten](../../../../../../../wet/wet/op/de/accountants-administratieconsulenten/BWBR0002856/README.md).     

De 
Minister van Financiën, 

namens deze: 

de 
Directeur Financiële Markten, 
B. terHaar   

### Bijlage  Verordening op de tarieven contributie 2005  

*(vastgesteld in de bijeenkomst van de ledenvergadering van 8 juni 2004, afgekondigd in de Staatscourant van 27 juli 2004, nr. 141)*  De ledenvergadering van de NOvAA, gelet op de Algemene Contributieverordening, stelt de volgende verordening vast: 

#### *Artikel 1* 

De contributie voor de contributiegroepen, bedoeld in artikel 1, eerste lid, van de Algemene Contributieverordening, bedraagt: 

– Groep A € 1315,–;  

– Groep B € 660,–;  

– Groep C € 270,–;  

– Groep D € 120,–.    

#### *Artikel 2* 

Het percentage, bedoeld in artikel 7, eerste lid, van de Algemene Contributieverordening, bedraagt 4 procent.  

#### *Artikel 3* 

De korting voor automatische incasso als bedoeld in artikel 8, tweede lid, van de Algemene Contributieverordening bedraagt 2 procent.  

#### *Artikel 4* 

1. Deze verordening treedt in werking met ingang van 1 januari 2005. 2. De Contributieverordening 2004 wordt ingetrokken. 3. Deze verordening wordt aangehaald als: Verordening op de tarieven contributie 2005.  

### *Goedgekeurd bij beschikking van de Minister van Financiën van 13 juli 2004, nr. FM 2004-802 M.* 


<meta http-equiv='Content-Type' content='text/html; charset=utf-8' />

##Regeling van de Minister van Verkeer en Waterstaat houdende vaststelling van de Voorschriftenregeling registerloodsen

De Minister van Verkeer en Waterstaat,  
Gelet op de [artikelen 2](../../../../AMvB/voorschriftenbesluit/registerloodsen/BWBR0004394/README.md), [9, eerste lid](../../../../AMvB/voorschriftenbesluit/registerloodsen/BWBR0004394/README.md), [10, eerste lid, onder a, en tweede lid](../../../../AMvB/voorschriftenbesluit/registerloodsen/BWBR0004394/README.md), [12, eerste lid](../../../../AMvB/voorschriftenbesluit/registerloodsen/BWBR0004394/README.md), en [13 van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md) en [artikel 18 van het Loodsplichtbesluit 1995](../../../../AMvB/loodsplichtbesluit/1995/BWBR0007512/README.md);
Besluit:     
### §  1  

####Voorschriften betreffende de communicatie en de navigatie

### Artikel  1  

De registerloods draagt er bij de uitoefening van zijn beroep aan boord van het te loodsen schip zorg voor dat hij tijdens de uitoefening van zijn beroep op doelmatige wijze in staat is de nautische communicatie te voeren, waartoe een goede beroepsuitoefening noopt.  

### Artikel  2  

De registerloods die precisienavigatie in de Euro-, Maas- en IJgeul verricht, is voorzien van zodanige navigatieapparatuur dat de navigatie op betrouwbare en nauwkeurige wijze, zowel zelfstandig als in interactie met de daarvoor bestemde walinrichtingen, kan plaatsvinden. De registerloods gebruikt deze apparatuur zodra een goede beroepsuitoefening daartoe aanleiding geeft.  

### §  2  

####Voorschriften betreffende het loodsen op afstand

### Artikel  3  

1.  Het loodsen op afstand geschiedt in de Engelse taal.   
2.  In afwijking van het eerste lid kan het loodsen op afstand in een andere taal plaatsvinden indien dit bij besluit door de bevoegde autoriteit is voorgeschreven of dit op de desbetreffende scheepvaartweg gebruikelijk is.   

### Artikel  4  

1.  Het loodsen op afstand in omstandigheden als bedoeld in [artikel 10, eerste lid, onder a, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), geschiedt: 

a. vanuit de ruimte, bedoeld in [artikel 10, derde lid, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), binnen: 

1°. de Verkeerscentrale Hoek van Holland;  

2°. het Haven Operatie Centrum te IJmuiden;  

3°. het Schelde Coördinatie Centrum te Vlissingen;  

4°. de radarcentrale te Zeebrugge, of,    

b. vanaf een ander schip, varend in de directe nabijheid van het te loodsen schip, mits een goede communicatie mogelijk is, en goed visueel contact, en in geval van beperkt zicht, goed radarcontact bestaat.     
2.  Het loodsen op afstand in gevallen als bedoeld in [artikel 10, eerste lid, onder b, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), geschiedt: 

a. vanaf de plaats, genoemd in het eerste lid, onder a, 1°, of,  

b. vanaf een loodsvaartuig, varend in de directe nabijheid van het te loodsen schip, mits een goede communicatie mogelijk is, en goed visueel contact, en in geval van beperkt zicht, goed radarcontact bestaat.     
3.  Het loodsen op afstand in gevallen als bedoeld in [artikel 10, eerste lid, onder c, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), geschiedt vanaf de plaats, bedoeld in het eerste lid, onder a, 2°.   
4.  Het loodsen op afstand in gevallen als bedoeld in [artikel 10, eerste lid, onder d, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), geschiedt vanaf de plaatsen, bedoeld in het eerste lid, onder a, 1°, 2° en 3°.   

### Artikel  5  

Het gebied, bedoeld in [artikel 10, eerste lid, onder a, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md) omvat: 

a. in de regio Rotterdam-Rijnmond het gedeelte van de loodsplichtige scheepvaartweg ten westen van het punt, gelegen 3,5 zeemijl westelijk van het snijpunt van de loodlijn uit het hart van het Zuiderhavenlicht van Hoek van Holland op de lichtenlijn 112° van Hoek van Holland;  

b. in de regio Amsterdam-IJmond het gedeelte van de loodsplichtige scheepvaartweg ten westen van het punt, gelegen 3 zeemijl westelijk van het snijpunt van de loodlijn uit het hart van de lichtopstand op het Zuiderhoofd van IJmuiden op de lichtenlijn 100,5° van IJmuiden;  

c. in de regio Scheldemonden: 

1°. het gedeelte van de loodsplichtige scheepvaartweg vanaf de rede van Vlissingen zeewaarts via de Wielingen en het Scheur tot aan het regionale loodsstation Wandelaar, en,  

2°. het gedeelte van de loodsplichtige scheepvaartweg vanaf de rede van Vlissingen zeewaarts via het Oostgat, de Galgeput en de Sardijngeul tot aan het regionale loodsstation Steenbank.      

### §  3  

####Administratieve voorschriften

### Artikel  6  

Het loodscertificaat, bedoeld in [artikel 9, eerste lid, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md) omvat: 

a. een gedeelte in te vullen en te ondertekenen door degene die is belast met het gezag over het schip;  

b. een ruimte voor opmerkingen, zo nodig in te vullen en te ondertekenen door degene die is belast met het gezag over het schip;  

c. een gedeelte in te vullen en te ondertekenen door de registerloods;  

d. een gedeelte te ondertekenen door degene die is belast met het gezag over het schip en de registerloods gezamenlijk.    

### Artikel  7  

1.  Het gedeelte van het loodscertificaat, bedoeld in artikel 6, onderdeel a, bevat tenminste: 

a. de datum en het tijdstip van aanvang en einde van het loodsen;  

b. de scheepsnaam en de roepletters;  

c. de scheepsagent en diens plaats van vestiging;  

d. de tonnage;  

e. de lengte, zoals bepaald in [artikel 1, onderdeel m, van de Meetbrievenwet 1981](../../../../wet/meetbrievenwet/1981/BWBR0003378/README.md);  

f. de lengte over alles, zoals bepaald in de Meetbrievenwet 1948, voor zover van toepassing;  

g. de grootste diepgang gedurende de loodsreis;  

h. de plaats van vertrek en de plaats van bestemming;  

i. het gedeelte van de reis dat de kapitein gebruik heeft gemaakt van de diensten van een registerloods;  

j. opmerkingen, verplicht in te vullen en nader toe te lichten als zich een bijzonder voorval heeft voorgedaan;  

k.  vervallen;   

l. de naam en de handtekening van degene die is belast met het gezag over het schip.     
2.  Het gedeelte van het loodscertificaat, bedoeld in artikel 6, onderdeel c, bevat tenminste: 

a. de door het schip gemaakte reis over loodsplichtige scheepvaartwegen;  

b. bijzonderheden die leiden tot toepassing van [hoofdstuk III van het Loodsgeldbesluit 1995](../../../../AMvB/loodsgeldbesluit/1995/BWBR0007342/README.md);  

c. de grootste diepgang gedurende de loodsreis;  

d. de naam en de handtekening van de registerloods of opeenvolgende registerloodsen.     
3.  Het gedeelte van het loodscertificaat, bedoeld in artikel 6, onderdeel d, bevat tenminste ruimte voor een maaltijddeclaratie.   

### Artikel  8  

Het loodsjournaal, bedoeld in [artikel 12, eerste lid, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md), bevat ten minste de volgende gegevens: 

1°. datum en tijdstip van aanvang van het loodsen op afstand;  

2°. de naam van de dienstdoende registerloods;  

3°. datum en tijdstippen van aanvang en einde van de dienst van de betreffende registerloods, met diens handtekening;  

4°. per registerloods de gegevens, bedoeld in artikel 7, eerste lid, onder a tot en met g, en j, en tweede lid, onder b, van de door hem geloodste schepen;  

5°. datum en tijdstip van het einde van het loodsen op afstand;  

6°. de handtekening van de op grond van [artikel 12, eerste lid, van het Voorschriftenbesluit registerloodsen](../../../../AMvB/voorschriftenbesluit/registerloodsen/BWBR0004394/README.md) aangewezen persoon.    

### §  4  

####Slotbepalingen

### Artikel  9  

Wijzigt de Kapiteinsverplichtingen bij loodsen op afstand.   

### Artikel  10  

Ingetrokken worden: 

a. de [regeling van de Minister van Verkeer en Waterstaat van 18 augustus 1988](../../../../ministeriele-regeling/vaststelling/inhoud/loodscertificaat/en/van/journaal/loodsen/op/afstand/BWBR0004378/README.md), nr. S/J 31.410/88, Directoraat-Generaal Scheepvaart en Maritieme Zaken, Hoofdafdeling Wetgeving en Juridische Zaken, Stcrt. 168;  

b. de [Regeling loodsverplichtingen bij loodsen op afstand](../../../../ministeriele-regeling/regeling/loodsverplichtingen/bij/loodsen/op/afstand/BWBR0004386/README.md);  

c. de regeling van de Minister van Verkeer en Waterstaat van 18 augustus 1988, nr. S/J 31.423/88, Directoraat-Generaal Scheepvaart en Maritieme Zaken, Hoofdafdeling Wetgeving Juridische Zaken, Stcrt. 168;  

d. de [regeling van de Minister van Verkeer en Waterstaat van 18 augustus 1988](../../../../ministeriele-regeling/vaststelling/inhoud/loodscertificaat/en/van/journaal/loodsen/op/afstand/BWBR0004378/README.md), nr. S/J 31.414/88, Directoraat-Generaal Scheepvaart en Maritieme Zaken, Hoofdafdeling Wetgeving Juridische Zaken, Stcrt. 168.    

### Artikel  11  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  12  

Deze regeling wordt aangehaald als: Voorschriftenregeling registerloodsen.  
Deze regeling wordt met de toelichting in de Staatscourant geplaatst.  

De 
Minister van Verkeer en Waterstaat, 
K.M.H.Peijs   

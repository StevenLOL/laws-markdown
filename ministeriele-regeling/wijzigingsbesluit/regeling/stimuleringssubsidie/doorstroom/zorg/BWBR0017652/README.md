<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 8 december 2004, nr. MEVA/ABA/2526332, houdende uitbreiding van de Regeling stimuleringssubsidie doorstroom zorg met AMI-banen alsmede enige wijzigingen van ondergeschikte aard

De Minister van Volksgezondheid, Welzijn en Sport,  
Gelet op [artikel 3 van de Kaderwet volksgezondheidssubsidies](../../../../../../../wet/kaderwet/vws-subsidies/BWBR0009455/README.md);
Besluit:    

### Artikel  I  

Wijzigt de Regeling stimuleringssubsidie doorstroom zorg.   

### Artikel  II  

1.  Indien een subsidie als bedoeld in [artikel 2 van de Regeling stimuleringssubsidie doorstroom zorg](../../../../../../../ministeriele-regeling/regeling/stimuleringssubsidie/doorstroom/zorg/BWBR0015852/README.md) wordt gevraagd voor een reguliere dienstbetrekking die is aangevangen vóór 1 januari 2005: 

a. blijven de [onderdelen 1° en 2° van artikel 1, onder c, van de Regeling stimuleringssubsidie doorstroom zorg](../../../../../../../ministeriele-regeling/regeling/stimuleringssubsidie/doorstroom/zorg/BWBR0015852/README.md) zoals deze luidden op de datum vóór de inwerkingtreding van de onderhavige regeling van toepassing naast de nieuwe [onderdelen 1° en 2° van artikel 1, onder c, van voornoemde regeling](../../../../../../../ministeriele-regeling/regeling/stimuleringssubsidie/doorstroom/zorg/BWBR0015852/README.md);  

b. wordt bij de subsidieaanvraag gebruik gemaakt van een formulier dat is ingericht overeenkomstig het als [bijlage bij de onder a genoemde regeling](../../../../../../../ministeriele-regeling/regeling/stimuleringssubsidie/doorstroom/zorg/BWBR0015852/README.md) gevoegde model zoals dat luidde op de datum vóór de inwerkingtreding van de onderhavige regeling.     
2.  Het eerste lid, onder b, is niet van toepassing indien de betrokken werknemer in het jaar voorafgaande aan de reguliere dienstbetrekking werkzaam is geweest in een dienstbetrekking als bedoeld in [artikel 1, onder c, onderdeel 2°, van de Regeling stimuleringssubsidie doorstroom zorg](../../../../../../../ministeriele-regeling/regeling/stimuleringssubsidie/doorstroom/zorg/BWBR0015852/README.md).   

### Artikel  III  

Deze regeling treedt in werking met ingang van 1 januari 2005.  
Deze regeling zal met de toelichting in de Staatscourant worden geplaatst.   

De 
Minister van Volksgezondheid, Welzijn en Sport, 
J.F.Hoogervorst    

<meta http-equiv='Content-Type' content='text/html; charset=utf-8' />

##Wijzigingsbesluit bij het Mandaatbesluit dienstonderdelen openbaar ministerie

Het College van procureurs-generaal,  
Overwegende dat, in verband met de per 1 januari 1998 gewijzigde beheersstructuur, bij Mandaatbesluit openbaar ministerie d.d. 15 december 1997 het College van procureurs-generaal mandaat is verleend voor het budget, het personeels- en formatiebeheer en de arbeidsomstandigheden;

Overwegende dat het College, krachtens artikel 9 van het Mandaatbesluit openbaar ministerie van 15 december 1997, bij Mandaatbesluit dienstonderdelen openbaar ministerie d.d. 15 december 1997 ondermandaat heeft verleend aan de hoofden van de dienstonderdelen van het openbaar ministerie, die zijn aangewezen als integraal manager voor hun onderdeel;

Overwegende dat het in verband met de positionering van het bureau verkeershandhaving openbaar ministerie (BVOM) als dienstonderdeel bij het openbaar ministerie per 1 maart 2001, wenselijk is dat het BVOM als afzonderlijke dienst onder de mandaatstructuur wordt gebracht;

Gehoord de ondernemingsraad van het parket-generaal;
Besluit:    

### Artikel  1  

####(definities)

Onder de dienstonderdelen als weergegeven onder artikel 1, sub c, van het mandaatbesluit dienstonderdelen openbaar ministerie d.d. 15 december 1997 dient tevens begrepen te worden het bureau verkeershandhaving openbaar ministerie (BVOM).  

### Artikel  2  

####(inwerkingtreding)

Dit besluit treedt in werking met ingang van 1 maart 2001.  

### Artikel  3  

####(citeertitel)

Dit besluit wordt aangehaald als: Wijzigingsbesluit bij het Mandaatbesluit dienstonderdelen openbaar ministerie.  

's-Gravenhage 
27 februari 2001    

De 
Minister van Justitie, 

namens de minister, 

het College van procureurs-generaal, 
J.L. deWijkerslooth    

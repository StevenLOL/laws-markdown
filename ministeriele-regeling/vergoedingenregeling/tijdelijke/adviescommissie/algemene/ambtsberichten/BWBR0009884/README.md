<meta http-equiv='Content-Type' content='text/html; charset=utf-8' />

##Vergoedingenregeling Tijdelijke adviescommissie algemene ambtsberichten 

De Minister van Buitenlandse Zaken,  
Gelet op [artikel 5 van het Vergoedingenbesluit adviescolleges](../../../../../../../AMvB/vergoedingenbesluit/adviescolleges/BWBR0008353/README.md);
Besluit:    

### Artikel  1  

De voorzitter en overige leden van de Tijdelijke adviescommissie algemene ambtsberichten ontvangen een vaste vergoeding in plaats van een vergoeding per vergadering. 

### Artikel  2  

De werkzaamheden van de voorzitter en overige leden worden begroot op 22 dagen en vergoed volgens het maximum salarisnummer behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). De vergoeding wordt aldus bepaald op 14.828 gulden. 

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 3 april 1998. 

### Artikel  4  

Deze regeling wordt aangehaald als Vergoedingenregeling Tijdelijke adviescommissie algemene ambtsberichten. 
Deze regeling zal met de toelichting in de Staatscourant worden geplaatst.   

De 
Minister van Buitenlandse Zaken, 
J.J. van Aartsen      

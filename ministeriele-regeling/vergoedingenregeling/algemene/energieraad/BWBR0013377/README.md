<meta http-equiv='Content-Type' content='text/html; charset=utf-8' />

##Vergoedingenregeling Algemene Energieraad

De Minister van Economische Zaken,  
Gelet op [artikel 5 van het Vergoedingenbesluit adviescolleges](../../../../../AMvB/vergoedingenbesluit/adviescolleges/BWBR0008353/README.md);
Besluit:    

### Artikel  1  

De voorzitter van de Algemene Energieraad ontvangt een vaste vergoeding. De salarisschaal wordt vastgesteld op schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). De deeltijdfactor wordt vastgesteld op 0,15.  

### Artikel  2  

De andere leden van de Algemene Energieraad ontvangen een vaste vergoeding. De salarisschaal wordt vastgesteld op schaal 16 van [bijlage B van het Bezoldigingsbesluit Burgerlijke Rijksambtenaren 1984](../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md). De deeltijdfactor wordt vastgesteld op 0,1.  

### Artikel  3  

Het besluit van de Minister van Economische Zaken van 3 februari 1997, nr. E/EB/97006023, houdende regeling van de vergoeding van de leden van de Algemene Energieraad, wordt ingetrokken.  

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 2002.  

### Artikel  5  

Deze regeling wordt aangehaald als: Vergoedingenregeling Algemene Energieraad.  
Deze regeling zal in de Staatscourant worden geplaatst.   

's-Gravenhage 
25 januari 2002    

De 
Minister van Economische Zaken, 
A.Jorritsma    

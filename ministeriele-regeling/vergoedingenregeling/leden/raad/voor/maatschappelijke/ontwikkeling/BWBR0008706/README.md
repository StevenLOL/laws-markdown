<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport, nr. SBP/ARO U 97333, houdende de vaststelling van de vergoedingen van de leden van de Raad voor maatschappelijke ontwikkeling

De Minister van Volksgezondheid, Welzijn en Sport,  
Gelet op [artikel 14 van de Kaderwet adviescolleges](../../../../../../../../wet/kaderwet/adviescolleges/BWBR0008159/README.md) en [artikel 5 van het Vergoedingenbesluit adviescolleges](../../../../../../../../AMvB/vergoedingenbesluit/adviescolleges/BWBR0008353/README.md);
Besluit:     

### Artikel  1  

De voorzitter, de ondervoorzitter en de overige leden van de Raad voor maatschappelijke ontwikkeling ontvangen in plaats van een vergoeding per vergadering, een vaste vergoeding.  

### Artikel  2  

De vergoeding van de voorzitter volgens het maximum salarisnummer behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), rekening houdend met een arbeidsduur van gemiddeld 16 uren per week, bedraagt € 2 840,86 bruto per maand.  

### Artikel  3  

De vergoeding van de ondervoorzitter volgens het maximum salarisnummer behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), rekening houdend met een arbeidsduur van gemiddeld 6 uren per week, bedraagt € 1 065,32 bruto per maand.  

### Artikel  4  

De vergoeding van de overige leden volgens het maximum salarisnummer behorend bij schaal 17 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), rekening houdend met een arbeidsduur van gemiddeld 6 uren per week, bedraagt € 983,72 bruto per maand.  

### Artikel  5  

De bedragen genoemd in artikel 2, 3 en 4 worden verhoogd met het percentage van de algemene salarisherzieningen voor de sector rijk.  

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 1997.  

### Artikel  7  

Deze regeling wordt aangehaald als: Vergoedingenregeling leden Raad voor maatschappelijke ontwikkeling. 
Deze regeling zal met de toelichting in de Staatscourant worden geplaatst.   

De 
Minister voornoemd, 
E. Borst-Eilers      

<meta http-equiv='Content-Type' content='text/html; charset=utf-8' />

##Vergoedingenregeling leden Raad voor verkeer en waterstaat

De Minister van Verkeer en Waterstaat,  
Gelet op [artikel 5 van het Vergoedingenbesluit adviescolleges](../../../../../../../../../AMvB/vergoedingenbesluit/adviescolleges/BWBR0008353/README.md);
Besluit:    

### Artikel  1  

De voorzitter en de overige leden van de Raad voor verkeer en waterstaat ontvangen in plaats van een vergoeding per vergadering, een vaste vergoeding die wordt bepaald volgens de artikelen 2 en 3.  

### Artikel  2  

De vaste vergoeding van de voorzitter wordt vastgesteld, uitgaande van het maximum salarisnummer, behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), en een deeltijdfactor van 0,22.  

### Artikel  3  

De vaste vergoeding van de overige leden wordt vastgesteld, uitgaande van het maximum salarisnummer, behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), en een deeltijdfactor van 0,13.  

### Artikel  4  

De deeltijdfactor, genoemd in de artikelen 2 en 3, kan door de Minister van Verkeer en Waterstaat tijdelijk worden verhoogd, indien de werkzaamheden die gemoeid zijn met door hem aan te wijzen onderwerpen, de uren die normaliter zijn gemoeid met werkzaamheden die voortvloeien uit het lidmaatschap, te boven gaan.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 1997.  

### Artikel  6  

Deze regeling wordt aangehaald als: Vergoedingenregeling leden Raad voor verkeer en waterstaat.  
Deze regeling zal met de toelichting in de Staatscourant worden geplaatst.   

Den Haag 
23 oktober 1997    

De 
Minister van Verkeer en Waterstaat, 
A.Jorritsma-Lebbink    

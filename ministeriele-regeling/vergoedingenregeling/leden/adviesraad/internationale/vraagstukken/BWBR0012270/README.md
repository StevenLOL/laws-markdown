<meta http-equiv='Content-Type' content='text/html; charset=utf-8' />

##Vergoedingenregeling leden Adviesraad internationale vraagstukken

De Minister van Buitenlandse Zaken;  
Gelet op [artikel 14 van de Kaderwet adviescolleges](../../../../../../../wet/kaderwet/adviescolleges/BWBR0008159/README.md), de[ artikelen 3](../../../../../../../AMvB/vergoedingenbesluit/adviescolleges/BWBR0008353/README.md) en [5 van het Vergoedingenbesluit adviescolleges](../../../../../../../AMvB/vergoedingenbesluit/adviescolleges/BWBR0008353/README.md) en mede gelet op de [Wet op de Adviesraad internationale vraagstukken](../../../../../../../wet/wet/op/de/adviesraad/internationale/vraagstukken/BWBR0009474/README.md),
Besluit:     

### Artikel  1  

De voorzitter van de Adviesraad internationale vraagstukken en de voorzitters van de permanente commissies ontvangen een vaste vergoeding overeenkomstig schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) met inachtneming van een deeltijdfactor van 0,2441.  

### Artikel  2  

De ondervoorzitters van de permanente commissies ontvangen een vaste vergoeding overeenkomstig schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) met inachtneming van een deeltijdfactor van 0,1098.  

### Artikel  3  

De voorzitters van de werkgroepen uit de permanente commissies ontvangen een vergoeding van € 235 per vergadering.  

### Artikel  4  

De leden van de permanente commissies ontvangen een vergoeding van € 165 per vergadering.  

### Artikel  5  

De leden van de Adviesraad internationale vraagstukken die niet op grond van de artikelen 1 of 2 voor een vergoeding in aanmerking komen, ontvangen een vaste vergoeding overeenkomstig schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) met inachtneming van een deeltijdfactor van 0,09.  

### Artikel  6  

In afwijking van de artikelen 1 tot en met 4, bedraagt de hoogte van de vergoedingen, bedoeld in deze artikelen, voor het jaar 1998 € 20.420,11, € 9075,60, € 181,51 onderscheidenlijk € 90,76. De vergoedingen voor de jaren 1999 en 2000 worden vastgesteld door de vergoedingen van het daaraan voorafgaande jaar te verhogen met het door de Minister van Financiën vastgestelde inflatie-indexcijfer van het jaar waarop de vergoeding betrekking heeft.  

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. De artikelen 1 tot en met 5 werken terug tot en met 1 januari 2001. Artikel 6 werkt terug tot en met 1 januari 1998.  

### Artikel  8  

Deze regeling wordt aangehaald als: Vergoedingenregeling leden Adviesraad internationale vraagstukken. 
Deze regeling zal met de toelichting in de Staatscourant worden geplaatst.   

De 
Minister van Buitenlandse Zaken, 
J.J. van Aartsen      

<meta http-equiv='Content-Type' content='text/html; charset=utf-8' />

##Regeling van de Minister van Infrastructuur en Milieu van 3 november 2014, nr. IENM/BSK-2014/231218, houdende vaststelling van regels betreffende de door de waterschappen verschuldigde vergoedingen ter zake van de organisatie van de waterschapsverkiezingen in 2015 (Vergoedingenregeling waterschapsverkiezingen 2015)

De Minister van Infrastructuur en Milieu,  
Gelet op artikel 98, tweede lid, van de Waterschapswet;
Besluit:    

### Artikel  1  
Treedt in werking per 01-01-2015 

1.  De som van de vergoedingen die de waterschappen verschuldigd zijn krachtens artikel 98, tweede lid, van de Waterschapswet, bedraagt in 2015 € 23,8 miljoen.   
2.  De vergoeding van elk waterschap wordt bepaald op basis van het aandeel van het waterschap in het totale aantal kiesgerechtigde ingezetenen van de waterschappen tezamen voor de waterschapsverkiezingen in 2015.  

### Artikel  2  
Treedt in werking per 01-01-2015 

De Minister van Infrastructuur en Milieu stelt de vergoeding van elk waterschap vóór 15 mei 2015 bij beschikking vast. 

### Artikel  3  
Treedt in werking per 01-01-2015 

Deze regeling wordt aangehaald als: Vergoedingenregeling waterschapsverkiezingen 2015. 

### Artikel  4  
Treedt in werking per 01-01-2015 

Deze regeling treedt in werking met ingang van 1 januari 2015. 
Deze regeling zal met de toelichting in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen-Maas Geesteranus     

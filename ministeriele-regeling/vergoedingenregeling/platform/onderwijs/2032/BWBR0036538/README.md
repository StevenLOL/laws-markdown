<meta http-equiv='Content-Type' content='text/html; charset=utf-8' />

##Regeling van de Staatssecretaris van Onderwijs, Cultuur en Wetenschap van 27 februari 2015, nr. 73542, houdende de vaststelling van de vergoeding voor de leden en de voorzitter van het Platform Onderwijs 2032 (Vergoedingenregeling Platform Onderwijs 2032)

De Staatssecretaris van Onderwijs, Cultuur en Wetenschap,  
Gelet op artikel 2 van de Wet vergoedingen adviescolleges en commissies;
Besluit:    

### Artikel  1  

1.  De voorzitter en de andere leden als bedoeld in artikel 5 van het Instellingbesluit Platform Onderwijs 2032, alsmede personen als bedoeld in artikel 7, tweede lid, van datzelfde besluit, ontvangen per vergadering een vergoeding, voor zover zij niet vallen onder de uitzondering van artikel 2, derde lid, van de Wet vergoedingen adviescolleges en commissies en hiermee niet het in artikel 6, eerste lid, van het Besluit vergoedingen adviescolleges en commissies bedoelde maximumbedrag overschrijden.   
2.  De hoogte van de vergoeding per vergadering van de leden alsmede personen als bedoeld in artikel 7 van het Instellingsbesluit Platform Onderwijs 2032 bedraagt 3% van het maximum van salarisschaal 18 van bijlage B van het Bezoldigingsbesluit Burgerlijke Rijksambtenaren 1984, conform artikel 2 van het Besluit vergoedingen adviescolleges en commissies.   
3.  De vergoeding per vergadering van de voorzitter van het platform bedraagt 130% van de hoogte van de vergoeding per vergadering die aan de andere leden van het platform is toegekend.  

### Artikel  2  

1.  Deze regeling treedt in werking met ingang van de dag na de datum van uitgifte van de Staatscourant, waarin het wordt geplaatst en werkt terug tot en met 31 januari 2015.   
2.  Deze regeling vervalt met ingang van 1 januari 2016.  
Deze regeling zal in de Staatscourant worden geplaatst.  

De 
Staatssecretaris van Onderwijs, Cultuur en Wetenschap, 
S. Dekker     

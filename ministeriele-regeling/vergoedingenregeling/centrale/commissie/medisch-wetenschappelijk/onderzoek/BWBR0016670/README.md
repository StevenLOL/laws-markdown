<meta http-equiv='Content-Type' content='text/html; charset=utf-8' />

##Regeling van de Staatssecretaris van Volksgezondheid, Welzijn en Sport van 29 april 2004, nr. DWJZ/SWW-2476913, houdende regels met betrekking tot de vergoedingen van de leden van de commissie bedoeld in artikel 14 van de Wet medisch-wetenschappelijk onderzoek met mensen

De Staatssecretaris van Volksgezondheid, Welzijn en Sport,  
Gelet op [artikel 14, achtste lid, van de Wet medisch-wetenschappelijk onderzoek met mensen](../../../../../../../wet/wet/medisch-wetenschappelijk/onderzoek/met/mensen/BWBR0009408/README.md);
Besluit:    

### Artikel  1  

In deze regeling wordt verstaan onder centrale commissie: de centrale commissie, bedoeld in [artikel 14 van de Wet medisch-wetenschappelijk onderzoek met mensen](../../../../../../../wet/wet/medisch-wetenschappelijk/onderzoek/met/mensen/BWBR0009408/README.md).  

### Artikel  2  

De vergoeding van de voorzitter van de centrale commissie wordt vastgesteld volgens het maximum salarisnummer, behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), rekening houdend met een arbeidsduur van gemiddeld 24 uren per week.  

### Artikel  3  

De vergoeding van de leden van de centrale commissie wordt vastgesteld volgens het maximum salarisnummer, behorend bij schaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), rekening houdend met een arbeidsduur van gemiddeld 4 uren per week.  

### Artikel  4  

De plaatsvervangende leden van de centrale commissie ontvangen een vergoeding per vergadering die gelijk is aan de vergoeding per vergadering die andere leden dan de voorzitter van een adviescollege ten hoogste ontvangen volgens [artikel 3 van het Vergoedingenbesluit adviescolleges](../../../../../../../AMvB/vergoedingenbesluit/adviescolleges/BWBR0008353/README.md).  

### Artikel  5  

De voorzitter, de leden en de plaatsvervangende leden van de centrale commissie hebben recht op vergoeding van reis- en verblijfkosten overeenkomstig het [Reisbesluit binnenland](../../../../../../../AMvB/reisbesluit/binnenland/BWBR0005889/README.md) en het [Reisbesluit buitenland](../../../../../../../AMvB/reisbesluit/buitenland/BWBR0006842/README.md).  

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 mei 2004.  

### Artikel  7  

Deze regeling wordt aangehaald als: Vergoedingenregeling centrale commissie medisch-wetenschappelijk onderzoek.  
Deze regeling zal met de toelichting in de Staatscourant worden geplaatst.   

De 
Staatssecretaris van Volksgezondheid, Welzijn en Sport
C.I.J.M.Ross-van Dorp    

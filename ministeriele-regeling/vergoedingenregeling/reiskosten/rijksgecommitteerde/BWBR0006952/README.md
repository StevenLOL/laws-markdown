<meta http-equiv='Content-Type' content='text/html; charset=utf-8' />

##Vergoedingenregeling reiskosten rijksgecommitteerde

De Minister van Binnenlandse Zaken,  
Gelet op [artikel 16 van het Reisbesluit binnenland](../../../../../AMvB/reisbesluit/binnenland/BWBR0005889/README.md);
Besluit:    

### Artikel  1  

1.  De Minister van Binnenlandse Zaken vergoedt aan de rijksgecommitteerde, bedoeld in [artikel 1, onderdeel f, van het Algemeen brandweerexamenreglement 1994](../../../../../ministeriele-regeling/algemeen/brandweerexamenreglement/1994/BWBR0006512/README.md), en die niet is aangesteld bij het Rijk en niet werkzaam is bij het Ministerie van Binnenlande Zaken, de reiskosten op basis van openbaar vervoer eerste klasse of op basis van eigen vervoer, gemaakt voor het steekproefsgewijs onaangekondigd bezoeken van een module-examen als bedoeld in [artikel 4 van het Algemeen brandweerexamenreglement 1994](../../../../../ministeriele-regeling/algemeen/brandweerexamenreglement/1994/BWBR0006512/README.md). De vergoeding op basis van eigen vervoer is gelijk aan de vergoeding, bedoeld in [artikel 7 van het Reisbesluit binnenland](../../../../../AMvB/reisbesluit/binnenland/BWBR0005889/README.md).   
2.  De vergoeding, bedoeld in het eerste lid, wordt niet toegekend voor zover uit anderen hoofde reeds in enigerlei vorm een vergoeding wordt genoten dan wel indien geen daadwerkelijke reiskosten zijn gemaakt.   

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 april 1994.  

### Artikel  3  

Deze regeling wordt aangehaald als: Vergoedingenregeling reiskosten rijksgecommitteerde. Deze regeling zal met de toelichting in de Staatscourant worden geplaatst.  

's-Gravenhage 
7 oktober 1994    

De 
Minister van Binnenlandse Zaken, 
H. F.Dijkstal    

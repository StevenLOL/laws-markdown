<meta http-equiv='Content-Type' content='text/html; charset=utf-8' />

##Regeling van de Minister van Onderwijs, Cultuur en Wetenschap van 23 januari 2009, nr. CO/ADVIES/95931, houdende de vaststelling de vergoeding voor de leden en voorzitter van de Onderwijsraad (Vergoedingenregeling Onderwijsraad)

De Minister van Onderwijs, Cultuur en Wetenschap,  
Gelet op [artikel 5, eerste lid, van het Vergoedingenbesluit Adviescolleges](../../../../AMvB/vergoedingenbesluit/adviescolleges/BWBR0008353/README.md);
Besluit:    

### Artikel  1  

1.  De voorzitter en de leden van de Onderwijsraad ontvangen een vaste vergoeding.   
2.  De salarisschaal voor de voorzitter wordt vastgesteld op schaal 18 van [Bijlage B van het Bezoldigingsbesluit Burgerlijke Rijksambtenaren 1984](../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
3.  De salarisschaal voor de leden wordt vastgesteld op schaal 16 van [Bijlage B van het Bezoldigingsbesluit Burgerlijke Rijksambtenaren 1984](../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
4.  De deeltijdfactor voor de voorzitter wordt vastgesteld op 0,87.   
5.  De deeltijdfactor voor de leden wordt vastgesteld op respectievelijk 0,13, 0,18 en 0,23.   

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 2009.  
Deze regeling zal in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A.Plasterk   

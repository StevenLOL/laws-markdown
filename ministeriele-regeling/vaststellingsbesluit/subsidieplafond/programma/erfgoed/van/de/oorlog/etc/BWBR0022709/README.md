<meta http-equiv='Content-Type' content='text/html; charset=utf-8' />

##Besluit van de Staatssecretaris van Volksgezondheid, Welzijn en Sport van 18 oktober 2007, nr. OHW-U-2801039, houdende vaststelling van een subsidieplafond voor subsidies in het kader van programma Erfgoed van de Oorlog voor de periode 1 november 2007 tot 1 april 2008

De Staatssecretaris van Volksgezondheid, Welzijn en Sport,  
Gelet op [artikel 7, eerste lid, van de Subsidieregeling VWS-subsidies](../../../../../../../../../../ministeriele-regeling/subsidieregeling/vws-subsidies/BWBR0019947/README.md);
Besluit:    

### Artikel  1  

1.  Het subsidieplafond voor de verstrekking van subsidies als bedoeld in het beleidskader voor subsidiëring van het programma Erfgoed van de Oorlog bedraagt voor de periode van 1 november 2007 tot 1 april 2008 € 2 000 000.   
2.  In afwijking van [artikel 7, derde lid, van de Subsidieregeling VWS-subsidies](../../../../../../../../../../ministeriele-regeling/subsidieregeling/vws-subsidies/BWBR0019947/README.md) vindt de verdeling van het in het eerste lid genoemde bedrag plaats door voorrang te geven aan die aanvragen waarvan de inwilliging in vergelijking met andere aanvragen naar verwachting van meer belang is voor het beleid en meer zal bijdragen aan de verwezenlijking van het doel van de subsidie.   

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
Dit besluit zal in de Staatscourant worden geplaatst.  

De 
Staatssecretaris van Volksgezondheid, Welzijn en Sport, 
J.Bussemaker   

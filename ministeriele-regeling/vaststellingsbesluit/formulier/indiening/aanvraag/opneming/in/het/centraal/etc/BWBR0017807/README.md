<meta http-equiv='Content-Type' content='text/html; charset=utf-8' />

##Besluit van de Minister van Sociale Zaken en Werkgelegenheid van 21 december 2004, Directie Arbeidsverhoudingen, nr. AV/KO/2004/87918, tot vaststelling van het formulier voor de indiening van een aanvraag tot opneming van buitenlandse kinderopvang in het centraal register buitenlandse kinderopvang

De Minister van Sociale Zaken en Werkgelegenheid,  
Gelet op [artikel 4:4 van de Algemene wet bestuursrecht](../../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Als formulier voor aanvragen tot opneming van buitenlandse kinderopvang in het centraal register buitenlandse kinderopvang wordt vastgesteld het formulier dat is opgenomen als bijlage bij dit besluit.  

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
Dit besluit zal met de toelichting in de Staatscourant worden geplaatst. De bijlage ligt met ingang van inwerkingtreding van dit besluit ter inzage bij de bibliotheek van het Ministerie van Sociale Zaken en Werkgelegenheid.   

Den Haag 
21 december 2004    

De 
Minister van Sociale Zaken en Werkgelegenheid, 

namens deze: 

de 
directeur Arbeidsverhoudingen, 
P.F. vanLoo   

### Bijlage  

#### *Aanvraagformulier opname in het centraal register buitenlandse kinderopvang* 

![242701](http://wetten.overheid.nl/Illustration/242701)
![242701](http://wetten.overheid.nl/Illustration/242701)

#### *Toelichting bij het aanvraagformulier opname in het centraal register buitenlandse kinderopvang* 

#### *1. Kinderopvang in het buitenland* 

Ouders die buiten Nederland gebruik maken van kinderopvang, kunnen onder een aantal voorwaarden in aanmerking komen voor een kinderopvangtoeslag op grond van de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md). De voorwaarden hebben betrekking op twee elementen: 

a. U woont en/of werkt in Nederland;  

b. De gebruikte kinderopvang komt in voldoende mate overeen met de opvang die onder de Nederlandse [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md) valt.   
###Wonen en/of werken in Nederland

Dit element heeft betrekking op de persoonlijke situatie en de arbeidssituatie van ouders. In de volgende situaties kunnen ouders recht hebben op een kinderopvangtoeslag: 

– U woont en werkt in Nederland, maar maakt gebruik van kinderopvang in het buitenland;  

– U en uw gezin in wonen in een EU-land of in Noorwegen, IJsland, Liechtenstein of Zwitserland, u maakt daar gebruik van kinderopvang en u werkt in Nederland;  

– U woont in Nederland, maar werkt u in een EU-land of in Noorwegen, IJsland, Liechtenstein of Zwitserland en maakt daar gebruik van kinderopvang.   Dit element wordt getoetst door de Belastingdienst/Toeslagen en/of de Sociale Verzekeringsbank, die hiervoor als internationaal verbindingsorgaan is aangewezen. Uw aanvraag van de toeslag dient u altijd in bij de Belastingdienst/Toeslagen. Ouders die buiten Nederland wonen én werken, zullen over het algemeen niet voor de kinderopvangtoeslag in aanmerking komen. Zie ook www.toeslagen.nl. 
###De buitenlandse kinderopvang komt overeen met Nederlandse kinderopvang

Om voor een kinderopvangtoeslag voor het gebruik van buitenlandse kinderopvang in aanmerking te komen, moet deze opvang in voldoende mate overeen komen met de kinderopvang die in Nederland onder de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md) valt. Voor dit element is het Ministerie van OCW verantwoordelijk. Ouders die gebruik willen maken van kinderopvang buiten Nederland, moeten bij OCW een verzoek tot registratie van deze opvang indienen. OCW beoordeelt dan of het kinderopvangstelsel in het betreffende land voldoende waarborgen voor kwaliteit biedt en onderzoekt of de betreffende opvang aan de nationale/lokale kwaliteitsregels voldoet. Bij een positief oordeel wordt de opvang opgenomen in een centraal register buitenlandse kinderopvang. Deze procedure is vastgelegd in de [Regeling Wet kinderopvang en kwaliteitseisen peuterspeelzalen](../../../../../../../../../../../ministeriele-regeling/regeling/wet/kinderopvang/BWBR0017252/README.md). Het verzoek wordt gedaan via een aanvraagformulier. Een aanvraag die op een andere wijze wordt ingediend, wordt niet in behandeling genomen. Ouders die gebruik maken van opvang in België (Vlaanderen en Wallonië) en Duitsland (Nordrhein-Westfalen) hoeven *geen* aanvraagformulier in te dienen.  

#### *2. Kinderopvang in België (Vlaanderen en Wallonië) en Duitsland (Nordrhein-Westfalen)* 

Sinds de inwerkingtreding van de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md) met ingang van 1 januari 2005, zijn meer dan 250 buitenlandse kinderopvangvoorzieningen beoordeeld en opgenomen in het register buitenlandse kinderopvang. Het merendeel van de registraties heeft betrekking op kinderopvang in België (Vlaanderen en Wallonië) en Duitsland (met name Nordrhein-Westfalen). De opvang wordt gebruikt door ouders die in de grensstreek wonen en/of werken. Als resultaat van de beoordeling van deze verzoeken tot registratie is een uitgekristalliseerd beeld ontstaan van de kinderopvang en van de kinderopvangstelsels in deze regio’s. Daaruit kan de conclusie worden getrokken dat de eisen die in Vlaanderen, Wallonië en Nordrhein-Westfalen aan kinderopvang worden gesteld, in grote mate vergelijkbaar zijn met de Nederlandse normen op grond van de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md). Ook wordt van overheidswege toezicht gehouden op de naleving van de regels. Omdat voldoende zekerheid bestaat over de kwaliteit van de kinderopvang, hoeft deze opvang niet meer in Nederland geregistreerd te worden. Ouders die in Vlaanderen, Wallonië en Nordrhein-Westfalen gebruik maken van opvangvormen die door de Staatssecretaris van OCW zijn aangewezen, hoeven geen verzoek tot registratie in te dienen bij het Ministerie van OCW. Deze opvangvormen zijn in de tabel hieronder weergegeven. De Belastingdienst/Toeslagen kan de status van de gebruikte opvang controleren bij de aanvraag voor een kinderopvangtoeslag aan de hand van algemeen toegankelijke lijsten van door de betreffende overheden erkende kindercentra en gastouderbureaus. De volgende vormen van opvang in Vlaanderen, Wallonië en Nordrhein-Westfalen zijn gelijk gesteld aan opvang in Nederland:  Overzichtstabel gelijkgestelde opvangvormen in België (Vlaanderen en Wallonië) en Duitsland (Nordrhein-Westfalen) 

|  *Opvangvorm*   |  *Opvangvorm in Nederland*   |  *Toelichting*   |  *Overheidsinstantie*   |
|:---|:---|:---|:---|
|  * *België/Vlaanderen* *   |
| – Erkende  | – Kinderdagverblijf  | – Gesubsidieerd door de  | Kind en Gezin  |
| kinderdagverblijven  | --- | Vlaamse overheid, in bezit  | Hallepoortlaan 27  |
| – Erkende initiatieven voor  | – Centrum voor  | van een Erkenning van  | 1060 Brussel  |
| buitenschoolse opvang  | buitenschoolse opvang  | Kind en Gezin  | 02 533.12. 11  |
| – Erkende diensten voor  | --- | --- | --- |
| opvanggezinnen  | – Gastouderopvang via een  | --- |  *Website en email:*   |
| – Zelfstandige  | gastouderbureau  | --- | www.kindengezin.be  |
| kinderdagverblijven met  | – Kinderdagverblijf  | – Niet-gesubsidieerd, voldoet  | info@kindengezin.be  |
| een Attest van toezicht  | --- | wel aan de kwaliteitseisen  | --- |
| --- | --- | en heeft een Attest van  | --- |
| --- | --- | toezicht van Kind en Gezin  | --- |
| --- | --- | --- | --- |
|  * *België/Wallonië* *   |
| – Crèche  | – Kinderdagverblijf  | – 0–3 jarigen  | Office de la Naissance et de  |
| – Pregardiennat  | – Kinderdagverblijf  | – 1,5–3 jarigen  | l’Enfance (ONE)  |
| – Maison communale  | – Kinderdagverblijf  | – 0–3 jarigen  | Chaussée de Charleroi 95  |
| d’accueil de l’enfance  | --- | --- | 1060 Bruxelles  |
| – Crèche parentale  | – Ouderparticipatiecrèche  | – 0–3 jarigen met  | 02 542.12.11  |
| --- | --- | ouderparticipatie  | --- |
| – Service d’accueillant(e)s  | – Gastouderopvang via een  | --- |  *Website en email:*   |
| d’enfants  | gastouderbureau  | – De opvang beschikt over  | www.one.be  |
| conventionné(e)  | --- | een autorisation van ONE  | info@one.be  |
| --- | --- | --- | --- |
|  * *Duitsland/Nordrhein-* *    * *Westfalen* *   |
| – Krippe  | – Kinderdagverblijf  | – 0–3-jarigen  | Het Landesjugendamt in de  |
| – Kindergarten  | – Kinderdagverblijf  | – 3–6 jarigen  | deelstaat. Bijvoorbeeld het  |
| – Hort  | – Buitenschoolse opvang  | – 6 tot 14 jarigen  | Landschaftsverband  |
| – Kindertagespflege  | – Gastouderopvang  | – Gastouderopvang  | Rheinland  |
| --- | --- | --- | --- |
| --- | --- | – De opvang beschikt over  een Betriebserlaubnis van  het Landesjugendamt  |  *Website en email:*   www.lvr.de  post@lvr.de  |

#### *3. Kinderopvang in andere landen* 

Voor het gebruik van kinderopvang in *alle andere landen* is een verzoek tot registratie nodig. Bij gebruik van kinderopvang in andere Duitse deelstaten dan Nordrhein-Westfalen moeten ouders nog *wel* een verzoek tot registratie indienen bij het Ministerie van OCW. Bij de aanvraag moet een Betriebserlaubnis van het Landesjugendamt worden meegestuurd. Uit dat document blijkt dat de opvang voldoet aan de geldende kwaliteitsregels. De kans bestaat dat een bepaalde buitenlandse opvangvoorziening op grond van een eerdere aanvraag al is opgenomen in het register. In dat geval is geen nieuw verzoek tot registratie nodig. Als de Belastingdienst vraagt naar de registratie, kunt u in dat geval verwijzen naar bestaande vermelding in het register en het registratienummer. Raadpleeg daarom voordat u een aanvraag indient, eerst het actuele register op www.minocw.nl.  

#### *4. Toelichting bij het aanvraagformulier* 

#### *1. Gegevens ouder* 

Bij de aanvraag moet onder meer het land worden vermeld waar de ouder ten tijde van het gebruik van kinderopvang woont. Dat zal in de meeste gevallen in Europa zijn, want alleen ouders die in Nederland werken en in een ander land van de Europese Unie (EU) of de Europese Economische Ruimte (EER) wonen, kunnen een tegemoetkoming in de kosten van kinderopvang ontvangen. Vermeld ook uw emailadres, omdat op die manier eventuele aanvullingen of verduidelijkingen bij uw aanvraag kunnen worden opgevraagd.  

#### *2. Gegevens kinderopvang* 

In het formulier wordt een onderscheid gemaakt tussen de kinderopvanglocatie (de plek waar de opvang feitelijk plaatsvindt) en de opvangorganisatie (de rechtspersoon of onderneming die de opvang exploiteert). Er kunnen twee locaties en organisaties op het aanvraagformulier worden vermeld. Als meer dan twee opvanglocaties worden gebruikt, kan een extra formulier worden ingevuld. Alleen vormen van opvang die te vergelijken zijn met de Nederlandse opvangvormen kinderdagverblijf, centrum voor buitenschoolse opvang en gastouderopvang via een gastouderbureau kunnen in aanmerking komen voor opname in het centraal register buitenlandse kinderopvang.  

#### *3. De lokale kwaliteitsregels* 

Als ouders gebruik maken van kinderopvang in andere landen dan de grensgebieden Vlaanderen, Wallonië en Duitsland/Nordrhein-Westfalen, sturen zij de relevante kwaliteitsregels mee en een document waaruit blijkt dat de gebruikte kinderopvang aan deze kwaliteitsregels voldoet. Dat kan bijvoorbeeld een inspectierapport zijn. Indien één van de documenten niet in de Nederlandse taal, maar in een vreemde taal is gesteld en een vertaling daarvan noodzakelijk is voor de beoordeling van de aanvraag, kan de Staatssecretaris van OCW besluiten de aanvraag niet te behandelen, mits de aanvrager in de gelegenheid is gesteld binnen een nader te stellen termijn de aanvraag met een vertaling aan te vullen.  

#### *4. Gewenste datum van registratie* 

Bij een positief besluit op een verzoek tot registratie wordt de kinderopvang opgenomen in het register met als ingangsdatum de datum van indiening van de aanvraag tot registratie. Een eerdere registratiedatum is mogelijk, indien aan de hand van documenten kan worden aangetoond dat het gebruik op een eerder moment is gestart. Dat kan bijvoorbeeld door een opvangcontract of bewijs van inschrijving mee te sturen bij de aanvraag.  

#### *5. De aanvraagprocedure* 

De procedure voor opname van buitenlandse kinderopvang in het centraal register kent de volgende stappen: 
###1. Wel of geen aanvraag voor registratie nodig?

Via het schema hieronder kunt u bepalen of u een aanvraag tot registratie moet indienen:   ![242702](http://wetten.overheid.nl/Illustration/242702)
Een aanvraagformulier kunt u indien bij: Ministerie van Onderwijs, Cultuur en Wetenschap Directie Primair Onderwijs/Afdeling Kinderopvang IPC 2400 Postbus 16375 2500 BJ Den Haag Nederland 
###2. Beslissing op de aanvraag

Het Ministerie van OCW beoordeelt of de kwaliteitsregels uit het betreffende land naar aard en strekking overeen komen met de kwaliteitsregels van de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md). Indien dat het geval is, wordt dit vermeld in de [Regeling Wet kinderopvang en kwaliteitseisen peuterspeelzalen](../../../../../../../../../../../ministeriele-regeling/regeling/wet/kinderopvang/BWBR0017252/README.md). Indien uit de aanvraag eveneens blijkt dat de opvanglocatie aan deze eisen voldoet, wordt de opvanglocatie vervolgens opgenomen in het centrale register. Het Ministerie van OCW stelt de aanvrager en de betreffende kinderopvangorganisatie van het besluit op de hoogte. Een ouder kan, indien hij aan de overige voorwaarden van de [Wet kinderopvang en kwaliteitseisen peuterspeelzalen](../../../../../../../../../../../AMvB/besluit/havenontvangstvoorzieningen/BWBR0017136/README.md) voldoet, bij de Belastingdienst/Toeslagen een aanvraag indienen voor een tegemoetkoming in de kosten van kinderopvang. 
###3. Opname in het centraal register buitenlandse kinderopvang

Bij een positief besluit wordt de opvang opgenomen in het centraal register. De opname in het centraal register wordt gepubliceerd in de Staatscourant. De opname in het register heeft terugwerkende kracht tot en met het moment van indienen van de aanvraag. Het actuele register is te vinden op www.minocw.nl. 
###4. Wijzigingen bij de kinderopvangorganisatie

De kinderopvangexploitant stelt het Ministerie van OCW op de hoogte van wijzigingen ten opzichte van de gegevens die bij de aanvraag zijn ingediend. Als deze wijzigingen leiden tot een aanpassing van de vermelding in het centraal register, deelt het Ministerie van OCW dit mee aan de exploitant.  


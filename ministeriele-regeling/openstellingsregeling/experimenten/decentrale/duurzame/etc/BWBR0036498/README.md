<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 2 april 2015, nr. WJZ/15017150, tot openstelling aanvraagperiode ontheffingen experimenten decentrale duurzame elektriciteitsopwekking (Openstellingsregeling experimenten decentrale duurzame elektriciteitsopwekking)

De Minister van Economische Zaken,  
Gelet op de artikelen 5, eerste lid, en 6 van het Besluit experimenten decentrale duurzame elektriciteitsopwekking;
Besluit:    

### Artikel  1  
Treedt in werking per 01-05-2015 

In deze regeling wordt verstaan onder *besluit:* Besluit experimenten decentrale duurzame elektriciteitsopwekking. 

### Artikel  2  
Treedt in werking per 01-05-2015 

1.  Aanvragen om ontheffing voor projecten tot 10.000 afnemers als bedoeld in artikel 2, eerste lid, onderdeel a, van het besluit kunnen worden ingediend in de periode, bedoeld in bijlage 1 voor projecten tot maximaal 10.000 afnemers.   
2.  Het maximum, bedoeld in artikel 6, eerste lid, van het besluit bedraagt het in bijlage 1 genoemde maximum aantal projecten.  

### Artikel  3  
Treedt in werking per 01-05-2015 

1.  Aanvragen om ontheffing voor projectnetten als bedoeld in artikel 2, eerste lid, onderdeel b, van het besluit kunnen worden ingediend in de periode, bedoeld in bijlage 2 voor projectnetten.   
2.  Het maximum, bedoeld in artikel 6, eerste lid, van het besluit bedraagt het in bijlage 2 genoemde maximum aantal projecten.  

### Artikel  4  
Treedt in werking per 01-05-2015 

De maximale opwekkingscapaciteit, bedoeld in artikel 6, tweede lid van het besluit, bedraagt niet meer dan de capaciteit die nodig om met een onzekerheidsmarge van 5% het jaarlijkse gebruik van elektriciteit van alle leden van de vereniging op te wekken. 

### Artikel  5  
Treedt in werking per 01-05-2015 

Deze regeling treedt in werking met ingang van 1 mei 2015. 

### Artikel  6  
Treedt in werking per 01-05-2015 

Deze regeling wordt aangehaald als: Openstellingsregeling experimenten decentrale duurzame elektriciteitsopwekking. 
Deze regeling zal met de toelichting in de Staatscourant worden geplaatst.   

's-Gravenhage 
2 april 2015   

De 
Minister van Economische Zaken, 
H.G.J. Kamp    

### Bijlage  1  

####Voor projecten tot maximaal 10.000 afnemers

Treedt in werking per 01-05-2015 

|--- | Jaar  | Periode  | Maximum aantal projecten  |
|:---|:---|:---|:---|
| 1.  | 2015  | van vrijdag 1 mei 2015 om 09.00 uur tot en met vrijdag 11 september 2015 om 17.00 uur  | 10  |

### Bijlage  2  

####Voor projectnetten

Treedt in werking per 01-05-2015 

|--- | Jaar  | Periode  | Maximum aantal projecten  |
|:---|:---|:---|:---|
| 1.  | 2015  | van vrijdag 1 mei 2015 om 09.00 uur tot en met vrijdag 11 september 2015 om 17.00 uur  | 10  |


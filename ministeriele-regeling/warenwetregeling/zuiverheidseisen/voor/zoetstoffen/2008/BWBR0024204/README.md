<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 10 juli 2008, nr. VGP/VV 2861976, houdende zuiverheidseisen voor zoetstoffen ter uitvoering van richtlijn 2008/60/EG (Warenwetregeling zuiverheidseisen voor zoetstoffen 2008)

De Minister van Volksgezondheid, Welzijn en Sport,  
Gelet op richtlijn nr. 2008/60/EG van de Commissie van de Europese Gemeenschappen tot vaststelling van specifieke zuiverheidseisen voor zoetstoffen die in levensmiddelen mogen worden gebruikt (PbEU L 158), alsmede op [artikel 3, tweede lid, van het Warenwetbesluit Zoetstoffen](../../../../../../../AMvB/warenwetbesluit/zoetstoffen/BWBR0004652/README.md);
Besluit:    

### Artikel  1  

In deze regeling wordt verstaan onder richtlijn 2008/60/EG: richtlijn nr. 2008/60/EG van de Commissie van de Europese Gemeenschappen van 17 juni 2008 tot vaststelling van specifieke zuiverheidseisen voor zoetstoffen die in levensmiddelen mogen worden gebruikt (PbEU L 158).  

### Artikel  2  

Zoetstoffen, bedoeld in [artikel 3, eerste lid, van het Warenwetbesluit Zoetstoffen](../../../../../../../AMvB/warenwetbesluit/zoetstoffen/BWBR0004652/README.md), voldoen wat betreft de zuiverheidseisen aan bijlage I van richtlijn 2008/60/EG.  

### Artikel  3  

Een wijziging van richtlijn 2008/60/EG gaat voor de toepassing van artikel 2 gelden met ingang van de dag waarop aan de betrokken wijzigingsrichtlijn uitvoering moet zijn gegeven.  

### Artikel  4  

De [Warenwetregeling Zuiverheidseisen van zoetstoffen](../../../../../../../ministeriele-regeling/warenwetregeling/zuiverheidseisen/van/zoetstoffen/BWBR0004672/README.md) wordt ingetrokken.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  6  

Deze regeling wordt aangehaald als: Warenwetregeling zuiverheidseisen voor zoetstoffen 2008.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 9 februari 2009, nr. VGP/VV2908992 houdende regels inzake de zuiverheid van zoetstoffen in levensmiddelen (Warenwetregeling zuiverheidseisen voor kleurstoffen in levensmiddelen 2009)

De Minister van Volksgezondheid, Welzijn en Sport,  
Gelet op richtlijn nr. 2008/128/EG van de Commissie van de Europese Gemeenschappen van 22 december 2008 houdende vaststelling van bijzondere zuiverheidseisen voor kleurstoffen die in levensmiddelen mogen worden gebruikt (PbEU 2009, L 6), alsmede op [artikel 4, tweede lid, onder a, van het Warenwetbesluit Levensmiddelenadditieven](../../../../../../../../../AMvB/warenwetbesluit/levensmiddelenadditieven/BWBR0005456/README.md);
Besluit:    

### Artikel  1  

In deze regeling wordt verstaan onder richtlijn 2008/128/EG: richtlijn nr. 2008/128/EG van de Commissie van de Europese Gemeenschappen van 22 december 2008 houdende vaststelling van bijzondere zuiverheidseisen voor kleurstoffen die in levensmiddelen mogen worden gebruikt (PbEU 2009, L 6).  

### Artikel  2  

Kleurstoffen als bedoeld in [artikel 2 van de Warenwetregeling Gebruik van kleurstoffen in levensmiddelen](../../../../../../../../../ministeriele-regeling/warenwetregeling/gebruik/van/kleurstoffen/in/levensmiddelen/BWBR0007567/README.md), voldoen wat betreft de zuiverheidseisen aan bijlage I van richtlijn 2008/128/EG.  

### Artikel  3  

Een wijziging van richtlijn 2008/128/EG gaat voor de toepassing van artikel 2 gelden met ingang van de dag waarop aan de betrokken wijzigingsrichtlijn uitvoering moet zijn gegeven.  

### Artikel  4  

De [Warenwetregeling Zuiverheidseisen van kleurstoffen](../../../../../../../../../ministeriele-regeling/warenwetregeling/zuiverheidseisen/van/kleurstoffen/BWBR0008128/README.md) wordt ingetrokken.  

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  6  

Deze regeling wordt aangehaald als: Warenwetregeling zuiverheidseisen voor kleurstoffen in levensmiddelen 2009.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 7 augustus 2014, 647692124211-VGP, houdende vaststelling retributies voor het Warenwetbesluit hoeveelheden voorverpakkingen (Warenwetregeling hoeveelheden voorverpakkingen)

De Minister van Volksgezondheid, Welzijn en Sport,  
Gelet op artikel 7, tweede lid, van het Warenwetbesluit hoeveelheden voorverpakkingen;
BESLUIT:    

### Artikel  1  
Treedt in werking per 01-01-2015 

In deze regeling wordt verstaan onder besluit: Warenwetbesluit hoeveelheden voorverpakkingen. 

### Artikel  2  
Treedt in werking per 01-01-2015 

De retributie voor het in behandeling nemen van een aanvraag bedraagt: 

a. € 2.190 voor een voorlopige erkenning als bedoeld in artikel 5, derde lid, van het besluit;  

b. € 1.540 voor een definitieve erkenning als bedoeld in artikel 5, tweede lid, van het besluit;  

c. € 1.995 voor een certificaat als bedoeld in artikel 6 van het besluit.   

### Artikel  3  
Treedt in werking per 01-01-2015 

Deze regeling wordt aangehaald als: Warenwetregeling hoeveelheden voorverpakkingen. 

### Artikel  4  
Treedt in werking per 01-01-2015 

Deze regeling treedt in werking met ingang van 1 januari 2015. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

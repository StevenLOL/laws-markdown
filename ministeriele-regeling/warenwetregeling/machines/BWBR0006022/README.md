<meta http-equiv='Content-Type' content='text/html; charset=utf-8' />

##Regeling houdende nadere regels ten aanzien van machines

De Minister van Sociale Zaken en Werkgelegenheid en de Staatssecretaris van Welzijn, Volksgezondheid en Cultuur,  
Gelet op de artikelen 4, vijfde en zesde lid, 5, derde lid, 12, eerste lid, eerste zin, en 16, tweede lid, van de Wet op de gevaarlijke werktuigen, de artikelen 3 en 12, derde lid, van het Besluit machines, [artikel 25, eerste lid, onderdeel a, van de Warenwet](../../../../wet/warenwet/BWBR0001969/README.md) en [artikel 1, tweede lid, onderdeel 3°, van het Warenwetbesluit machines](../../../../AMvB/warenwetbesluit/machines/BWBR0005577/README.md);
Besluiten:    

### Artikel  1  

In deze regeling wordt verstaan onder Besluit: het [Warenwetbesluit machines](../../../../AMvB/warenwetbesluit/machines/BWBR0005577/README.md).  

### Artikel  2  

1.  Als categorie mobiele kranen als bedoeld in [artikel 6d, eerste lid, tweede zin, van het besluit](../../../../AMvB/warenwetbesluit/machines/BWBR0005577/README.md) worden aangewezen: hijskranen voor haakbedrijf op rupsen of banden alsmede een torenvormige hijskranen voor haakbedrijf op rupsen of banden met een bedrijfslastmoment van tenminste 10 tonmeter, met uitzondering van: 

a. op een voertuig bevestigde laadkranen die uitsluitend bestemd zijn of worden gebruikt voor het laden en lossen van de laadbak van het voertuig;  

b. grondverzetmachines die ontgravingen maken en daarop aansluitend leidingwerk in die ontgravingen leggen of ten behoeve van het uitvoeren van grondverzetwerkzaamheden ondersteuningsschotten plaatsen.     
2.  Als categorie torenkranen als bedoeld in [artikel 6d, eerste lid, tweede zin, van het besluit](../../../../AMvB/warenwetbesluit/machines/BWBR0005577/README.md) worden aangewezen: torenvormige hijskranen, die vast zijn opgesteld of die verrijdbaar zijn op rails, met een bedrijfslastmoment van ten minste 10 tonmeter.   

### Artikel  2a  

####Eisen voor aanwijzing en (blijven) functioneren als aangewezen instelling en aangewezen aangemelde instelling

1.  Een aanwijzing als aangewezen instelling en aangewezen aangemelde instelling kan geschieden indien in geval van de overeenstemmingsbeoordeling van een machine of de beoordeling van een kwaliteitsborgingsysteem als bedoeld in [artikel 5 van het besluit](../../../../AMvB/warenwetbesluit/machines/BWBR0005577/README.md), dan wel de beoordeling van een voorgenomen wijziging in een machine of model machine als bedoeld in [artikel 5a van het besluit](../../../../AMvB/warenwetbesluit/machines/BWBR0005577/README.md), de aanvragende instelling voldoet aan de criteria, vastgelegd in het Schema voor Aanwijzing en Toezicht op de instellingen voor overeenstemmingsbeoordelingsprocedures voor het Warenwetbesluit Machines, zoals opgenomen in bijlage 1 bij de regeling.   
2.  Een aanwijzing al aangewezen instelling en aangewezen aangemelde instelling kan tevens geschieden indien in geval van keuring van een mobiele en torenkraan, als bedoeld in [artikel 6d van het besluit](../../../../AMvB/warenwetbesluit/machines/BWBR0005577/README.md), de aanvragende instelling voldoet aan de criteria, vastgelegd in het Werkveldspecifiek document voor aanwijzing en toezicht op de certificatie- en keuringsinstellingen die mobiele kranen, torenkranen en/of hijs- en hefwerktuigen voor beroepsmatig personenvervoer en/of tijdelijke personen(bouw)liften periodiek keuren in het kader van verticaal transport, documentcode WDAT-VT-Producten: 2012, versie 01, zoals opgenomen in bijlage 2 bij de regeling.   

### Artikel  2b  

1.  Een certificaat van goedkeuring, bedoeld in [artikel 6e, eerste lid, van het besluit](../../../../AMvB/warenwetbesluit/machines/BWBR0005577/README.md) wordt voor een aangewezen instelling afgegeven aan de aanvrager indien tijdens de keuring, bedoeld in [artikel 6d, eerste lid, tweede zin, van het besluit](../../../../AMvB/warenwetbesluit/machines/BWBR0005577/README.md), is gebleken dat de mobiele kraan of torenkraan voldoet aan de eisen, vastgelegd in het Werkveldspecifiek certificatieschema Periodieke Keuring Hijskranen, documentcode WSCS-VT Periodieke Keuring Hijskranen: 2012, versie 01, opgenomen in bijlage 3 bij de regeling.   
2.  Een certificaat van goedkeuring, bedoeld in [artikel 6fa, derde lid, van het besluit](../../../../AMvB/warenwetbesluit/machines/BWBR0005577/README.md) wordt voor een aangewezen instelling afgegeven aan de aanvrager indien tijdens de keuringen, bedoeld in artikel 6fa, eerste en tweede lid, van het besluit, is gebleken dat het hijs- of hefwerktuig voor beroepsmatig personenvervoer voldoet aan de eisen, vastgelegd in het Werkveldspecifiek certificatieschema opstellings- en periodieke keuring hijs- en hefwerktuigen voor beroepsmatig personenvervoer en tijdelijke personen(bouw)liften voor bewoners: document: TCVT/W8-01/11-017: 2012, versie 01, opgenomen in bijlage 4 bij de regeling.   

### Artikel  2c  

In het jaarverslag, bedoeld in artikel 7c, tweede lid, van de Warenwet, worden door de aangewezen instelling en de aangewezen aangemelde instelling ten minste de volgende onderwerpen behandeld: 

a. de door de instelling afgegeven, ingetrokken dan wel geweigerde certificaten;  

b. wijzigingen in de op het werkveld van de instelling betrekking hebbende accreditaties, reglementen en procedures;  

c. wijzigingen in de op het werkveld van de instelling betrekking hebbende taakverdeling;  

d. wijzigingen in de bestuurssamenstelling;  

e. wijzigingen in de statuten of het huishoudelijk reglement;  

f. aan derden uitbestede werkzaamheden;  

g. structurele knelpunten op het werkveld van de instelling die zich in de uitvoeringspraktijk hebben voorgedaan;  

h. het gevoerde overleg en de samenwerking op het werkveld met andere instellingen;  

i. door de instelling ontvangen klachten en de wijze van afhandeling daarvan;  

j. tegen de besluiten van de instelling ingediende bezwaren en ingestelde beroepen en de wijze van afhandeling daarvan;  

k. een financieel verslag betreffende de activiteiten waarvoor de instelling is aangewezen.    

### Artikel  4  

De dossiers en de briefwisseling die betrekking hebben op de certificeringsprocedures, bedoeld in [het besluit](../../../../AMvB/warenwetbesluit/machines/BWBR0005577/README.md), worden gesteld in de Nederlandse taal, of in een andere door de aangewezen instelling of aangewezen aangemelde instelling aanvaarde taal.  

### Artikel  5  

####Citeertitel

Deze regeling wordt aangehaald als: Warenwetregeling machines.  

's-Gravenhage 
22 juni 1993    

De 
Minister van Sociale Zaken en Werkgelegenheid, 
B. deVries 

De 
Staatssecretaris van Welzijn, Volksgezondheid en Cultuur, 
H.J.Simons   

### Bijlage  1  

####behorend bij Artikel 2a 

####Schema voor Aanwijzing en Toezicht op de instellingen voor overeenstemmings- beoordelingsprocedures voor het Warenwetbesluit Machines

Document: WDA&T-EU-Machines: 2011, versie 01  *Onder beheer van:*  Ministerie van SZW Postbus 90801 2509 LV Den Haag www.minszw.nl 

####Inhoud

| --- | --- | --- |
|:---|:---|:---|
| 1.  | Inleiding  | 317  |
| --- | --- | --- |
| 2.  | Definities  | 317  |
| --- | --- | --- |
| 3.  | Werkveldspecifieke kenmerken  | 318  |
| 3.1  | Beschrijving document  | 318  |
| 3.2  | Risicoanalyse  | 318  |
| --- | --- | --- |
| 4.  | Eisen ten behoeve van de aanwijzing  | 318  |
| 4.1  | Algemeen kader  | 318  |
| 4.2  | Soorten instellingen met de aanwijzingskavels  | 319  |
| 4.3  | Eisen aan de instelling  | 319  |
| 4.3.1  | Voor productcertificatie:  | 319  |
| 4.3.2  | Voor systeemcertificatie:  | 319  |
| 4.4  | Functies en vakbekwaamheidseisen  | 319  |
| 4.5  | Aanwijzingskavels Machine Richtlijn (2006/42/EG)  | 319  |
| 4.6  | Aanwijzingscriteria  | 319  |
| --- | --- | --- |
| 5.  | Toezicht  | 320  |
| --- | --- | --- |
| 6.  | Maatregelen  | 320  |

### 1  

####Inleiding

Voor machines zijn er wettelijk verplichte conformiteit beoordelingsprocedures vastgesteld. De procedures zijn ontleend aan de Europese Machine richtlijn 2006/42/EG. Deze Richtlijn is geïmplementeerd in het Warenwetbesluit machines. Voor elk product dat onder de richtlijn valt moet een EG-verklaring van overeenstemming worden opgesteld. Hierin verklaart de fabrikant dat zijn product voldoet aan alle essentiële veiligheids- en gezondheidseisen uit de richtlijn. Een gemachtigde persoon van de fabrikant, of de fabrikant zelf, ondertekent de verklaring en deze wordt meegestuurd met het product. Ook brengt de fabrikant de CE markering op het product aan. Voor bepaalde categorieën machines zijn er wettelijke verplichte overeenstemmingsbeoordelingsprocedures die door onafhankelijke keuringsinstellingen worden verricht. Verklaringen van EG-typeonderzoek of goedkeuringen van kwaliteitsborgingssystemen worden in dat verband verstrekt door aangewezen (aangemelde) keuringsinstellingen. Om verklaringen of goedkeuringen te mogen verstrekken dient een aangewezen (aangemelde) keuringsinstelling hiertoe te worden aangewezen door de minister van SZW. Dit gebeurt door een toetsing aan dit werkveldspecifieke document voor aanwijzing en toezicht (WDA&T). De aangewezen aangemelde keuringsinstellingen worden bij de Europese Commissie aangemeld, als zogenaamde Notified Bodies (NoBo). <sup> 1  Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG (herschikking).  </sup> In dit document is aangegeven aan welke eisen de betreffende aangewezen (aangemelde) keuringsinstellingen moeten voldoen, alvorens de aanwijzing voor een werkveld gebaseerd op het Warenwetbesluit machines kan plaatsvinden. Dit WDA&T is mede gebaseerd op het Warenwetbesluit machines. Dit WDA&T wordt beheerd door het ministerie van SZW.  

### 2  

####Definities

Zie de definities in de Richtlijn 2006/42/EG, de verordening (EG) Nr. 764/2008, de verordening (EG) Nr. 765/2008 en het besluit Nr. 768/2008/EG van 9 juli 2008. <sup> 2  Verordening (EG) Nr. 764/2008 van het Europees Parlement en de Raad van 9 juli 2008 tot vaststelling van procedures voor de toepassing van bepaalde nationale technische voorschriften op goederen die in een andere lidstaat rechtmatig in de handel zijn gebracht, en tot intrekking van Beschikking nr. 3052/95/EG  </sup> <sup> 3  Verordening (EG) Nr. 765/2008 van het Europees Parlement en de Raad van 9 juli 2008 tot vaststelling van de eisen inzake accreditatie en markttoezicht betreffende het verhandelen van producten en tot intrekking van Verordening (EEG) nr. 339/93.  </sup> <sup> 4  Het Europees Parlement en de Raad gezamenlijk aangenomen besluiten Besluit Nr. 768/2008/EG van het Europees Parlement en de Raad van 9 juli 2008 betreffende een gemeenschappelijk kader voor het verhandelen van producten en tot intrekking van Besluit 93/465/EEG van de Raad.  </sup> Binnen dit document gelden verder de volgende definities:  

| --- | --- |
|:---|:---|
| --- | --- |
| Accreditatienorm:  | Geharmoniseerde norm, gepubliceerd in een Mededeling van de Commissie in het kader van de uitvoering van Verordening (EG) nr. 765/2008 van het Europees Parlement en de Raad, Besluit nr. 768/2008/EG van het Europees Parlement en de Raad, Verordening (EG) nr. 761/2001 van het Europees Parlement en de Raad (EU Pl 2009/C 136 van 2009-06-16).  |
| ‘Goederenpakket’:  | Omvattende:  1) Verordening (EG) Nr. 764/2008 van het Europees Parlement en de Raad van 9 juli 2008 tot vaststelling van procedures voor de toepassing van bepaalde nationale technische voorschriften op goederen die in een andere lidstaat rechtmatig in de handel zijn gebracht, en tot intrekking van Beschikking nr. 3052/95/EG;  2) Verordening (EG) Nr. 765/2008 van het Europees Parlement en de Raad van 9 juli 2008 tot vaststelling van de eisen inzake beoordeling en markttoezicht betreffende het verhandelen van producten en tot intrekking van Verordening (EEG) nr. 339/93;  3) Besluit Nr. 768/2008/EG van het Europees Parlement en de Raad van 9 juli 2008 betreffende een gemeenschappelijk kader voor het verhandelen van producten en tot intrekking van Besluit 93/465/EEG van de Raad.  |
| het Besluit:  | Besluit Nr. 768/2008/EG van het Europees Parlement en de Raad van 9 juli 2008 betreffende een gemeenschappelijk kader voor het verhandelen van producten en tot intrekking van Besluit 93/465/EEG van de Raad.  |
| de Richtlijn:  | Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG (herschikking).  |
| de Verordening:  | Verordening (EG) Nr. 765/2008 van het Europees Parlement en de Raad van 9 juli 2008 tot vaststelling van de eisen inzake beoordeling en markttoezicht betreffende het verhandelen van producten en tot intrekking van Verordening (EEG) nr. 339/93.  |

### 3  

####Werkveldspecifieke kenmerken

Conform de Richtlijn, het Warenwetbesluit machines en het ‘goederenpakket’. 

### 3.1  

####Beschrijving document

Dit werkveldspecifieke document voor aanwijzing en toezicht binnen de werkvelden voor machines in de ontwerp- en productiefase (handelsfase) is door de minister van SZW vastgesteld. De minister van SZW kan na overleg met het veld wijzigingen aanbrengen in de vastgestelde documenten. Dit vastgestelde document vervangt eerdere versies. Op- en/of aanmerkingen over dit document kunnen worden ingediend bij het ministerie van SZW.  

### 3.2  

####Risicoanalyse

De keuringsinstelling dient in alle gevallen haar werkzaamheden op integere, onpartijdige en onafhankelijke wijze uit te voeren en zal daarbij rekening houden met de mogelijke risico’s in de volgende gebieden: 

* de autonomie in onderzoek (inspecteren, keuren, auditeren), rapportage en certificatie (zie o.a. paragraaf 4.2 van de NEN-EN-ISO/IEC 45011: 1998, hoofdstuk 4 uit de NEN-EN-ISO/IEC 17020: 2004 en paragrafen 5.1. en 5.2 van de NEN-EN-ISO/IEC 17021: 2011 voor voorzieningen die dit risico moeten beperken);  

* het niveau van deskundigheid en vakbekwaamheid (zie o.a. hoofdstuk 5 van de NEN-EN-ISO/IEC 45011: 1998, hoofdstuk 8 uit de NEN-EN-ISO/IEC 17020: 2004 voor voorzieningen die dit risico moeten beperken);  

* het hanteren van vertrouwelijke informatie (zie o.a. paragraaf 4.10 van de NEN-EN-ISO/IEC 45011: 1998, hoofdstuk 5 van de NEN-EN-ISO/IEC 17020: 2004 en paragraaf 8.5 van de NEN-EN-ISO/IEC 17021: 2011 voor voorzieningen die dit risico moeten beperken);  

* de mate van transparantie van de werkprocessen;  

* het verwerken van ontvangen klachten en bezwaren (zie o.a. hoofdstuk 7 van de NEN-EN-ISO/IEC 45011: 1998, hoofdstuk 15 uit de NEN-EN-ISO/IEC 17020: 2004 en paragraaf 9.8 van de NEN-EN-ISO/IEC 17021: 2011 voor voorzieningen die dit risico moeten beperken);  

* het nemen van verantwoordelijkheid voor uitgevoerde taken (zie o.a. paragraaf 7.5 uit de NEN-EN-ISO/IEC 17020: 2004 voor voorzieningen die dit risico moeten beperken).   Enkele voor de hand liggende risico’s voor keuringsinstellingen zijn: 

* onterecht een verklaring of certificaat afgeven;  

* onterecht een verklaring of certificaat niet afgeven, schorsen of intrekken;  

* inbreuken op de vertrouwelijkheid;  

* inbreuken op de onpartijdigheid;  

* inbreuken op het omgaan met ontoelaatbare (financiële) druk;  

* inbreuken op de vereiste competenties en de gevolgen daarvan.    

### 4  

####Eisen ten behoeve van de aanwijzing

Voor de beoordeling door de Raad voor Accreditatie van keuringsinstellingen die zijn of willen worden aangewezen door de minister van SZW, hanteert de Raad voor Accreditatie de eisen uit dit schema voor aanwijzing en toezicht. Voor zover in dit schema voor aanwijzing en toezicht geen nadere invulling wordt gegeven, zijn de eisen uit de betreffende accreditatienormen, te weten: 

a) Voor *productcertificatie* de norm NEN-EN-ISO/IEC 45011: 1998 (certificatie product) of NEN-EN-ISO/IEC 17020: 2004 (inspectie);  

b) Voor *systeemcertificatie* de norm NEN-EN-ISO/IEC 17021: 2011; onverkort van toepassing.   

### 4.1  

####Algemeen kader

Het beoordelen en aanwijzen van een aangewezen (aangemelde) keuringsinstelling gebeurt op grond van de volgende normstelsel: 

1) De minimumcriteria voor de aanwijzing van de aan te melden keuringsinstellingen door de Lid-Staten, zoals vermeld in bijlage XI van de Richtlijn;  

2) Artikel R17 Eisen in verband met aangemelde keuringsinstellingen van bijlage I van het Besluit.  

3) Als er sprake is van een beoordeling voor de scope van de Warenwet op basis van de relevante geharmoniseerde accreditatienormen, dan is er een gerechtvaardigd vertrouwen dat daarmee is voldaan aan het criterium onder punt 1 en 2: de minimumcriteria voor de aanwijzing van de aan te melden keuringsinstellingen door de Lid-Staten zoals vermeld in bijlage XI van de Warenwet en de eisen in verband met aangewezen aangemelde instanties van artikel R17 van bijlage I van het Besluit. Als relevante geharmoniseerde accreditatienormen gelden: 

a) *productcertificatie* op basis van een accreditatie volgens de norm NEN-EN-ISO/IEC 45011: 1998 (certificatie product) of NEN-EN-ISO/IEC 17020: 2004 (inspectie);  

b) *systeemcertificatie* op basis een accreditatie volgens de norm van NEN-EN-ISO/IEC 17021: 2011.   De geharmoniseerde accreditatienormen zijn gepubliceerd in een Mededeling van de Commissie in het kader van de uitvoering van Verordening (EG) nr. 765/2008 van het Europees Parlement en de Raad, Besluit nr. 768/2008/EG van het Europees Parlement en de Raad, Verordening (EG) nr. 761/2001 van het Europees Parlement en de Raad (EU Pl 2009/C 136 van 2009-06-16). De Raad voor Accreditatie zal voor de beoordeling van aangewezen aangemelde keuringsinstellingen gebruik maken van de EA-2/17: 2009 EA Guidance on the horizontal requirements for the accreditation of conformity assessment bodies for notification purposes (June 2009 rev01). De Guidance omvat de criteria voor aanwijzing van Notified Bodies (NoBo), zoals onder de punt 1, 2 en 3 is vermeld. Uitgangspunt is dat keuringsinstellingen die conformiteitsbeoordelingen uitvoeren in het kader van de Richtlijn zijn geaccrediteerd op grond van de toepasselijke geharmoniseerde accreditatienorm(en).    

### 4.2  

####Soorten instellingen met de aanwijzingskavels

Keurings- of certificerende instelling voor Machines volgens de Richtlijn, bijlage IV. 

a) Productcertificatie (t.b.v. module B, bijlage IX van de richtlijn);  

b) Systeemcertificatie (t.b.v. module H, bijlage X van de richtlijn).    

### 4.3  

####Eisen aan de instelling

### 4.3.1  

####Voor productcertificatie:

a) NEN-EN-ISO/IEC 45011: 1998 of NEN-EN-ISO/IEC 17020: 2004 (Type A);  

b) Bijlage XI van de Richtlijn.    

### 4.3.2  

####Voor systeemcertificatie:

a) NEN-EN-ISO/IEC 17021: 2011;  

b) Bijlage XI van de Richtlijn.   Naast de hiervoor opgesomde eisen dienen de keuringsinstellingen in samenhang met de gekozen aanwijzingskavels de daarop van toepassing zijnde procedures van de richtlijn in hun kwaliteitssysteem op te nemen.  

### 4.4  

####Functies en vakbekwaamheidseisen

Voor deze vakbekwaamheidseisen geldt in algemene zin MBO/HBO ‘of gelijkwaardig’, waarbij die gelijkwaardigheid per geval door de instelling gemotiveerd moet zijn vastgelegd en door de Raad voor Accreditatie zal worden getoetst. In zijn algemeenheid geldt dat de (kandidaat) instelling over een gedegen kennis van 'nieuwe aanpak' richtlijnen beschikt, in het bijzonder op de onderhavige Warenwet.  

### 4.5  

####Aanwijzingskavels Machine Richtlijn (2006/42/EG)

a) EG-Typeonderzoek van een bepaalde categorie machines volgens Bijlage IV  

b) Productkwaliteitsborging van een bepaalde categorie machines volgens Bijlage IV    

### 4.6  

####Aanwijzingscriteria

De aangewezen (aangemelde) keuringsinstelling wordt in het kader van haar aanwijzing op grond van Hoofdstuk 5 van het Warenwetbesluit machines getoetst. Onderstaande aanvullende criteria komen voort uit nationale regels omdat de aangewezen aangemelde instelling als een zelfstandig bestuursorgaan wordt aangemerkt. 

a) De aangewezen aangemelde keuringsinstelling is een bestuursorgaan in de zin van de Algemene wet bestuursrecht en dient te voldoen aan bestuurswetgeving zoals de Algemene wet bestuursrecht, de Wet openbaarheid van bestuur en de Archiefwet 1995.  

b) Bij beëindiging van de activiteiten door de aangewezen keuringsinstelling dient deze terstond de minister van SZW te informeren. De minister van SZW bepaalt wat de (voorheen) aangewezen CKI met de dossiers moet doen, de (voorheen) aangewezen keuringsinstelling dient hieraan mee te werken. Dit vrijwaart de (voorheen) aangewezen keuringsinstelling niet van eventuele aansprakelijkheid voor fouten in door haar uitgevoerde keuringen of beoordelingen.  

c) De aangewezen aangemelde keuringsinstelling dient de volgende procedures op schrift te hebben gesteld: een zienswijzeprocedure (afdeling 4.1.2 Awb), een bezwaarschriftprocedure (hoofdstuk 6 en 7 Awb) en een klachtenprocedure (hoofdstuk 9 Awb).  

d) Alle documenten en registraties in het verkeer met de overheid dienen in het Nederlands te zijn tenzij anders met de overheid overeengekomen.  

e) Voor zover een sanctie- en maatregelenbeleid is vastgelegd, dient de CKI zich bij de op te leggen sancties/maatregelen aan dit sanctie- en maatregelenbeleid te houden. In geval van kennelijke onredelijkheid heeft de keuringsinstelling op grond van de Awb de bevoegdheid hier van af te wijken. Afwijking geschiedt alleen op grond van door de certificaathouder aan te dragen argumenten. De onderbouwing voor de afwijking wordt opgenomen in het besluit over de opgelegde sanctie. Afwijkingen worden geregistreerd door de keuringsinstelling.    

### 5  

####Toezicht

De aangewezen aangemelde keuringsinstelling dient de verplichtingen na te komen op grond van Hoofdstuk 5 van het Warenwetbesluit machines en artikel 2c van de Warenwetregeling machines. In aanvulling hierop wordt ten behoeve van het toezicht op de aangewezen aangemelde keuringsinstelling geëist: 

a) De informatieverstrekking aan SZW geschiedt kosteloos;  

b) Mee te werken aan controles door SZW (in de praktijk betekent dit dat de controles door de Arbeidsinspectie, Team Certificatie, uitgevoerd kunnen worden);  

c) SZW in te lichten zodra zij een aanvraag indient voor een aanvullende accreditatie of beoordeling op basis van een wettelijke specifiek schema.  

d) Informatie te verschaffen over het aantal malen per kalenderjaar dat afgeweken wordt van het sanctie- en maatregelenbeleid, genoemd in 4.6 punt e.    

### 6  

####Maatregelen

Indien de aangewezen instelling niet meer voldoet aan de eisen in dit schema kan dit gevolgen hebben voor de aanwijzing. Zie beleidsmaatregel maatregelenbeleid certificering Arbeidsomstandighedenwet en Warenwet, Stcrt. 2010, nr. 10839 van 14 juli 2010.  

### Bijlage  2  

####Werkveldspecifiek document voor aanwijzing en toezicht (WDA&T) op de certificatie- en keuringsinstellingen die: mobiele kranen, torenkranen en/of hijs- en hefwerktuigen voor beroepsmatig personenvervoer en/of tijdelijke personen(bouw)liften periodiek keuren in het kader van verticaal transport

Document: WDAT-VT-Producten: 2012, versie 01 Onder beheer van: Stichting TCVT Postbus 154 3990 DD Houten www.TCVT.nl  *INHOUD*   

| --- | --- | --- | --- |
|:---|:---|:---|:---|
| 1.  | Inleiding  | 297  |
| 2.  | Definities  | 297  |
| 3.  | Werkveldspecifieke kenmerken  | 298  |
| --- | 3.1  | Beschrijving document  | 298  |
| --- | 3.2  | Actieve partijen  | 298  |
| --- | 3.3  | Risicoanalyse  | 299  |
| 4.  | --- | Eisen ten behoeve van de aanwijzing  | 299  |
| --- | 4.1  | Productcertificatie  | 299  |
| --- | 4.2  | Aanwijzingscriteria  | 300  |
| 5  | Toezicht  | 301  |
| 6  | Maatregelen  | 302  |
| --- | Bijlage 1 TCVT reglement voor het gebruik van tcvt beeldmerk v-800  | 302  |

### 1  

####Inleiding

Het gebruik van mobiele kranen, torenkranen en/of het gebruik van hijs- en hefwerktuigen voor beroepsmatig personenvervoer en/of personen (bouw)liften , betreft een risicovol product. Om het maatschappelijke belang (veiligheid en gezondheid in verband met de arbeid) te waarborgen, is door de overheid gekozen voor een wettelijk verplichte certificatieregeling voor het periodiek keuren van mobiele kranen, torenkranen en/of het gebruik van hijs- en hefwerktuigen voor beroepsmatig personenvervoer en/of personen (bouw)liften Het certificaat wordt onder deze regeling verstrekt door CKI’s. Om certificaten voor een specifiek werkveld te mogen verstrekken dient een CKI hiertoe te worden aangewezen door de minister. Dit gebeurt door een toetsing aan dit WDA&T. In dit document is aangegeven aan welke regels en procedures de betreffende CKI’s zich dienen te houden.  

### 2  

####Definities

| Begrip of afkorting  | :  | Betekenis  |
|:---|:---|:---|
| Aanvrager van een certificaat  | :  | De (rechts)persoon die bij de certificatie-instelling een aanvraag doet voor het afgeven van een certificaat.  |
| Aanwijzing  | :  | Aanwijzing van een instelling bij of krachtens wettelijk voorschrift door de minister van SZW.  |
| Beoordeling  | :  | Beoordeling (initiële, of her-) door de nationale accreditatie-instantie van instellingen op basis van het door de minister van SZW vastgestelde WDA&T, op grond waarvan de nationale accreditatie-instantie schriftelijk rapporteert of de instelling competent is om wettelijk verplichte certificaten af te geven.  |
| BHST  | :  | Stichting die een wettelijke certificatieregeling beheert: TCVT.  |
| Centraal College van Deskundigen (CCvD)  | :  | Het college, onderdeel van en/gefaciliteerd door BHST, dat belanghebbende partijen in een bepaalde sector of branche de mogelijkheid biedt tot deelname bij het opstellen en onderhouden van werkveldspecifieke documenten op zodanige wijze dat sprake is van een evenwichtige en representatieve vertegenwoordiging van deze partijen.  |
| Certificaat  | :  | Een certificaat in de zin van artikel 20 Arbowet en artikel 6. Warenwetbesluit machines.  |
| Certificaathouder  | :  | (rechts) Persoon die in het bezit is van een geldig wettelijk verplicht certificaat.  |
| Certificatieproces  | :  | Alle activiteiten via welke een CKI beoordeelt en besluit of een persoon, product of systeem voldoet en blijft voldoen aan de normen, zoals opgenomen in het werkveldspecifieke certificatieschema.  |
| Certificatiereglement  | :  | Bepalingen voor de uitvoering van het certificatieproces en de relaties tussen kandidaat en CKI.  |
| Certificatiesysteem  | :  | Set van procedures en middelen benodigd om het certificatieproces uit te voeren per certificatieschema, dat leidt tot de uitgifte van een certificaat van goedkeuring.  |
| Certificerings en Keurings-instelling (CKI)  | :  | Kalibratie- of conformiteitsbeoordelingsinstellingen zoals certificatie-instellingen, keuringsdiensten van gebruikers, laboratoria, inspectie-instellingen en testinstituten.  |
| Controle  | :  | Periodieke beoordeling door de nationale accreditatie-instantie van CKI’s tegen de voor beoordeling geldende regels van de minister (WDA&T).  |
| Hijs- en hefwerktuig voor beroepsmatig personenvervoer  | :  | Tijdelijk opgestelde machine die bepaalde stopplaatsen bedient, met behulp van een drager die ten opzichte van het horizontale vlak meer dan 15 graden hellend geleid beweegt of op een andere manier een vaste baan volgt, en bestemd is voor het vervoer van:  Werknemers of daarmee gelijkgestelde personen  Werknemers of daarmee gelijkgestelde personen en goederen  Alleen goederen indien de drager toegankelijk is, dat wil zeggen een persoon de drager zonder probleem kan betreden en de drager is uitgerust met bedieningsapparatuur in de drager of binnen bereik van een persoon in de drager.  |
| Personen (bouw)liften  | :  | Tijdelijke personen(bouw)liften betreffen liften die tijdelijk worden opgesteld om bij gebouwen in onderhoud personen, zijnde bewoners, te kunnen vervoeren  |
| Risicoanalyse  | :  | Analyse waaruit motivatie, voor te maken keuzes in werkveldspecifiek probleemgebied, blijkt, op te nemen in het beoogde certificatieschema  |
| Toezicht  | :  | Het verzamelen van de informatie over de vraag of een handeling of zaak voldoet aan de daaraan gestelde eisen, het zich daarna vormen van een oordeel daarover en het eventueel naar aanleiding daarvan interveniëren.  |
| Typen kranen  | :  | Soorten kranen van toepassing onder dit schema  |
| • mobiele kraan  | --- | Hijskraan voor haakbedrijf op rupsen of banden alsmede een torenvormige hijskraan voor haakbedrijf op rupsen of banden met een bedrijfslastmoment van tenminste 10 tonmeter, met uitzondering van:  • op een voertuig bevestigde laadkraan die uitsluitend bestemd is of wordt gebruikt voor het laden en lossen van de laadbak van het voertuig;  • grondverzetmachine die ontgravingen maakt en daarop aansluitend leidingwerk in die ontgraving legt of ten beheove van het uitvoeren van grondverzetwerkzaamehden ondersteuningsschotten plaatst.  |
| • torenkraan  | --- | Torenvormige hijskraan, die vast is opgesteld of die verrijdbaar zijn op rails, met een bedrijfslastmoment van tenminste 10 tonmeter.  |
| Werkveldspecifiek certificatieschema (WSCS)  | :  | Term gebruikt door SZW voor een certificatieschema dat door de minister van SZW is geaccepteerd te gebruiken binnen een specifieke aanwijzing als CKI voor personen, producten of systemen.  |
| WDAT-VT-Personen  | :  | Werkveldspecifiek document van aanwijzing en toezicht op de certificatie- en keuringsinstellingen die personen certificeren in het kader van verticaal transport.  Volledige documentnaam: WDAT-VT-Personen: 2012, versie 01.  |
| WDAT-VT-Producten  | :  | Werkveldspecifiek document voor aanwijzing en toezicht op de certificatie- en keuringsinstellingen die mobiele kranen, torenkranen en/of hijs- en hefwerktuigen voor beroepsmatig personenvervoer en/of tijdelijke personen(bouw)liften periodiek keuren in het kader van verticaal transport.  Volledige documentnaam: WDAT-VT-Producten: 2012, versie 01.  |

### 3  

####Werkveldspecifieke kenmerken

### 3.1  

####Beschrijving document

Dit werkveldspecifieke document voor aanwijzing en toezicht periodieke keuring van mobiele kranen, torenkranen en/of van hijs- en hefwerktuigen voor beroepsmatig personenvervoer en/of personen (bouw)liften is door het CCvD voorgesteld en door de minister van SZW vastgesteld. Dit vastgestelde document vervangt daarmee eerdere versies. Op- en/of aanmerkingen over dit document kunnen worden ingediend bij het CCvD.  

### 3.2  

####Actieve partijen

Binnen het kader van dit document voor aanwijzing en toezicht zijn bij de opstelling betrokken geweest: 

* BHST TCVT, hierna TCVT  

* CCvD TCVT, hierna CCvD  

* Werkkamer 3 TCVT keuring hijskranen  

* Werkkamer 8 TCVT keuring hijs- en hefwerktuigen voor beroepsmatig personenvervoer en  

* personen (bouw)liften CKI-overleg keuring hijskranen en keuring personenbouwliften en hefsteigers voor personen    

### 3.3  

####Risicoanalyse

| Centrale gebeurtenis  | Optredende risico’s  | Oorzaken  | Maatregelen  | Personen  | Producten  |
|:---|:---|:---|:---|:---|:---|
| Het verstrekken c.q. onderhouden van een certificaat op onterechte gronden  | Het niet naar behoren functioneren van de CKI  | Onvoldoende materiedeskundigheid eigen certificatiepersoneel/inlenen onvoldoende bekwaam personeel bij keuringen.  | 4.2.5  | 4.3.2  |
| Onvoldoende kennis van het werkveld  |
| Inbreuk op de onafhankelijkheid/onpartijdigheid [afhankelijkheidsrelatie met de opdrachtgever bij kraankeuringen, inlenen van niet onafhankelijk certificatiepersoneel, uitbesteden aan niet onafhankelijke onderaannemers en daardoor inbreuk op onpartijdige keuring].  | 4.2.5  | 4.3.1  |
| Onvoldoende toezichtkennis/geen effectief toezicht op certificaathouders. Waaronder het bijvoorbeeld bij inspectie bij de eigenaar/beheerder van de kraan niet bekend worden van het feit dat er een tekortkoming met direct gevaar voor de veiligheid bij een kraan is vastgesteld.  | 5. B, C, D, E en F  | 4.5.7 / 5.B, C en D  |
| Geen onderlinge harmonisatie in het toepassen van de certificatieschema’s.  | --- | --- |
| Inbreuk op de vertrouwelijkheid van informatie.  | 4.5.4  | 4.5.4  |

Het verstrekken c.q. onderhouden van een certificaat op onterechte gronden wordt als de centrale gebeurtenis gedefinieerd. Om het verstrekken c.q. onderhouden van een certificaat op onterechte gronden te voorkomen is het noodzakelijk om maatregelen te nemen om zodoende de oorzaken van de optredende risico’s uit te bannen.  

### 4  

####Eisen ten behoeve van de aanwijzing

### 4.1  

####Productcertificatie

Het beoordelen en aanwijzen van CKI’s voor het keuren van hijskranen en/of hijs- en hefwerktuigen voor beroepsmatig personenvervoer en/of personen(bouw)liften vindt plaats op basis van de NEN-EN-ISO/IEC 17020: 2004 en de IAF/ILAC-A4(hierna te noemen NEN-EN-ISO/IEC 17020: 2004) en de eisen die gesteld worden aan de CKI op grond van aanwijzing (4.5). Hieronder volgt een werkveldspecifieke invulling van eventuele paragrafen uit de NEN-EN-ISO/IEC 17020: 2004. 

### 4.1.1  

####Onafhankelijkheid

De CKI, en de door haar ingeschakelde onderaannemers, is onafhankelijk en moet voldoen aan de eisen uit annex A van de NEN-EN-ISO/IEC 17020: 2004. Aanvullend: 

− sub-sub contracting is niet toegestaan;  

− niet uitbesteedbaar is de afgifte van certificaten van goedkeur.    

### 4.1.2  

####Personeel

De CKI voldoet aan de voorwaarden voor aanwijzing door de minister van SZW als aangewezen instelling. Deze voorwaarden zijn ontleend aan het NEN-EN-ISO/IEC 17020: 2004 ‘Algemene Criteria voor het functioneren van verschillende soorten instellingen die keuringen uitvoeren’. Het personeel van de CKI en het door haar ingeleende personeel dat belast is met het keuren moet kennis hebben van het werkveld verticaal transport. Het personeel moet vrij van commerciële druk handelen. Personen of organisaties die buiten de CKI staan, mogen geen invloed kunnen uitoefenen op de uitgevoerde keuringen. Van elk personeelslid moet een dossier aanwezig zijn waarin vermeld staat welke opleiding en training er is gevolgd binnen het werkveld. Dit dossier moet jaarlijks worden herzien. Het personeel moet integer zijn en worden beloond, los van eventuele targets. Keurmeester: De keurmeester moet voldoende competent zijn voor het uitvoeren van zijn functie voor het keuren van één of meerdere type(n) mobiele kraan, torenkraan, en/of hijs- of hefwerktuigen voor beroepsmatig personenvervoer en/of tijdelijke personen(bouw)liften uit dit schema. De aangewezen instelling moet dit aantoonbaar maken. De onderstaande competentie criteria zijn opgesteld om aan deze doelstelling te voldoen voor het uitvoeren van keuringen van mobiele kraan, torenkraan en/of hijs- en hefwerktuigen voor beroepsmatig personenvervoer en/of personen(bouw)liften. Keurmeester:  

| Aspecten  | Omschrijving  |
|:---|:---|
| Opleiding  | MBO-niveau 4 werktuigbouwkunde, meet-regeltechniek of monteur mobiele werktuigen of mechatronica of elektrotechniek monteur of via eerder verworven competenties aangetoond gelijkwaardig opleidingstraject.  |
| Kennis en ervaring  | Kennis van wet- en regelgeving m.b.t. te inspecteren specifieke type mobiele kraan, torenkraan en/of hijs- en hefwerktuigen voor beroepsmatig personenvervoer en/of personen(bouw)liften.  Voor mobiele kraan, torenkraan en/of hijs- en hefwerktuigen voor beroepsmatig personenvervoer en/of personen(bouw)liften geldt steeds 3 jaar afzonderlijk praktijkervaring als monteur en/of machinist met het specifieke type waarvoor men wordt ingezet. Hiertoe dient hij voor het specifieke type mobiele kraan, torenkraan of hijs- en hefwerktuigen voor beroepsmatig personenvervoer en/of personen(bouw)liften, waarvoor hij wordt ingezet steeds tenminste 6x met keuringen mee te lopen, alvorens hij zelfstandig een keuring van het specifieke type mag uitvoeren.  |
| Training  | Al naar gelang de opleiding en ervaring van de keurmeester dient hij aanvullende training te volgen op de onder ‘opleiding’ genoemde opleidingen c.q. specifieke onderdelen daarvan. Daarnaast moet de keurmeester een training volgen, afgesloten met een TCVT-examen tot keurmeester. Daarnaast moet de keurmeester jaarlijks bijscholing volgen voor het specifieke type (mobiele kraan, torenkraan en/of hijs- en hefwerktuigen voor beroepsmatig personenvervoer en/of personen(bouw)liften), waarvoor hij wordt ingezet.  |
| Zelfstandigheid  | Moet zelfstandig kunnen werken, risico’s in kunnen schatten, tekortkomingen kunnen wegen en beslissingen kunnen nemen.  |
| Uitdrukkingsvaardig-  heid  | Goede mondelinge (en schriftelijke) uitdrukkingsvaardigheid.  |
| Contactvaardigheid  | Goede contactuele vaardigheid.  |

### 4.1.3  

####Voorzieningen en uitrustingen

Het personeel van de CKI beschikt voor haar werkzaamheden tenminste over de volgende middelen: 

* Metrische meetband van 30 à 50 meter met een maximale onnauwkeurigheid van 10cm:  

* kalibratie niet noodzakelijk (indicatieve meting);  

* Metrische schuifmaat met een maximale onnauwkeurigheid van 0,5 mm: kalibratie niet noodzakelijk (indicatieve meting);  

* Gekalibreerde trekkrachtmeter met maximaal 1% afwijking full-scale met een maximum van 5% van de gemeten (actuele) waarde.   De CKI moet een reglement hebben waarin wordt vastgelegd: 

* wie toegang heeft tot de hierboven vermelde middelen;  

* hoe deze middelen zijn gecodeerd:  

* hoe deze middelen worden onderhouden binnen de eisen van de gebruiksaanwijzing  

* van de middelen;  

* wanneer deze middelen moeten worden vervangen:  

* de wijze van kalibreren;  

* waar deze middelen worden aangeschaft;  

* hoe deze middelen worden opgeslagen;  

* hoe de bij de keuring gebruikte computersoftware wordt getest;    

### 4.1.4  

####Keuringsmethoden en -procedures

De CKI is gehouden te keuren aan de hand van de beoordelingsformulieren van het WSCS-VT Periodiek keuring hijskranen en/of het WSCS Opstellings- en periodiek keuring hijs- en hefwerktuigen voor beroepsmatig personenvervoer en/of personen(bouw)liften. In voorkomende gevallen kan informatief een nadere uitleg van een eis in een TSJ zijn vastgelegd. Van de keuringen worden protocollen opgesteld en bewaard.  

### 4.1.5  

####Keuringsrapport

Van een keuring wordt een rapport opgesteld dat wordt ondertekend door de CKI. Bij goedkeur volgt afgifte van een uniek TCVT certificaat, waarop is aangegeven: 

* naam en KvK-nummer van de CKI;  

* het CKI-kenmerk van de aanwijzingsbeschikking door SZW.    

### 4.2  

####Aanwijzingscriteria

De CKI wordt in het kader van haar aanwijzing op grond van de artikelen  1.5a t/m 1.5d Arbobesluit op de volgende criteria getoetst: 

4.2.1 De aangewezen CKI en de werknemers die met de keuringen of beoordelingen zijn belast, voeren deze uit met de grootste mate van beroepsintegriteit.  

4.2.2 Er is een integriteitsbeleid, dat waar nodig in duidelijke voorschriften is uitgewerkt. Het personeel heeft zich aantoonbaar hieraan geconformeerd.  

4.2.3 De aangewezen CKI treedt integer en niet buiten zijn bevoegdheden in de markt op.  

4.2.4 Het personeel van de aangewezen CKI is aantoonbaar gebonden aan beroepsgeheim ten aanzien van al hetgeen het bij de uitoefening van zijn taak in het kader van het besluit ter kennis is gekomen, behalve tegenover de ter zake bevoegde overheidsinstanties.  

4.2.5 De aangewezen CKI is bestuursorgaan in de zin van de Algemene wet bestuursrecht en dient te voldoen aan bestuurswetgeving zoals de Algemene wet bestuursrecht, de Wet openbaarheid van bestuur en de Archiefwet 1995.  

4.2.6 De aangewezen CKI dient te beschikken over een WA verzekering die voldoende dekking biedt voor redelijkerwijs te verwachten risico’s.  

4.2.7 De aangewezen CKI dient een procedure te hebben waarin geregeld is dat in geval van ontdekking van een vermoeden van direct gevaar voor de veiligheid dit ogenblikkelijk door de desbetreffende medewerker gemeld wordt, en waarin staat beschreven dat de instelling z.s.m. de belanghebbenden informeert, waaronder indien van toepassing de betreffende overheidsinstantie.  

4.2.8 Bij beëindiging van de activiteiten door de aangewezen CKI dient deze terstond de minister van SZW te informeren. De minister van SZW bepaalt wat de (voorheen) aangewezen CKI met de dossiers moet doen, de (voorheen) aangewezen CKI dient hieraan mee te werken. Dit vrijwaart de (voorheen) aangewezen CKI niet van eventuele aansprakelijkheid voor fouten in door haar uitgevoerde keuringen of beoordelingen.  

4.2.9 De aangewezen CKI dient de volgende procedures op schrift te hebben gesteld: een zienswij- zeprocedure (afdeling 4.1.2 Awb), een bezwaarschriftprocedure (hoofdstuk 6 en 7 Awb) en een klachtenprocedure (hoofdstuk 9 Awb). .  

4.2.10 De aangewezen CKI moet zich aantoonbaar laten vertegenwoordigen in het nationale overleg van de instellingen, georganiseerd door het CCvD. Het CCvD vertegenwoordigt Nederland bij het Europese NoBo overleg en de CKI’s nemen deel aan het overleg met het CCvD. De CKI’s moeten kunnen aantonen de afspraken uit het overleg met het CCvD uit te voeren.  

4.2.11 Meldplicht van het weigeren, opschorten of intrekken van certificaten aan de andere CKI’s respectievelijk NoBo’s.  

4.2.12 De Cki houdt zich bij de op te leggen sancties/maatregelen aan het vastgestelde sanctie- en maatregelenbeid. In geval van kennelijke onredelijkheid heeft de CKI op grond van de Awb de bevoegdheid hier van af te wijken. Afwijking geschiedt alleen op grond van door de certifi- caathouder aan te dragen argumenten. De onderbouwing voor de afwijking wordt opgeno- men in het besluit over de opgelegde sanctie. Afwijkingen worden geregistreerd door de CKI.  

4.2.13 Alle documenten en registraties in het verkeer met de overheid dienen in het Nederlands te zijn tenzij anders met de overheid overeengekomen.  

4.2.14 Verbod op onderuitbesteding op afgifte van certificaten en de daaraan voorafgaande beoordeling en beslissing.    

### 5  

####Toezicht

In verband met de verplichtingen in het kader van toezicht zijn de volgende artikelen van toepassing; artikelen 6G en 6I Warenwetbesluit machines en artikel 2C Warenwetregeling machines, alsmede de artikelen 1.5b en 1.5c Arbobesluit en artikel 1.1a Arboregeling. De CKI dient ten behoeve van de informatieverzameling kosteloos de navolgende zaken te realiseren: 

A. Zich jaarlijks vόόr 1 maart schriftelijk aan SZW te verantwoorden over de rechtmatigheid en doeltreffendheid van het functioneren op elk werkveld waarvoor de instelling door de minister van SZW is aangewezen (de schriftelijke verantwoording wordt naar Team certificatie SZW gezonden). In deze schriftelijke verantwoording worden tenminste de volgende onderwerpen behandeld: 

1. de door de instelling afgegeven, geschorste, ingetrokken dan wel geweigerde certificaten;  

2. wijzigingen in de op het werkveld van de instelling betrekking hebbende accreditaties, reglementen en procedures;  

3. wijzigingen in de bestuurssamenstelling;  

4. wijzigingen in de statuten of het huishoudelijk reglement;  

5. aan derden uitbestede werkzaamheden;  

6. structurele knelpunten op het werkveld van de instelling die zich in de uitvoeringspraktijk hebben voorgedaan;  

7. het gevoerde overleg en de samenwerking op het werkveld met andere certificerende instellingen;  

8. door de instelling ontvangen klachten en de wijze van afhandeling daarvan;  

9. tegen de beslissingen van de instelling ingediende bezwaren en aangespannen zaken en de wijze van afhandeling daarvan;  

10. een financieel verslag betreffende de activiteiten waarvoor de instelling is aangewezen;  

11. het aantal malen per kalenderjaar dat afgeweken wordt van het sanctie- en maatregelenbeleid, genoemd onder 4.3.12.    

B. Mee te werken aan de controles door SZW (in de praktijk betekent dit dat de controles door de Inspectie SZW en de nationale accreditatie-instantie uitgevoerd kunnen worden).  

C. Tijdige en juiste informatie te verstrekken die SZW nodig heeft om te kunnen beoordelen of zij aan de aanwijzingsnormen blijft voldoen (in de praktijk betekent dit dat deze informatie aan de Inspectie SZW of de nationale accreditatie-instantie verstrekt moet worden). Deze informatie betreft alle informatie die relevant is voor de aanwijzingscriteria.  

D. Terstond informatie te verstrekken aan SZW en aan de BHST in het kader van hun registratietaak, over individuele certificaten/certificaathouders waaraan een sanctie is opgelegd (in de praktijk betekent dit dat deze informatie aan de Inspectie SZW, verstrekt moet worden). Deze informatie betreft de hoeveelheid niet afgegeven certificaten na inadequate reparatie of na niet reparatie na 2 maanden.  

E. Aan te tonen aan SZW dat zij voldoende controleert of schriftelijk afgemelde tekortkomingen ook daadwerkelijk zijn verholpen. De CKI houdt zich bij de op te leggen sancties/maatregelen aan het vastgestelde sanctie- en maatregelenbeleid.  

F. SZW en TCVT in te lichten zodra zij voornemens is een of meer van haar taken te beëindigen.  

G. SZW in te lichten zodra zij een aanvraag indient voor een aanvullende accreditatie of beoordeling op basis van een wettelijke specifiek schema.    

### 6  

####Maatregelen

Indien de aangewezen instelling niet meer voldoet aan de eisen in dit schema kan dit gevolgen hebben voor de aanwijzing. Zie beleidsmaatregel maatregelenbeleid certificering Arbeidsomstandighedenwet en Warenwet, Stcrt. 2010, nr. 10839 van 14 juli 2010.  

####Bijlage 1 TCVT reglement voor het gebruik van tcvt beeldmerk v-800

####Inleiding

De Stichting Toezicht Certificatie Verticaal Transport (Stichting TCVT) beheert certificatieschema’s met als werkveld Verticaal Transport. Deze zijn enerzijds verplicht gesteld In het kader van Europese regelgeving en de Arbowet en anderzijds vanwege de behoefte uit de markt. De schema’s omvatten de volgende onderwerpen: 

* Hijsmiddelen;  

* Offshore kranen;  

* Mobiele kranen en torenkranen;  

* Vakbekwaamheid Machinist Verticaal Transport;  

* Railinframachines;  

* Funderingsmachines;  

* Hijs- en hefwerktuigen voor beroepsmatig personenvervoer en/of personen(bouw)liften.   Een actueel overzicht van de operationele certificatieschema’s en uitvoerende instellingen is beschikbaar op www.tcvt.nl. De certificatieschema’s worden gehanteerd door certificatie-instellingen, welke door de RvA zijn geaccrediteerd en in geval van verplichte certificatie door de minister van Sociale Zaken en Werkgelegenheid op verzoek daartoe zijn aangewezen. De certificaten worden geleverd als een dienst aan werkgevers, werknemers, afnemers en overheid teneinde duidelijk te stellen dat men er op mag vertrouwen dat de aangeboden vakbekwaamheid, producten, materieel, systemen en diensten in het kader van verticaal transport voldoen aan de eisen conform de Arbeidsomstandighedenwet etc. Door het uitgeven van een TCVT Certificaat van Vakbekwaamheid wordt aangegeven welke personen zijn gecertificeerd in het kader van Verticaal Transport. Door het zichtbaar aanbrengen van het TCVT Goedkeuringssticker op het materieel wordt duidelijk gemaakt dat het materieel is gecertificeerd in het kader van Verticaal Transport. Met een uniek nummer op het TCVT Goedkeuringssticker in combinatie met een daaraan gerelateerde en in het beoordelingsrapport opgenomen TCVT Certificaat van (Periodieke) Goedkeuring is de registratie van de keuring en de certificatiebeslissing door de keuringsinstelling terugvindbaar. De voorwaarden voor het gebruik van het TCVT-Certificaat van Vakbekwaamheid en Goedkeuring en het TCVT Goedkeuringssticker zijn in de volgende artikelen verwoord.  

####Vormgeving en gebruik

### 1  

####Het TCVT Beelmerk

### *Algemeen* 

Het TCVT Beeldmerk is geregistreerd onder nummer 0954925 in het Benelux Merkenregister. De kleur van het beeldmerk is als volgt: in Pantone 3415 CV (groen); in Pantone Black (zwart). Het beeldmerk is verkrijgbaar bij Bureau TCVT in de vorm van software. 
### *Onderscheid wettelijk verplicht of vrijwillig* 

In de desbetreffende certificatieschema’s is de positie van het schema als volgt aangegeven. 

A. wettelijke verplicht, waarin men toetst aan wettelijke normen, bijvoorbeeld bij risicovolle beroepsactiviteiten. Het TCVT Certificaat is het bewijs dat wordt voldaan aan de wettelijke normen. Dit wordt in het certificaat met een toevoeging aan het logo gecodeerd aangegeven met -A-  

B. vrijwillig, waarbij betrokken partijen afspraken maken over de invulling van algemeen gestelde wettelijke voorschriften. Het TCVT Certificaat is een bewijs dat wordt voldaan aan de algemeen gestelde wettelijke voorschriften. Dit wordt in het certificaat gecodeerd aangegeven met een toevoeging aan het logo met -B-.   
### *Onderscheid naar vakbekwaamheid of staat van onderhoud van het hijsmaterieel* 

Dit wordt in het certificaat gecodeerd aangegeven met de onderstaande toevoeging aan het logo.   ![250886](http://wetten.overheid.nl/Illustration/250886)

### 2  

####Het TCVT Certificaat van Goedkeuring en TCVT Goedkeuringssticker

### *Certificaat van goedkeuring* 

### *Warenwetbesluit artikel 6f* 

2. Op het certificaat van goedkeuring wordt de datum van keuring vermeld, alsmede gegevens betreffende de identificatie van de hijskraan. Het certificaat van goedkeuring of een afschrift daarvan bevindt zich in de nabijheid van de hijskraan   Het TCVT Certificaat van Goedkeuring betreft materieel voor verticaal transport conform de desbetreffende certificatieschema’s, opgesteld door de werkkamers. De certificatie-instelling verleent een certificaat van goedkeuring (A-4 formaat) met een unieke identificatiecode volgens haar eigen systematiek. In het aangegeven gebied D1 wordt het TCVT-Beeldmerk aangebracht tezamen met het certificaatnummer en de datum van uitgifte. Het TCVT Certificaat van Goedkeuring wordt opgenomen in het keuringsrapport.   ![250887](http://wetten.overheid.nl/Illustration/250887)

### *Goedkeuringssticker* 

In combinatie met het TCVT Certificaat van Goedkeuring wordt er op de machine een TCVT Goedkeuringssticker aangebracht. Het TCVT Goedkeuringssticker bestaat uit: 

− de tekst ‘‘TCVT Keurmerk’’;  

− het beeldmerk van de Stichting Toezicht Certificatie Verticaal Transport (TCVT Beeldmerk);  

− nummercode: ‘‘jj-XXX.XXX’’ met:  

− jj = 00, 25, 10 (zie Bijlage B);  

− XXX.XXX = volgnummer .   De overige gegevens dienen door de CI met een door haar te verstrekken TCVT Goedkeuringssticker te worden aangebracht. Voor materieel en hijsmiddelen geldt dat het TCVT Goedkeuringssticker op een voor derden duidelijk zichtbare plaats is aangebracht. 
### *TCVT Goedkeuringssticker* 

Door keuringsinstelling te verzorgen. Op de keuringslocatie handmatig invullen van datum, wettelijk verplicht (A) of vrijwillig (B), de identificatie van de machine en door aankruisen aangeven jaar/ maand van de volgende TCVT keuring wettelijk verplicht (A) of vrijwillig (B). Stickers bij Bureau TCVT te bestellen.   ![250888](http://wetten.overheid.nl/Illustration/250888)
![250889](http://wetten.overheid.nl/Illustration/250889)

### 3  

####Het TCVT-Certificaat van Vakbekwaamheid

Het TCVT-Certificaat van Vakbekwaamheid betreft de vakbekwaamheid van kraanmachinisten conform de desbetreffende certificatieschema’s, opgesteld door de Werkkamer 4: Vakbekwaamheid Machinist Verticaal Transport. De certificatie-instelling verleent een certificaat van vakbekwaamheid (A-4 formaat) met het certificaatnummer XX-WABB-YY.YYY waarin: 

* XX = code van de uitvoerende certificatie-instelling;  

* WA = werkkamer belast met de inrichting van het certificatieschema;  

* BB = code (volgnummer) van het door de werkkamer WA ingerichte  

* certificatieschema.  

* YY.YYY = volgnummer van het verleende certificaat, onafhankelijk van het  

* certificatieschema .   Deze gegevens zullen door Stichting TCVT opgenomen worden in het TCVT persoonsregister. Voor buitenstaanders zullen alleen de naam, geboortedatum, het certificaatnummer en de registratiecode beschikbaar zijn. Met het TCVT persoonsregister faciliteert Stichting TCVT de certificatie-instellingen, die de verplichting van een openbaar certificaatregister hebben. Het TCVT persoonsregister is voor derden toegankelijk op www.tcvt.nl. Via een vraagvenster wordt de input verzorgd. Aan de hand van de output, welke ook op het certificaat is vermeld, kan de geldigheid worden vastgesteld. voorbeeld:   ![250890](http://wetten.overheid.nl/Illustration/250890)

### 4  

####Onjuist gebruik

### *Verantwoordelijkheid* 

Het TCVT-Beeldmerk mag niet worden gebruikt op een wijze die zou kunnen suggereren dat de Stichting TCVT verantwoordelijk is voor de uitkomst van het onderzoek of het onderzoek zou goedkeuren. 
### *Maatregelen* 

De certificaatverlenende instelling heeft een signaleringsplicht naar de Stichting TCVT met betrekking tot het onjuiste dan wel oneigenlijk gebruik. Bij onjuist dan wel oneigenlijk gebruik van het TCVT-Beeldmerk kan Stichting TCVT tot haar daartoe beschikbare maatregelen overgaan. 
### *Reglementwijzigingen* 

De Stichting TCVT kan besluiten dit reglement te wijzigen. Van iedere wijziging van dit reglement stelt de Stichting TCVT de instellingen onverwijld schriftelijk in kennis onder mededeling van een overgangstermijn.  


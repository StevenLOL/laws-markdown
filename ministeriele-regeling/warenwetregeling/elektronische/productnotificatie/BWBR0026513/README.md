<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 8 oktober 2009, nr. VGP/PSL 2959817, houdende vaststelling van de Warenwetregeling elektronische productnotificatie

De Minister van Volksgezondheid, Welzijn en Sport,  
Gelet op artikel 17 van richtlijn nr. 1999/45/EG van het Europees Parlement en de Raad van 31 mei 1999 betreffende de onderlinge aanpassing van de wettelĳke en bestuursrechtelĳke bepalingen van de lidstaten inzake de indeling, de verpakking en het kenmerken van gevaarlĳke preparaten (PbEG L 200), alsmede op [artikel 3, tweede lid, van het Warenwetbesluit deponering informatie preparaten](../../../../../AMvB/warenwetbesluit/deponering/informatie/preparaten/BWBR0008489/README.md);
Besluit:    

### Artikel  1  

De gegevens bedoeld in [artikel 3, eerste lid, van het Warenwetbesluit deponering informatie preparaten](../../../../../AMvB/warenwetbesluit/deponering/informatie/preparaten/BWBR0008489/README.md), alsmede de concentratie van de ingrediënten van het mengsel, worden op elektronische wijze door middel van een door het Nationaal Vergiftigingen Informatie Centrum in stand gehouden website aan het Nationaal Vergiftigingen Informatie Centrum verstrekt. 

### Artikel  2  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  3  

De [Warenwetregeling preparaat informatie formulier](../../../../../ministeriele-regeling/warenwetregeling/preparaat/informatie/formulier/BWBR0008400/README.md) wordt ingetrokken. 

### Artikel  4  

Deze regeling wordt aangehaald als: Warenwetregeling elektronische productnotificatie. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A. Klink     

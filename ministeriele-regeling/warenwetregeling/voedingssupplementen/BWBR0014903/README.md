<meta http-equiv='Content-Type' content='text/html; charset=utf-8' />

##Warenwetregeling voedingssupplementen

De Staatssecretaris van Volksgezondheid, Welzijn en Sport,  
Gelet op artikel 3, eerste en tweede lid, en artikel 7, vierde lid, van het Warenwetbesluit voedingssupplementen;
Besluit:    

### Artikel  1  

1.  Bij de bereiding van voedingssupplementen wordt uitsluitend gebruik gemaakt van de in bijlage I bij richtlijn 2002/46/EG genoemde vitaminen en mineralen, in de in bijlage II bij die richtlijn genoemde vormen.   
2.  Deze regeling is niet van toepassing op eet- en drinkwaren die: 

a. tot hoofddoel hebben het leveren van vitamine A of vitamine D, waarbij daarnaast ook andere essentiÃ«le microvoedingsstoffen aanwezig kunnen zijn;  

b. in de handel worden gebracht in de vorm van een tablet, capsule, druppelvloeistof of andere zeer kleine hoeveelheden vloeistof, of een zeer kleine hoeveelheid poeder; en  

c. geen geneesmiddel zijn in de zin van artikel 1 van de Geneesmiddelenwet.     

### Artikel  2  

De vermelding van vitaminen en mineralen, bedoeld in artikel 7, eerste lid, onder a, van het Warenwetbesluit voedingssupplementen, geschiedt met gebruikmaking van de in bijlage I bij richtlijn 2002/46/EG gespecificeerde eenheden.  

### Artikel  2a  

Een wijziging van bijlage I of bijlage II bij richtlijn 2002/46/EG gaat voor de toepassing van deze regeling gelden met ingang van de dag waarop aan de betrokken wijziging uitvoering moet zijn gegeven.  

### Artikel  3  

Deze regeling treedt in werking met ingang van 2 april 2003.  

### Artikel  4  

Deze regeling wordt aangehaald als: Warenwetregeling voedingssupplementen.  
Deze regeling zal met de toelichting in de Staatscourant worden geplaatst.   

De 
Staatssecretaris van Volksgezondheid, Welzijn en Sport, 
C.Ross-van Dorp    

<meta http-equiv='Content-Type' content='text/html; charset=utf-8' />

##Warenwetregeling Invoer producten van dierlijke oorsprong uit China

De Minister van Volksgezondheid, Welzijn en Sport,  
Handelende in overeenstemming met de Ministers van Landbouw, Natuurbeheer en Visserij, en van Economische Zaken;

Gelet op beschikking nr. 2002/69/EG van de Commissie van de Europese Gemeenschappen van 30 januari 2002 betreffende beschermende maatregelen ten aanzien van uit China ingevoerde producten van dierlijke oorsprong (PbEG L 30), alsmede op [artikel 4, onder c, van het Warenwetbesluit Invoer levensmiddelen uit derde landen](../../../../../../../../../../AMvB/warenwetbesluit/invoer/levensmiddelen/uit/derde/landen/BWBR0006310/README.md);
Besluit:    

### Artikel  1  

In deze regeling wordt verstaan onder:   a. beschikking 2002/69/EG:  beschikking nr. 2002/69/EG van de Commissie van de Europese Gemeenschappen van 30 januari 2002 betreffende beschermende maatregelen ten aanzien van uit China ingevoerde producten van dierlijke oorsprong (PbEG L 30).     

### Artikel  2  

Eet- en drinkwaren van dierlijke oorsprong, van herkomst of van oorsprong uit China, worden slechts binnen Nederlands grondgebied gebracht met inachtneming van de bij beschikking 2002/69/EG gestelde voorschriften.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  4  

Deze regeling wordt aangehaald als: Warenwetregeling Invoer producten van dierlijke oorsprong uit China.  
Deze regeling zal met de toelichting in de Staatscourant worden geplaatst.   

De 
Minister van Volksgezondheid, Welzijn en Sport, 
E.Borst-Eilers    

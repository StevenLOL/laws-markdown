<meta http-equiv='Content-Type' content='text/html; charset=utf-8' />

##Warenwetregeling Kaaskorstbedekkingsmiddelen

De Staatssecretaris van Volksgezondheid, Welzijn en Sport,  
Handelende in overeenstemming met de Minister van Landbouw, Natuurbeheer en Visserij;

Gelet op [artikel 12a, derde lid, van het Warenwetbesluit Zuivel](../../../../AMvB/warenwetbesluit/zuivel/BWBR0006982/README.md);

Gezien het advies van de Adviescommissie Warenwet van 19 juni 1995 met nummer 14886/(21)5;
Besluit:    

### Artikel  1  

1.  Kunststofdispersies die zijn aangebracht op de korst van schapekaas, geitekaas en kaas als bedoeld in [artikel 9 van het Warenwetbesluit Zuivel](../../../../AMvB/warenwetbesluit/zuivel/BWBR0006982/README.md), mogen worden vervaardigd uit uitsluitend homo- of copolymeren van uitsluitend de volgende monomeren: 

a. etheen;  

b. vinylesters van verzadigde vetzuren met een ketenlengte C <sub>2</sub> -C <sub>18</sub>; of  

c. male√Ønezure esters en fumaarzure esters van eenwaardige alifatische verzadigde alcoholen met een ketenlengte C <sub>4</sub> -C <sub>8</sub>.     
2.  Voor de vervaardiging van de in het eerste lid bedoelde polymeren mogen katalysatoren, polymerisatieregelaars, zuurteregelaars en oplosmiddelen zijn gebruikt welke voor het desbetreffende polymeer zijn toegelaten bij of krachtens het [Warenwetbesluit verpakkingen en gebruiksartikelen](../../../../AMvB/warenwetbesluit/verpakkingen/en/gebruiksartikelen/BWBR0018370/README.md), voor zover [dat besluit](../../../../AMvB/warenwetbesluit/verpakkingen/en/gebruiksartikelen/BWBR0018370/README.md) ter zake regels stelt.   
3.  Voor de vervaardiging van de in het eerste lid bedoelde kunststofdispersies mogen geen andere hulpstoffen worden gebruikt dan: 

a. natrium-laurylsulfaat;  

b. polyetheenoxide (4-14) ether van oleylalcohol;  

c. polyetheenoxide (4-14) ether van nonylfenol;  

d. lactose;  

e. siliciumdioxide;  

f. hydroxyethylcellulose;  

g. methylcellulose;  

h. carboxymethylcellulose;  

i. polyvinylalcohol; of  

j. polyvinylpyrrolidon.     
4.  Voor de vervaardiging van de in het eerste lid bedoelde kunststofdispersies mogen geen andere pH-regulerende stoffen worden gebruikt dan: 

a. azijnzuur (E 260), alsmede de Na-, K-, Ca- en NH <sub>4</sub> -zouten ervan;  

b. citroenzuur (E 330), alsmede de Na-, K-, Ca- en NH <sub>4</sub> -zouten ervan;  

c. wijnsteenzuur (E 334), alsmede de Na-, K-, Ca- en NH <sub>4</sub> -zouten ervan;  

d. zoutzuur;  

e. ascorbinezuur of de zouten hiervan met Na of Ca (E 300, E 301 en E 302);  

f. ammonia;  

g. natriumhydroxide;  

h. kaliumhydroxide; of  

i. carbonaten en bicarbonaten van Na en K.     
5.  Voor de vervaardiging van de in het eerste lid bedoelde kunststofdispersies mogen geen andere kleurstoffen worden gebruikt dan: 

a. caroteen (E 160a)  

b. annatto (E 160b);  

c. carbo medicinalis vegetabilis (E 153);  

d. titaandioxide (E 171);  

e. tartrazine (E 102);  

f. chinolinegeel (E 104);  

g. zonnegeel FCF ( E 110);  

h. cochenillerood A (E 124);  

i. indigotine (E 132);  

j. briljantzwart BN (E 151); of  

k. litholrubine BK (E 180).     

### Artikel  2  

1.  Kaaskorstbedekkingsmiddelen op basis van minerale was die zijn aangebracht op de korst van schapekaas, geitekaas en kaas als bedoeld in [artikel 9 van het Warenwetbesluit Zuivel](../../../../AMvB/warenwetbesluit/zuivel/BWBR0006982/README.md), mogen worden vervaardigd uit uitsluitend: 

a. geraffineerde vaste paraffine;  

b. petrolatum; of  

c. microkristallijne was.   De onder a en c bedoelde paraffine en kristallijne was voldoen aan de ter zake bij of krachtens het [Warenwetbesluit verpakkingen en gebruiksartikelen](../../../../AMvB/warenwetbesluit/verpakkingen/en/gebruiksartikelen/BWBR0018370/README.md) gestelde zuiverheidseisen.   
2.  Bij de bereiding van de in het eerste lid bedoelde kaaskorstbedekkingsmiddelen mogen, tot een gehalte van ten hoogste 50 %, uitsluitend worden toegevoegd: 

a. polyetheen;  

b. polyisobuteen (M <10000);  

c. copolymeren op basis van etheen en vinylacetaat;  

d. butylrubber;  

e. gecycliseerde rubber;  

f. paraffine-olie, voor zover die voldoet aan de ter zake bij of krachtens het [Warenwetbesluit verpakkingen en gebruiksartikelen](../../../../AMvB/warenwetbesluit/verpakkingen/en/gebruiksartikelen/BWBR0018370/README.md) gestelde zuiverheidseisen;  

g. esters van montaanzuren met ethaandiol of 1,3-butaandiol;  

h. gehydrogeneerde colofonium;  

i. pentaerythritolester van gehydrogeneerde colofonium,   alsmede BHA tot ten hoogste 0,02 %.   
3.  Onverminderd het tweede lid mogen bij de bereiding van de in het eerste lid bedoelde kaaskorstbedekkingsmiddelen geen andere kleurstoffen worden gebruikt dan die, bedoeld in artikel 1, vijfde lid.   

### Artikel  3  

Deze regeling treedt in werking op het tijdstip waarop het Besluit tot wijziging van het Warenwetbesluit Zuivel en van het Algemeen Aanduidingenbesluit in werking treedt.  

### Artikel  4  

Deze regeling wordt aangehaald als: Warenwetregeling Kaaskorstbedekkingsmiddelen.  
Deze regeling zal met de toelichting in de Staatscourant worden geplaatst.   

De 
Staatssecretaris van Volksgezondheid, Welzijn en Sport, 
EricaTerpstra    

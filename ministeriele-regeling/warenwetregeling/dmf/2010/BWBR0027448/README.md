<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 22 maart 2010, nr. VGP/VC 2995380, houdende tijdelijke regels inzake producten die dimethylfumaraat bevatten ter uitvoering van beschikking 2009/251/EG (Warenwetregeling DMF 2010)

De Minister van Volksgezondheid, Welzijn en Sport,  
Gelet op:

– beschikking nr. 2009/251/EG van de Commissie van de Europese Gemeenschappen van 17 maart 2009 houdende de verplichting voor de lidstaten ervoor te zorgen dat producten die het biocide dimethylfumaraat bevatten niet in de handel worden gebracht of op de markt worden aangeboden (PbEU L 74);  

– besluit nr. 2010/153/EU van de Commissie van de Europese Unie van 11 maart 2010 tot verlenging van de geldigheidsduur van Beschikking 2009/251/EG houdende de verplichting voor de lidstaten ervoor te zorgen dat producten die het biocide dimethylfumaraat bevatten niet in de handel worden gebracht of op de markt worden aangeboden (PbEU L 63);  

– [artikel 2d van het Warenwetbesluit algemene productveiligheid](../../../../../AMvB/warenwetbesluit/algemene/productveiligheid/BWBR0006158/README.md);     Besluit:    

### Artikel  1  

In deze regeling wordt verstaan onder: 

a. *DMF:* de chemische stof dimethylfumaraat met de IUPAC-benaming dimethyl-(E)-buteendioaat, het CAS-nummer 624-49-7 en het Einecs-nummer 210-849-0;  

b. *product dat DMF bevat:* elk product of deel van een product: 

1° waarop de aanwezigheid van DMF wordt vermeld, zoals op één of meer zakjes, of  

2° waarbij de concentratie DMF hoger is dan 0,1 mg/kg van het product of deel van het product.      

### Artikel  2  

1.  Producten die DMF bevatten worden niet verhandeld.   
2.  Degene die producten die DMF bevatten heeft verhandeld, treft maatregelen om die producten terug te nemen.   

### Artikel  3  

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en vervalt met ingang van 16 maart 2012.  

### Artikel  4  

Deze regeling wordt aangehaald als: Warenwetregeling DMF 2010.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   

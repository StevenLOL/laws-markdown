<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 5 juni 2013, 121467-104582-VGP, houdende vaststelling van de Warenwetregeling invoer kiemgroenten en voor de productie van kiemgroenten bestemde zaden (Warenwetregeling kiemgroenten)

De Minister van Volksgezondheid, Welzijn en Sport,  
Gelet op:

– Verordening (EU) nr. 210/2013 van de Commissie van 11 maart 2013 betreffende de erkenning van inrichtingen die kiemgroenten produceren overeenkomstig Verordening (EG) nr. 852/2004 van het Europees Parlement en de Raad (PbEU 2013, L 68);  

– Verordening (EU) nr. 211/2013 van de Commissie van 11 maart 2013 betreffende de certificeringvoorschriften voor de invoer in de Unie van kiemgroenten en voor de productie van kiemgroenten bestemde zaden (PbEU 2013, L 68);  

– [artikel 2, derde lid](../../../../AMvB/warenwetbesluit/invoer/levensmiddelen/uit/derde/landen/BWBR0006310/README.md), en [4, onder c, van het Warenwetbesluit Invoer levensmiddelen uit derde landen](../../../../AMvB/warenwetbesluit/invoer/levensmiddelen/uit/derde/landen/BWBR0006310/README.md);  

– [artikel 10 van het Warenwetbesluit hygiëne van levensmiddelen](../../../../AMvB/warenwetbesluit/hygiëne/van/levensmiddelen/BWBR0018823/README.md);     Besluit:    

### Artikel  1  

In deze regeling wordt verstaan onder verordening (EU) 211/2013: Verordening (EU) nr. 211/2013 van de Commissie van 11 maart 2013 betreffende de certificeringvoorschriften voor de invoer in de Unie van kiemgroenten en voor de productie van kiemgroenten bestemde zaden (PbEU 2013, L 68); 

### Artikel  2  

Overtreding van artikel 3 van verordening (EU) 211/2013 is een strafbaar feit. 

### Artikel  3  

Het certificaat, bedoeld in artikel 3, eerste lid, van verordening (EU) 211/2013, mag worden opgesteld of vergezeld gaan van een eensluidende vertaling in de Engelse taal. 

### Artikel  4  

Wijzigt de Warenwetregeling procedures registratie en erkenning van levensmiddelenbedrijven. 

### Artikel  5  

Deze regeling wordt aangehaald als: Warenwetregeling kiemgroenten. 

### Artikel  6  

1.  Deze regeling treedt in werking met ingang van 1 juli 2013.   
2.  In afwijking van het eerste lid treden de artikelen 3 en 4 in werking met ingang van 1 januari 2014.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn van 14 maart 2014, kenmerk 328583-117560-VGP, houdende vaststelling van de Warenwetregeling verpakkingen en gebruiksartikelen die in contact komen met levensmiddelen (Warenwetregeling verpakkingen en gebruiksartikelen)

De Minister van Volksgezondheid, Welzijn en Sport,  
Gelet op [artikel 3, eerste lid, onderdeel a](../../../../../../AMvB/warenwetbesluit/verpakkingen/en/gebruiksartikelen/BWBR0018370/README.md), [4, eerste lid](../../../../../../AMvB/warenwetbesluit/verpakkingen/en/gebruiksartikelen/BWBR0018370/README.md), en [6a, tweede lid, van het Warenwetbesluit verpakkingen en gebruiksartikelen](../../../../../../AMvB/warenwetbesluit/verpakkingen/en/gebruiksartikelen/BWBR0018370/README.md);
Besluit:    

### Artikel  1  

1.  In deze regeling wordt verstaan onder het besluit: het [Warenwetbesluit verpakkingen en gebruiksartikelen](../../../../../../AMvB/warenwetbesluit/verpakkingen/en/gebruiksartikelen/BWBR0018370/README.md).   
2.  Deze regeling is niet van toepassing op verpakkingen of gebruiksartikelen die rechtmatig zijn vervaardigd of in de handel zijn gebracht in een ander lidstaat van de Europese Unie of in een staat, niet zijnde een lidstaat van de Europese Unie, die partij is bij een tot een douane-unie strekkend Verdrag, dan we rechtmatig is vervaardigd in een staat die partij is bij een tot een vrijhandelszone strekkend Verdrag dat Nederland bindt, en die voldoen aan eisen die een beschermingsniveau bieden dat ten minste gelijkwaardig is aan het niveau dat met de nationale eisen wordt nagestreefd.  

### Artikel  2  

Als materialen als bedoeld in [artikel 3, eerste lid, onder a](../../../../../../AMvB/warenwetbesluit/verpakkingen/en/gebruiksartikelen/BWBR0018370/README.md), van het besluit worden aangewezen: 

a. kunststoffen;  

b. papier en karton;  

c. rubberproducten;  

d. metalen;  

e. glas en glaskeramiek;  

f. keramische materialen en emails;  

g. textielproducten;  

h. folie van geregenereerde cellulose;  

i. hout en kurk;  

j. deklagen;  

k. kleurstoffen en pigmenten;  

l. epoxypolymeren.   

### Artikel  3  

Een materiaal, genoemd in artikel 2, is vervaardigd uit de voor dat materiaal in de bij deze regeling behorende bijlage aangegeven stoffen, welke voldoen aan de daarin voor die stoffen gestelde regels. 

### Artikel  4  

Bij de vervaardiging van verpakkingen en gebruiksartikelen mogen grond- en hulpstoffen voor zover ter zake van de aanwending daarvan in de bij deze regeling behorende bijlage regels zijn gesteld, niet op een andere wijze dan in die bijlage is aangegeven worden aangewend. 

### Artikel  5  

Verpakkingen en gebruiksartikelen, vervaardigd uit materiaal als bedoeld in artikel 2, mogen aan eet- en drinkwaren geen grotere hoeveelheden stoffen afgeven dan voor die stoffen is aangegeven in de bij deze regeling behorende bijlage. 

### Artikel  6  

Ten aanzien van verpakkingen en gebruiksartikelen, bestaande uit materialen als bedoeld in artikel 2, gelden de onderzoekingsmethoden zoals opgenomen in de bij deze regeling behorende bijlage. 

### Artikel  7  

De [Regeling Verpakkingen- en gebruiksartikelen (Warenwet)](../../../../../../ministeriele-regeling/regeling/verpakkingen-/en/gebruiksartikelen/(warenwet)/BWBR0003276/README.md) wordt ingetrokken. 

### Artikel  8  

Deze regeling treedt in werking met ingang van 1 april 2014. 

### Artikel  9  

Deze regeling wordt aangehaald als: Warenwetregeling verpakkingen en gebruiksartikelen. 
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
E.I. Schippers     

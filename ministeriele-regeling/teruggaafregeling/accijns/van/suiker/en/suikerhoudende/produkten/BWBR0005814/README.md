<meta http-equiv='Content-Type' content='text/html; charset=utf-8' />

##Teruggaafregeling accijns van suiker en suikerhoudende produkten

De Staatssecretaris van Financiën,
Gelet op [artikel XV, tweede lid, van de Wet van 24 december 1992 tot invoering van en aanpassing van wetgeving aan de Wet op de verbruiksbelastingen van alcoholvrije dranken en van enkele andere produkten](../../../../../../../../../wet/wet/invoering/van/en/aanpassing/aan/de/wet/op/de/verbruiksbelastingen/van/etc/BWBR0005803/README.md) (Stb. 683).
Besluit:  

###Artikel 1 

1. De teruggaaf als bedoeld in [artikel XV, eerste lid van de Wet van 24 december 1992 tot invoering van en aanpassing van wetgeving aan de Wet op de verbruiksbelastingen van alcoholvrije dranken en van enkele andere produkten](../../../../../../../../../wet/wet/invoering/van/en/aanpassing/aan/de/wet/op/de/verbruiksbelastingen/van/etc/BWBR0005803/README.md) (Stb. 683) van accijns van suiker en suikerhoudende produkten bedraagt:

a.voor suiker per 100 kg: f 8,68;

b.voor suikerhoudende produkten per 100 kg, indien het: 

jam en stropen betreft: f 5,20;

siropen betreft: f 4,30;

zoetwaren en suikerwerken betreft: f 3,45;

bakkerswaren betreft: f 1,70;

c.voor andere suikerhoudende produkten dan bedoeld in onderdeel b: nihil.
2. Het verzoek om teruggaaf van accijns als bedoeld in [artikel XV, eerste lid, van de Wet van 24 december 1992 tot invoering van en aanpassing van wetgeving aan de Wet op de verbruiksbelastingen van alcoholvrije dranken en van enkele andere produkten](../../../../../../../../../wet/wet/invoering/van/en/aanpassing/aan/de/wet/op/de/verbruiksbelastingen/van/etc/BWBR0005803/README.md) wordt uiterlijk 8 januari 1993 bij de inspecteur ingediend.
3. De inspecteur kan op verzoek toestaan dat het verzoek om teruggaaf op een later tijdstip wordt gedaan, doch niet later dan 31 januari 1993.
4. In het verzoek worden vermeld:

a.de naam, het adres en de aard van het bedrijf van de belanghebbende;

b.een nauwkeurige aanduiding van de plaats of plaatsen waar de suiker en suikerhoudende produkten zich bevinden;

c.de soort en de hoeveelheid suiker en suikerhoudende produkten, naar de onderscheidingen van het eerste lid, per plaats;

d.het bedrag van de teruggaaf waarop aanspraak wordt gemaakt.

### Artikel  2  

Deze regeling treedt in werking met ingang van 1 januari 1993. 

De 
Staatssecretaris van Financiën, 
M.J.J. van  Amelsvoort      

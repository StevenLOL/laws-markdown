<meta http-equiv='Content-Type' content='text/html; charset=utf-8' />

##Opsporingsambtenaren inzake Wet opsporing delfstoffen

De Minister van Justitie,  
Gezien het schrijven van de Minister van Economische Zaken dd, 7 december 1965, Directie Mijnwezen, 365/6151/EMC;

Gelet op [artikel 10 van de Wet opsporing delfstoffen](../../wet/wet/opsporing/delfstoffen/BWBR0002579/README.md) en op [artikel 17, eerste lid, sub 2Â°., van de Wet op de economische delicten](../../wet/wet/op/de/economische/delicten/BWBR0002063/README.md),
Besluit:      
1.  de ambtenaren van het Staatstoezicht op de Mijnen in de rang van inspecteur-generaal der mijnen, inspecteur der mijnen, mijnmeter, mijntechnisch hoofdambtenaar en mijntechnisch ambtenaar aan te wijzen als ambtenaren, belast met de opsporing van overtredingen van voorschriften, gesteld bij of krachtens de [artikelen 2](../../wet/wet/opsporing/delfstoffen/BWBR0002579/README.md) en [3, tweede lid, van de Wet opsporing delfstoffen](../../wet/wet/opsporing/delfstoffen/BWBR0002579/README.md);   
2.  te bepalen, dat deze beschikking zal worden geplaatst in de *Nederlandse Staatscourant* en in werking zal treden met ingang van de dag, volgende op die der bekendmaking.      

's-Gravenhage 
15 mei 1967    

De 
Minister voornoemd, 

Namens de 
Minister: De 
secretaris-generaal, 
A.Mulder    

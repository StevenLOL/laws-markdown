<meta http-equiv='Content-Type' content='text/html; charset=utf-8' />

##Uitvoering van de artikelen 4, tweede lid, 6, eerste lid, en 9, eerste lid, van de Waarborgwet 1986

De Staatssecretaris van Economische Zaken,  
Gelet op de [artikelen 4, tweede lid](../../../wet/waarborgwet/1986/BWBR0009275/README.md), [6, eerste lid](../../../wet/waarborgwet/1986/BWBR0009275/README.md), en [9, eerste lid, van de Waarborgwet 1986](../../../wet/waarborgwet/1986/BWBR0009275/README.md);
Besluit:      
### Hoofdstuk 1  

####Begripsbepalingen 

### Artikel  1  

In deze regeling wordt verstaan onder wet: de [Waarborgwet 1986](../../../wet/waarborgwet/1986/BWBR0009275/README.md).  

### Hoofdstuk 2  

####Samengestelde werken 

### Artikel  2  

Werken, waaraan zich onderdelen bevinden van andere metalen dan die, bedoeld in [artikel 1 van de wet](../../../wet/waarborgwet/1986/BWBR0009275/README.md), worden slechts gewaarborgd: 

a.  indien de totale massa van die andere metalen ten hoogste 2% bedraagt van de totale massa van het werk aan metalen als bedoeld in [artikel 1 van de wet](../../../wet/waarborgwet/1986/BWBR0009275/README.md); 

b.  in andere gevallen dan bedoeld onder a, 

1°.  ingeval het een voor het publiek zichtbaar onderdeel betreft, indien naar het oordeel van de waarborginstelling, aan welke de werken ter waarborging worden aangeboden, voor het publiek duidelijk kenbaar is dat het desbetreffende onderdeel van een ander metaal is vervaardigd dan de metalen, bedoeld in [artikel 1 van de wet](../../../wet/waarborgwet/1986/BWBR0009275/README.md), dan wel op het desbetreffende onderdeel het woord ’metaal’ of een overeenkomstige aanduiding is afgeslagen of met schriftelijke toestemming van degene die de werken ter waarborging aanbiedt, door de betrokken waarborginstelling wordt afgeslagen, of  

2°.  ingeval het een voor het publiek niet zichtbaar onderdeel betreft, indien dit onderdeel naar het oordeel van de betrokken waarborginstelling technisch noodzakelijk is.     

### Artikel  3  

Werken, waarop zich een opperlaag bevindt van een ander metaal dan de metalen, bedoeld in [artikel 1 van de wet](../../../wet/waarborgwet/1986/BWBR0009275/README.md), worden slechts gewaarborgd, indien: 

1°. de totale massa van dat andere metaal ten hoogste 2% bedraagt van de totale massa van het werk aan metalen, bedoeld in [artikel 1 van de wet](../../../wet/waarborgwet/1986/BWBR0009275/README.md), en  

2°. het kernmetaal van het werk aan een van de gehalten, bedoeld in [artikel 1 van de wet,](../../../wet/waarborgwet/1986/BWBR0009275/README.md) voldoet.    

### Artikel  4  

Werken, die zijn opgevuld met andere stoffen dan de in [artikel 1 van de wet](../../../wet/waarborgwet/1986/BWBR0009275/README.md) bedoelde metalen, worden slechts gewaarborgd, indien de opvulling naar het oordeel van de waarborginstelling, aan welke het desbetreffende werk ter waarborging wordt aangeboden, voor het publiek duidelijk kenbaar is.  

### Hoofdstuk 3  

####Vrijstellingen 

### Artikel  5  

1.  De verplichting tot waarborging, bedoeld in [artikel 5, eerste lid, van de wet](../../../wet/waarborgwet/1986/BWBR0009275/README.md), geldt niet voor: 

a.  werken, bestemd voor gebruik ten behoeve van medische, tandheelkundige of technische doeleinden; 

b.  pennen van vulpenhouders; 

c.  munten, tenzij deze zijn ingericht om als sieraad te worden gedragen; 

d.  tot een ingevoerde partij behorende werken, die bestemd zijn om weer te worden uitgevoerd, zolang deze niet in de handel worden gebracht; 

e.  voor 1 maart 1988 vervaardigde penningen; 

f.  voor 1 januari 1814 vervaardigde werken, mits daarop door een hier te lande bevoegd orgaan of bevoegde persoon een gehalteteken is afgeslagen, dat ten minste het op grond van [artikel 1 van de wet](../../../wet/waarborgwet/1986/BWBR0009275/README.md) voor het desbetreffende werk geldende laagste gehalte aanduidt; 

g.  uit een verdwenen beschaving afkomstige werken; 

h.  versierselen, die zijn of worden uitgereikt bij het verlenen van een bij de wet of bij koninklijk besluit ingestelde koninklijke onderscheiding.    
2.  Onder munten als bedoeld in het eerste lid, onder c, wordt verstaan: 

a.  voorwerpen, die in enig land als wettig betaalmiddel zijn of waren aangemerkt; 

b.  voorwerpen, die in enig land bij wet als munt, niet zijnde wettig betaalmiddel, zijn of waren aangemerkt en waarvan het gehalte, het gewicht en de beeldenaar bij wet zijn of waren geregeld, mits vervaardigd door de daartoe bevoegde instelling.    
3.  Onder penningen als bedoeld in het eerste lid, onder e, worden verstaan van afbeeldingen of opschriften voorziene schijfvormige voorwerpen, niet zijnde een munt, een draagteken of een gebruiksvoorwerp.   

### Hoofdstuk 4  

####Stempeling 

### § 1  

####Stempelmerken 

### Artikel  6  

Als gehaltemerken als bedoeld in [artikel 10, onder 1°, van de wet](../../../wet/waarborgwet/1986/BWBR0009275/README.md) voor stempeling op grond van [artikel 1](../../../wet/waarborgwet/1986/BWBR0009275/README.md) en [artikel 3 van de wet](../../../wet/waarborgwet/1986/BWBR0009275/README.md) worden vastgesteld de gehaltemerken, opgenomen in de bij deze regeling behorende bijlage, onder I, onderscheidenlijk II.  

### Artikel  7  

Als kantooraanduidende merken als bedoeld in [artikel 10, onder 2°, van de wet](../../../wet/waarborgwet/1986/BWBR0009275/README.md) worden vastgesteld de merken, opgenomen in de bij deze regeling behorende bijlage, onder III, onderscheidenlijk IIIA.  

### Artikel  8  

Als jaarlettermerken als bedoeld in [artikel 10, onder 3°, van de wet](../../../wet/waarborgwet/1986/BWBR0009275/README.md) worden vastgesteld de merken, opgenomen in de bij deze regeling behorende bijlage, onder IV.  

### Artikel  9  

Als gewichtaanduidende merken als bedoeld in [artikel 10, onder 4°, van de wet](../../../wet/waarborgwet/1986/BWBR0009275/README.md) worden vastgesteld de merken, opgenomen in de bij deze regeling behorende bijlage, onder V, waarbij het gewicht als volgt wordt aangegeven: 

a.  voor elke vijfhonderd gram het getal 100; 

b.  voor elke honderd gram het getal 20; 

c.  voor gedeelten van honderd gram een getal, aangevende het aantal veelvouden van vijf gram, afgerond naar boven.   

### § 2  

####Gebruik van stempelmerken 

### Artikel  10  

1.  Op werken, die voldoen aan de vereisten van [artikel 1](../../../wet/waarborgwet/1986/BWBR0009275/README.md) of [artikel 3 van de wet](../../../wet/waarborgwet/1986/BWBR0009275/README.md), en die niet op grond van [artikel 11 van de wet](../../../wet/waarborgwet/1986/BWBR0009275/README.md) van stempeling zijn vrijgesteld, wordt door de waarborginstel-ling, die het onderzoek heeft verricht, het voor het desbetreffende gehalte vastgestelde gehaltemerk afgeslagen.   
2.  Indien voor een bepaald gehalte meer dan één gehaltemerk is vastgesteld, staat het ter keuze van degene, die het werk ter waarborging heeft aangeboden, welk merk wordt afgeslagen.   

### Artikel  11  

1.  De gehaltemerken, opgenomen in de bij deze regeling behorende bijlage, onder I, tweede onderdeel, onder a, 1°, onder b, 1°, onder c, 1°, en onder d, 1°, en derde onderdeel, onder a, 1°, onder b, 1°, en onder c, 1°, worden uitsluitend te zamen met het kantooraanduidend merk, opgenomen in de bij deze regeling behorende bijlage, onder III en het jaarlettermerk afgeslagen.   
2.  De waarborginstelling die het onderzoek heeft verricht, slaat uitsluitend het aan haar toegewezen gehaltemerk, zoals opgenomen in de bij deze regeling behorende bijlage, onder I, eerste onderdeel, tweede onderdeel, onder a, 2°, onder b, 2°, onder c, 2°, en onder d, 2°, en derde onderdeel, onder a, 2°, onder b, 2°, onder c, 2°, en onder II, eerste, tweede en derde onderdeel, af.   
3.  Het gehaltemerk, opgenomen in de bij deze regeling behorende bijlage, onder I, eerste onderdeel, wordt op verzoek van degene, die het werk ter waarborging heeft aangeboden, te zamen met het kantooraanduidend merk, opgenomen in de bij deze regeling behorende bijlage, onder III en het jaarlettermerk afgeslagen.   
4.  Indien een werk bestaat uit onderdelen van een van de in [artikel 1 van de wet](../../../wet/waarborgwet/1986/BWBR0009275/README.md) bedoelde metalen en op grond van artikel 13 op ieder van die onderdelen een gehaltemerk wordt afgeslagen, wordt slechts op één van die onderdelen het gehaltemerk te zamen met het kantooraanduidend merk, opgenomen in de bij deze regeling behorende bijlage, onder III en jaarlettermerk afgeslagen.   

### Artikel  12  

Stempeling met een gewichtaanduidend merk vindt uitsluitend plaats, indien het werk bestaat uit verscheidene, niet voor afzonderlijke stempeling vatbare, losse onderdelen van hetzelfde metaal.  

### Artikel  13  

1.  Indien een werk bestaat uit onderdelen van een van de in [artikel 1 van de wet](../../../wet/waarborgwet/1986/BWBR0009275/README.md) bedoelde metalen, wordt op ieder van die onderdelen een gehaltemerk afgeslagen, behoudens indien 

a.  het desbetreffende onderdeel is gesoldeerd, gefelst, geschroefd, geklonken of scharnierend is; 

b.  in andere gevallen dan bedoeld onder a, indien op het werk een gewichtaanduidend merk wordt afgeslagen en daaruit naar het oordeel van de betrokken waarborginstelling voldoende blijkt dat in deze stempeling alle onderdelen van het werk zijn begrepen.    
2.  Het eerste lid, onder a, is niet van toepassing op geschroefde onderdelen, zwaarder dan 10 gram, en op deksels.   

### Artikel  14  

De stempeling van een werk als bedoeld in [artikel 4, eerste lid, van de wet](../../../wet/waarborgwet/1986/BWBR0009275/README.md) geschiedt op de afzonderlijke onderdelen of, indien dit technisch niet mogelijk is, door plaatsing op één onderdeel van elkaar rakende gehaltemerken voor de onderscheidene edele metalen.  

### Artikel  14a  

Het kantooraanduidend merk, opgenomen in de bij deze regeling behorende bijlage, onder IIIA, wordt uitsluitend afgeslagen tezamen met een gehaltemerk als bedoeld in [artikel 25a, eerste lid, onder a, van de wet](../../../wet/waarborgwet/1986/BWBR0009275/README.md). 

### Hoofdstuk 5  

####Overgangs- en slotbepalingen 

### Artikel  15  

Na de inwerkingtreding van deze regeling berusten de krachtens de Waarborgregeling (Stcrt. 1987, 36) vastgestelde besluiten op deze regeling.  

### Artikel  16  

De Waarborgregeling (Stcrt. 1987, 36) wordt ingetrokken.  

### Artikel  17  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  18  

Deze regeling wordt aangehaald als: Waarborgregeling. 
Deze regeling zal met de toelichting in de Staatscourant worden geplaatst met uitzondering van de bijlage, die ter inzage wordt gelegd bij de Waarborg Platina, Goud en Zilver N.V. te Gouda.   

’s-Gravenhage 
16 december 1997    

De 
Staatssecretaris van Economische Zaken, 
A. van Dok-Van Weele     

###Bijlage 

####bij de Waarborgregeling

### I  

####Gehaltemerken voor stempeling op grond van [artikel 1 van de wet](../../../wet/waarborgwet/1986/BWBR0009275/README.md)

### 1  

####Platina werken

a. Waarborg Platina, Goud en Zilver N.V. ![245590](http://wetten.overheid.nl/Illustration/245590)

b. Edelmetaal Waarborg Nederland B.V. ![245591](http://wetten.overheid.nl/Illustration/245591)

### 2  

####Gouden werken

a, 2°. Waarborg Platina, Goud en Zilver N.V. ![245592](http://wetten.overheid.nl/Illustration/245592)
Edelmetaal Waarborg Nederland B.V. ![245593](http://wetten.overheid.nl/Illustration/245593)

b, 2°. Waarborg Platina, Goud en Zilver N.V. ![245594](http://wetten.overheid.nl/Illustration/245594)
Edelmetaal Waarborg Nederland B.V. ![245595](http://wetten.overheid.nl/Illustration/245595)

c, 2°. Waarborg Platina, Goud en Zilver N.V. ![245596](http://wetten.overheid.nl/Illustration/245596)
Edelmetaal Waarborg Nederland B.V. ![245597](http://wetten.overheid.nl/Illustration/245597)

d, 2°. Waarborg Platina, Goud en Zilver N.V. ![245598](http://wetten.overheid.nl/Illustration/245598)
Edelmetaal Waarborg Nederland B.V. ![245599](http://wetten.overheid.nl/Illustration/245599)

### 3  

####Zilveren werken

a, 2°. Waarborg Platina, Goud en Zilver N.V. ![245600](http://wetten.overheid.nl/Illustration/245600)
Edelmetaal Waarborg Nederland B.V. ![245601](http://wetten.overheid.nl/Illustration/245601)

b, 2°. Waarborg Platina, Goud en Zilver N.V. ![245602](http://wetten.overheid.nl/Illustration/245602)
Edelmetaal Waarborg Nederland B.V. ![245603](http://wetten.overheid.nl/Illustration/245603)

c, 2°. Waarborg Platina, Goud en Zilver N.V. ![245604](http://wetten.overheid.nl/Illustration/245604)
Edelmetaal Waarborg Nederland B.V. ![245605](http://wetten.overheid.nl/Illustration/245605)

### II  

####Gehaltemerken voor stempeling op grond van [artikel 3 van de wet](../../../wet/waarborgwet/1986/BWBR0009275/README.md)

### 1  

####Platina werken

Waarborg Platina, Goud en Zilver N.V. ![245606](http://wetten.overheid.nl/Illustration/245606)
Edelmetaal Waarborg Nederland B.V. ![245607](http://wetten.overheid.nl/Illustration/245607)

### 2  

####Gouden werken

a. op een gehalte van 916 duizendsten: Waarborg Platina, Goud en Zilver N.V. ![245608](http://wetten.overheid.nl/Illustration/245608)
Edelmetaal Waarborg Nederland B.V. ![245609](http://wetten.overheid.nl/Illustration/245609)

b. op een gehalte van 833 duizendsten: Waarborg Platina, Goud en Zilver N.V. ![245610](http://wetten.overheid.nl/Illustration/245610)
Edelmetaal Waarborg Nederland B.V. ![245611](http://wetten.overheid.nl/Illustration/245611)

c. op een gehalte van 750 duizendsten: Waarborg Platina, Goud en Zilver N.V. ![245612](http://wetten.overheid.nl/Illustration/245612)
Edelmetaal Waarborg Nederland B.V. ![245613](http://wetten.overheid.nl/Illustration/245613)

d. op een gehalte van 585 duizendsten: Waarborg Platina, Goud en Zilver N.V. ![245614](http://wetten.overheid.nl/Illustration/245614)
Edelmetaal Waarborg Nederland B.V. ![245615](http://wetten.overheid.nl/Illustration/245615)

### 3  

####Zilveren werken

a. op een gehalte van 925 duizendsten: Waarborg Platina, Goud en Zilver N.V. ![245616](http://wetten.overheid.nl/Illustration/245616)
Edelmetaal Waarborg Nederland B.V. ![245617](http://wetten.overheid.nl/Illustration/245617)

b. op een gehalte van 835 duizendsten: Waarborg Platina, Goud en Zilver N.V. ![245618](http://wetten.overheid.nl/Illustration/245618)
Edelmetaal Waarborg Nederland B.V. ![245619](http://wetten.overheid.nl/Illustration/245619)

c. op een gehalte van 800 duizendsten: Waarborg Platina, Goud en Zilver N.V. ![245620](http://wetten.overheid.nl/Illustration/245620)
Edelmetaal Waarborg Nederland B.V. ![245621](http://wetten.overheid.nl/Illustration/245621)

### III  

####Kantooraanduidende merken bij de toepassing van [hoofdstuk III van de wet](../../../wet/waarborgwet/1986/BWBR0009275/README.md)

### 1  

####Platina en gouden werken

Waarborg Platina, Goud en Zilver N.V. ![245622](http://wetten.overheid.nl/Illustration/245622)
Edelmetaal Waarborg Nederland B.V. ![245623](http://wetten.overheid.nl/Illustration/245623)

### 2  

####Zilveren werken

Waarborg Platina, Goud en Zilver N.V. ![245624](http://wetten.overheid.nl/Illustration/245624)
Edelmetaal Waarborg Nederland B.V. ![245625](http://wetten.overheid.nl/Illustration/245625)

### IIIA  

####Kantooraanduidende merken bij toepassing van [hoofdstuk IIIA van de wet](../../../wet/waarborgwet/1986/BWBR0009275/README.md)

Waarborg Platina, Goud en Zilver N.V. ![245626](http://wetten.overheid.nl/Illustration/245626)
Edelmetaal Waarborg Nederland B.V. ![245627](http://wetten.overheid.nl/Illustration/245627)

### IV  

####Jaarlettermerken

![245628](http://wetten.overheid.nl/Illustration/245628)
![251804](http://wetten.overheid.nl/Illustration/251804)
*2013*

### V  

####Gewichtaanduidende merken:

![245629](http://wetten.overheid.nl/Illustration/245629)


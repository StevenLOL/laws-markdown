<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer van 24 april 2008, nr. 2008044871, tot het verlenen van mandaat, volmacht en machtiging ter uitvoering van het beleid op het terrein van de van de geluidssanering van weg- en railverkeerslawaai en de Stimuleringsregeling stille wegdekken

De Minister van Volkshuisvesting, Ruimtelijke Ordening en Milieubeheer,  Besluit:    

### Artikel  1  

Het hoofd van het Bureau Sanering Verkeerslawaai en zijn plaatsvervanger worden gemandateerd tot: 

a. het nemen van besluiten, het verrichten van privaatrechtelijke handelingen en andere handelingen ter voorbereiding en uitvoering van het beleid op het terrein van de geluidssanering van weg- en railverkeerslawaai en de Stimuleringsregeling stille wegdekken;  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen;  

c. voor opdrachtbrieven met een bedrag boven de € 500.000,00 is medeparaaf van de directeur Ruimte en Milieu van het Ministerie van Volkshuisvesting, Ruimtelijke Ordening en Milieubeheer vereist.    

### Artikel  2  

Het hoofd van het Bureau Sanering Verkeerslawaai kan zijn bevoegdheden bedoeld in artikel 1 doorverlenen aan één of meer onder hem ressorterende functionarissen.  

### Artikel  3  

Indien uitvoering wordt gegeven aan artikel 1 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: Het hoofd van het Bureau Sanering Verkeerslawaai (gevolgd door handtekening en naam)  

### Artikel  4  

Indien uitvoering wordt gegeven aan artikel 2 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: het hoofd van het Bureau Sanering Verkeerslawaai, op last: (gevolgd door de functieaanduiding, de handtekening en de naam van de betrok- ken functionaris)  

### Artikel  5  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  

### Artikel  6  

Dit besluit wordt aangehaald als: Mandaatbesluit Bureau Sanering Verkeerslawaai.  
Dit besluit zal in de Staatscourant worden geplaatst.   

Den Haag 
24 april 2008   

De 
Minister van Volkshuisvesting, Ruimtelijke Ordening en Milieubeheer, 
J.M.Cramer   

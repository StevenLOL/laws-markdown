<meta http-equiv='Content-Type' content='text/html; charset=utf-8' />

##Besluit van de Staatssecretaris van Volkshuisvesting, Ruimtelijke Ordening en Milieubeheer van 3 mei 2005, nr. KVI/2005028672, houdende verlening van mandaat voor de uitvoering van de Subsidieregeling milieugerichte technologie, voor zover die betrekking heeft op subsidies die in 2005 worden aangevraagd (Mandaatbesluit SenterNovem Subsidieregeling milieugerichte technologie betreffende 2005)

De Staatssecretaris van Volkshuisvesting, Ruimtelijke Ordening en Milieubeheer,  
Gezien de schriftelijke instemming van de algemeen directeur van SenterNovem van 3 november 2004, kenmerk: ZJZ 0428143;
Besluit:    

### Artikel  1  

De algemeen directeur van Agentschap NL wordt gemandateerd tot: 

a. het nemen van besluiten met betrekking tot de uitvoering van de [Subsidieregeling milieugerichte technologie](../../../../../../../../ministeriele-regeling/subsidieregeling/milieugerichte/technologie/BWBR0016362/README.md), voor zover die besluiten betrekking hebben op subsidies die in 2005 worden aangevraagd;  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

De algemeen directeur van Agentschap NL is gemachtigd tot het afdoen van alle stukken die betrekking hebben op besluiten als bedoeld in artikel 1.  

### Artikel  3  

De algemeen directeur van Agentschap NL kan zijn bevoegdheden, bedoeld in de artikelen 1 en 2, ondermandateren aan één of meer onder hem ressorterende functionarissen, met dien verstande dat hij het nemen van een besluit op bezwaar niet kan mandateren aan de functionaris die door hem is gemandateerd tot het nemen van het besluit waartegen het bezwaar zich richt.  

### Artikel  4  

Indien uitvoering wordt gegeven aan artikel 1 luidt de ondertekening: de Staatssecretaris van Volkshuisvesting, Ruimtelijke Ordening en Milieubeheer, voor deze: de algemeen directeur Agentschap NL, gevolgd door handtekening en naam.  

### Artikel  5  

1. 
a. [Mandaatbesluit Novem Subsidiebesluit milieugerichte technologie van de Minister van Volkshuisvesting, Ruimtelijke Ordening en Milieubeheer van 16 mei 1998](../../../../../../../../ministeriele-regeling/mandaatbesluit/novem/subsidiebesluit/milieugerichte/technologie/BWBR0009623/README.md),  

b. [Mandaatbesluit NOVEM Regeling milieugerichte technologie](../../../../../../../../ministeriele-regeling/mandaatbesluit/novem/regeling/milieugerichte/technologie/BWBR0010315/README.md),  

c. [Mandaatbesluit NOVEM Subsidieregeling milieugerichte technologie 2000](../../../../../../../../ministeriele-regeling/mandaatbesluit/novem/subsidieregeling/milieugerichte/technologie/BWBR0011186/README.md),  

d. [Mandaatbesluit NOVEM Subsidieregeling milieugerichte technologie 2001](../../../../../../../../ministeriele-regeling/mandaatbesluit/novem/subsidieregeling/milieugerichte/technologie/2001/BWBR0012036/README.md),  

e. [Mandaatbesluit NOVEM Subsidieregeling milieugerichte technologie 2002](../../../../../../../../ministeriele-regeling/mandaatbesluit/novem/subsidieregeling/milieugerichte/technologie/2002/BWBR0013303/README.md),  

f. [Mandaatbesluit NOVEM Subsidieregeling milieugerichte technologie 2003](../../../../../../../../ministeriele-regeling/mandaatbesluit/novem/subsidieregeling/milieugerichte/technologie/2003/BWBR0014607/README.md), en  

g. [Mandaatbesluit Novem uitvoering Subsidieregeling milieugerichte technologie 2004](../../../../../../../../ministeriele-regeling/mandaatbesluit/novem/uitvoering/subsidieregeling/milieugerichte/etc/BWBR0016361/README.md).     
2.  Voorts worden ingetrokken: 

a. [Mandaatbesluit Subsidieregeling niet-industriële restwarmte-infrastructuur](../../../../../../../../ministeriele-regeling/mandaatbesluit/subsidieregeling/niet-industriële/restwarmte-infrastructuur/BWBR0009840/README.md), en  

b. Mandaatbesluit Novem subsidieparagraaf Inzamelingsregeling CFK en halonen.     
3.  De artikelen 1, aanhef en onder b, 2, 3 en 4 zijn, voor zover van belang, van overeenkomstige toepassing op besluiten die zijn genomen op grond van de mandaatbesluiten, genoemd in het eerste en tweede lid.   

### Artikel  6  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  7  

Dit besluit wordt aangehaald als: Mandaatbesluit Agentschap NL Subsidieregeling milieugerichte technologie betreffende 2005.  
Dit besluit zal in de Staatscourant worden geplaatst.   

Den Haag 
3 mei 2005    

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel    

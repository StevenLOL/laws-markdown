<meta http-equiv='Content-Type' content='text/html; charset=utf-8' />

##Besluit van de Staatssecretaris van Volkshuisvesting, Ruimtelijke Ordening en Milieubeheer van 12 december 2006, nr. KvI2006327794, houdende verlening van mandaat voor de uitvoering van de Vervolgsubsidieregeling BANS klimaatconvenant 2007 (Mandaatbesluit SenterNovem Vervolgsubsidieregeling BANS klimaatconvenant 2007)

De Staatssecretaris van Volkshuisvesting, Ruimtelijke Ordening en Milieubeheer,  
Gezien de schriftelijke instemming van de algemeen directeur van SenterNovem van 26 augustus 2005;
Besluit:    

### Artikel  1  

De algemeen directeur van Agentschap NL wordt gemandateerd tot: 

a. het nemen van besluiten met betrekking tot de uitvoering van de Vervolgsubsidieregeling BANS klimaatconvenant 2007;  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

De algemeen directeur van Agentschap NL is gemachtigd tot het afdoen van alle stukken die betrekking hebben op besluiten als bedoeld in artikel 1.  

### Artikel  3  

De algemeen directeur van Agentschap NL kan zijn bevoegdheden, bedoeld in de artikelen 1 en 2, ondermandateren of doorverlenen aan één of meer onder hem ressorterende functionarissen, met dien verstande dat hij het nemen van een besluit op bezwaar niet kan mandateren aan de functionaris die door hem is gemandateerd tot het nemen van het besluit waartegen het bezwaar zich richt.  

### Artikel  4  

Indien uitvoering wordt gegeven aan artikel 1 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze; de algemeen directeur Agentschap NL, gevolgd door handtekening en naam.  

### Artikel  4a  

Indien uitvoering wordt gegeven aan artikel 3 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: de Algemeen Directeur Agentschap NL, op last: (gevolgd door de functieaanduiding, de handtekening en de naam van de betrokken functionaris waaraan ondermandaat is verleend)  

### Artikel  5  

1.  Het [Mandaatbesluit SenterNovem Subsidieregeling BANS klimaatconvenant](../../../../../../../../ministeriele-regeling/mandaatbesluit/senternovem/subsidieregeling/bans/klimaatconvenant/BWBR0019825/README.md) wordt ingetrokken.   
2.  Op besluiten die na de inwerkingtreding van dit besluit ter uitvoering van de [Subsidieregeling BANS klimaatconvenant](../../../../../../../../ministeriele-regeling/subsidieregeling/bans/klimaatconvenant/BWBR0013383/README.md) worden genomen, zijn de artikelen 1 tot en met 4 van overeenkomstige toepassing.   

### Artikel  6  

Dit besluit treedt in werking met ingang van 2 januari 2007.  

### Artikel  7  

Dit besluit wordt aangehaald als: Mandaatbesluit Agentschap NL Vervolgsubsidieregeling BANS klimaatconvenant 2007.  
Dit besluit zal in de Staatscourant worden geplaatst.   

Den Haag 
12 december 2006   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel   

<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer van 11 augustus 2006, nr. 2006288664, tot het verlenen van mandaat, volmacht en machtiging ter uitvoering van een aantal regelingen op het terrein van Ruimte (Mandaatbesluit SenterNovem Regelingen Ruimte)

De Minister van Volkshuisvesting, Ruimtelijke Ordening en Milieubeheer,  
Gezien de schriftelijke instemming van de algemeen directeur SenterNovem van 15 juni 2006;
Besluit:    

### Artikel  1  

De algemeen directeur van Agentschap NL wordt gemandateerd tot: 

a. het nemen van besluiten met betrekking tot de in bijlage 1 genoemde Cofinanciering, de [Projectstimuleringsregeling INTERREG IV](../../../../../../ministeriele-regeling/projectstimuleringsregeling/interreg/iv/BWBR0022526/README.md), de [RijksCofinancieringsregeling INTERREG IV](../../../../../../ministeriele-regeling/rijkscofinancieringsregeling/interreg/iv/BWBR0023149/README.md) en de [Tijdelijke subsidieregeling Innovatieprogramma Mooi Nederland](../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md).  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

Aan de algemeen directeur van Agentschap NL wordt: 

a. volmacht en machtiging verleend tot het verrichten van alle benodigde werkzaamheden ter voorbereiding en ter uitvoering van de in bijlage 1 genoemde regelingen en beschikkingen;  

b. volmacht en machtiging verleend tot het verrichten van alle benodigde werkzaamheden ter uitvoering van de op grond van de in bijlage 2 genoemde BIRK-regelingen genomen beschikkingen en NSP beschikkingen, alsmede ter voorbereiding van bezwaarprodecures die verband houden met die beschikkingen.    

### Artikel  3  

De algemeen directeur van Agentschap NL kan met betrekking tot zijn bevoegheden, bedoeld in de artikelen 1 en 2 ondermandaat, volmacht en machtiging verlenen aan één of meer onder hem ressorterende functionarissen.  

### Artikel  4  

Indien uitvoering wordt gegeven aan de artikelen 1 en 2 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: De algemeen directeur van Agentschap NL (gevolgd door handtekening en naam)  

### Artikel  5  

Indien uitvoering wordt gegeven aan artikel 3 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: de algemeen directeur van Agentschap NL, op last: (gevolgd door de functieaanduiding, de handtekening en de naam van de betrokken functionaris waaraan ondermandaat is verleend)  

### Artikel  6  

De algemeen directeur van Agentschap NL draagt zorg voor verzending van afschriften van besluiten inzake ondermandaat, volmacht en machtiging aan de beheerder van het register ten behoeve van het mandaatregister als bedoeld in artikel 16 van de Regeling ondermandaat Directoraat-Generaal Ruimte.  

### Artikel  7  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  

### Artikel  8  

Dit besluit wordt aangehaald als: Mandaatbesluit Agentschap NL Regelingen Ruimte. Dit besluit zal met toelichting in de Staatscourant worden geplaatst.  

Den Haag 
11 augustus 2006   

De 
Minister van Volkshuisvesting, Ruimtelijke Ordening en Milieubeheer, 
S.M.Dekker  

### Bijlage  1  

####(volledig mandaat, volmacht en machtiging)

Cofinanciering: Beschikkingen op grond van [artikel 6.10, eerste lid, onder c, van de Wet ruimtelijke ordening](../../../../../../wet/wet/ruimtelijke/ordening/BWBR0020449/README.md) juncto [artikel 6.3.1.1 en volgende van het Besluit ruimtelijke ordening](../../../../../../AMvB/besluit/ruimtelijke/ordening/BWBR0023798/README.md) met betrekking tot subsidiëring van projecten in het kader van de Interreg programma’s: Interreg IIIA, Interreg IIIA-Euregion Maas-Rijn, Interreg IIIB North West Europe, Interreg IIIB North Sea Region en Interreg IIIC Westzone. Beschikkingen op grond van de [Projectstimuleringsregeling, INTERREG IV](../../../../../../ministeriele-regeling/projectstimuleringsregeling/interreg/iv/BWBR0022526/README.md). Beschikkingen op grond van de [RijksCofinancieringregeling INTERREG IV](../../../../../../ministeriele-regeling/rijkscofinancieringsregeling/interreg/iv/BWBR0023149/README.md) en beschikkingen op grond van de [Tijdelijke subsidieregeling Innovatieprogramma Mooi Nederland](../../../../../../ministeriele-regeling/tijdelijke/subsidieregeling/innovatieprogramma/mooi/nederland/BWBR0025727/README.md). 

### Bijlage  2  

####(volmacht en machtiging)

– [Beleidsregeling subsidies budget Investeringen Ruimtelijke Kwaliteit](../../../../../../beleidsregel/beleidsregeling/subsidies/budget/investeringen/ruimtelijke/kwaliteit/BWBR0014631/README.md) (BIRK) bron: 28-01-2003, Stcrt. 19.  

– Alle beschikkingen voortvloeiende uit de Uitvoeringsovereenkomsten Nieuwe SleutelProjecten (NSP) betreffende de gemeenten: ’s-Gravenhage, Arnhem, Breda, Utrecht, Rotterdam en Amsterdam.   

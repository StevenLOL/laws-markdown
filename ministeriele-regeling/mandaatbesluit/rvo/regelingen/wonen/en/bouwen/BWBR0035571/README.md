<meta http-equiv='Content-Type' content='text/html; charset=utf-8' />

##Besluit van de Minister voor Wonen en Rijksdienst van 12 augustus 2014, nr. 2014-0000439657, tot het verlenen van mandaat, volmacht en machtiging ter uitvoering van een aantal wetten, besluiten, regelingen en beschikkingen op het terrein van Wonen en Bouwen (Mandaatbesluit RVO Regelingen Wonen en Bouwen)

De Minister voor Wonen en Rijksdienst,  
Gezien de schriftelijke instemming van de directeur-generaal van de Rijksdienst voor Ondernemend Nederland;
Besluit:    

### Artikel  1  

Aan de directeur-generaal Rijksdienst voor Ondernemend Nederland wordt mandaat verleend tot: 

a. het nemen van besluiten met betrekking tot de uitvoering van de in bijlage 1 genoemde wetten, besluiten, regelingen en beschikkingen;  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.   

### Artikel  2  

Aan de directeur-generaal Rijksdienst voor Ondernemend Nederland wordt: 

a. volmacht en machtiging verleend tot het verrichten van alle benodigde werkzaamheden ter voorbereiding en ter uitvoering van de besluiten als bedoeld in artikel 1;  

b. machtiging verleend tot het voeren van beroepsprocedures over besluiten als bedoeld in artikel 1.   

### Artikel  3  

Aan de directeur-generaal Rijksdienst voor Ondernemend Nederland wordt mandaat verleend tot: 

a. het nemen van besluiten met betrekking tot de uitvoering van de in bijlage 2 genoemde wetten, besluiten en regelingen met dien verstande dat besluiten tot intrekking, wijziging en terugvordering van subsidies en budgetten slechts na voorafgaande toestemming van de Minister voor Wonen en Rijksdienst worden genomen;  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen en met dien verstande dat besluiten op bezwaar met betrekking tot intrekking, wijziging en terugvordering van subsidies en budgetten slechts na voorafgaande toestemming van de Minister voor Wonen en Rijksdienst worden genomen.   

### Artikel  4  

Aan de directeur-generaal Rijksdienst voor Ondernemend Nederland wordt: 

a. volmacht en machtiging verleend tot het verrichten van alle benodigde werkzaamheden ter voorbereiding en ter uitvoering van de in artikel 3 bedoelde besluiten;  

b. machtiging verleend tot het voeren van beroepsprocedures over besluiten genomen ter uitvoering van de in artikel 3 genoemde besluiten en regelingen, alsmede over de in dat kader genomen beslissingen op bezwaar; in beide gevallen slechts nadat voorafgaande toestemming van de Minister voor Wonen en Rijksdienst is verkregen.   

### Artikel  5  

De directeur-generaal Rijksdienst voor Ondernemend Nederland kan met betrekking tot zijn bevoegdheden, bedoeld in de artikelen 1 tot en met 4 ondermandaat, volmacht en machtiging verlenen aan één of meer onder hem ressorterende functionarissen. 

### Artikel  6  

1.  Ondertekening van besluiten en stukken op grond van mandaat vindt plaats op de volgende wijze: De Minister voor Wonen en Rijksdienst, namens deze, (naam) (handtekening) (functie gemandateerde) Rijksdienst voor Ondernemend Nederland   
2.  Bij ondertekening van besluiten en stukken op grond van volmacht wordt de aanduiding van de Minister voorafgegaan door: Namens de Staat der Nederlanden.  

### Artikel  7  

Het Mandaatbesluit Agentschap NL Regelingen Wonen, Wijken en Integratie wordt ingetrokken. 

### Artikel  8  

1.  Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst, en werkt terug tot en met 1 januari 2014.   
2.  De artikelen 1 tot en met 7 van dit besluit zijn van overeenkomstige toepassing op werkzaamheden aangaande regelingen opgenomen in bijlagen 1 (volledig mandaat) en 2 (beperkt mandaat) van het Mandaatbesluit Agentschap NL Regelingen Wonen, Wijken en Integratie die op het moment van inwerkingtreding van dit besluit daarin waren opgenomen. Deze bijlagen zijn opgenomen als bijlagen 3 en 4 van dit besluit.  

### Artikel  9  

Dit besluit wordt aangehaald als: Mandaatbesluit RVO Regelingen Wonen en Bouwen. 
Dit besluit zal met de bijlagen en de toelichting in de Staatscourant worden geplaatst.   

’s-Gravenhage 
12 augustus 2014   

De 
Minister voor Wonen en Rijksdienst, 
S.A. Blok    

### Bijlage  1  

####Mandaatbesluit RVO (volledig mandaat, volmacht en machtiging)

* Wet bevordering eigenwoningbezit;  

* Artikel 40 van de Wet op de huurtoeslag;  

* Artikel 7 van het Besluit op de huurtoeslag;  

* Tijdelijke subsidieregeling maatwerkadviezen voor woningen;  

* Tijdelijke Subsidieregeling Isolatieglas (TSI);  

* Tijdelijke stimuleringsregeling energiebesparende voorzieningen aan woningen;  

* Tijdelijke regeling blok voor blok;  

* Regeling energieprestatie gebouwen, § 3. Keuring airconditioningsystemen;  

* Wet maatregelen woningmarkt 2014 II, Hoofdstuk 1, Afdeling 6;  

* Besluit vermindering verhuurderheffing 2014;  

* Regeling vermindering verhuurderheffing 2014;  

* Stimuleringsregeling energieprestatie huursector.   

### Bijlage  2  

####Mandaatbesluit RVO (gedeeltelijk mandaat, volmacht en machtiging)

* Besluit brede doeluitkering sociaal, integratie en veiligheid;  

* Uitvoeringsregeling brede doeluitkering sociaal, integratie en veiligheid;  

* Wijzigingsbesluit brede doeluitkering sociaal, integratie en veiligheid (toetreding Sittard-Geleen tot het Grotestedenbeleid).   

### Bijlage  3  

####Bijlage 1 mandaatbesluit Agentschap.nl (volledig mandaat, volmacht en machtiging) (tot 1 januari 2014)

* Objectsubsidies middenstandswoningen (koninklijk besluit van 6 november 1919, no. 51);  

* Bejaardenbijdragen 1950 (Beschikking bijdragen Woningwetbouw 1950);  

* Beschikking geldelijke steun huurwoningen 1975;  

* Beschikking geldelijke steun verbetering particuliere woningen 1979;  

* Beschikking geldelijke steun verbetering particuliere woningen 1979 II;  

* Regeling geldelijke steun huurwoningen in proefgemeenten normkostensysteem 1986;  

* Regeling geldelijke steun huurwoningen normkostensysteem 1988;  

* Bijdrage Studentenhuisvesting Stichting Casa Academica (Rijksbegroting hoofdstuk XI Volkshuisvesting, Ruimtelijke Ordening en Milieubeheer);  

* Bijdrage Studentenhuisvesting Stichting Kences (Rijksbegroting hoofdstuk XI Volkshuisvesting, Ruimtelijke Ordening en Milieubeheer);  

* Beschikking geldelijke steun eigen woningen 1979;  

* Beschikking geldelijke steun eigen woningen 1984;  

* Gewenningssubsidieregeling eigenwoningbezit;  

* Wet bevordering eigenwoningbezit;  

* Regeling geldelijke steun voorzieningen aan particuliere huurwoningen 1985;  

* Regeling geldelijke steun voorzieningen aan huurwoningen 1987;  

* Regeling eenmalige subsidies afkoop voorzieningen particuliere huurwoningen 2006;  

* Regeling eenmalige subsidies afkoop hoogniveaurenovatie 2006;  

* Besluit woninggebonden subsidies;  

* Regeling geldelijke steun huisvesting gehandicapten 1992;  

* Besluit woninggebonden subsidies 1995;  

* Tijdelijke woonzorgstimuleringsregeling;  

* Regeling eenmalige subsidies niet-winstbeogende instellingen;  

* Regeling eenmalige subsidies beleggers;  

* Regeling eenmalige subsidies hoogniveaurenovatie;  

* Subsidieregeling sanering loden drinkwaterleidingen;  

* Subsidieregeling milieugerichte technologie (onderdeel Subsidieprogramma industrieel, flexibel en demontabel bouwen);  

* Artikel 40 van de Wet op de huurtoeslag;  

* Artikel 7 van het Besluit op de huurtoeslag;  

* Besluit prestatienormering huursubsidie;  

* Regeling verplichte afkoop hoogniveaurenovatie 2007;  

* Regeling verplichte afkoop voorzieningen particuliere huurwoningen 2007;  

* Regeling verplichte afkoop woninggebonden subsidies;  

* Regeling verplichte afkoop regelingen geldelijke steun huisvesting gehandicapten 2008;  

* Tijdelijke subsidieregeling maatwerkadviezen voor woningen;  

* Tijdelijke Subsidieregeling Isolatieglas (TSI);  

* Tijdelijke stimuleringsregeling energiebesparende voorzieningen aan woningen;  

* Tijdelijke regeling blok voor blok;  

* Regeling energieprestatie gebouwen, § 3. Keuring airconditioningsystemen.   

### Bijlage  4  

####Bijlage 2. Mandaatbesluit Agentschap NL (gedeeltelijk mandaat, volmacht en machtiging) (tot 1 januari 2014)

* Locatiesubsidieregeling 1992;  

* Hoofdinfrastructuurregeling 1992;  

* Regeling overgangsbepalingen locatiegebonden subsidies;  

* Besluit locatiegebonden subsidies;Nazorg aantal woningbouwknelpunten VINEX, inclusief maatwerkafspraken (Rijksbegroting hoofdstuk XI Volkshuisvesting, Ruimtelijke Ordening en Millieubeheer);  

* Nazorg stedelijke vernieuwing Lelystad (Rijksbegroting hoofdstuk XI Volkshuisvesting, Ruimtelijke Ordening en Millieubeheer);Administratieve afhandeling overgangsgevallen rijkscontragarantie;  

* Besluit bevordering innovatieve ontwikkelingen stedelijke vernieuwing;  

* Besluit van 14 januari 2005, houdende intrekking van het Besluit biosv, alsmede het in verband daarmee treffen van enkele overgangsmaatregelen;  

* Tijdelijke regeling energiepremies 2003;  

* Regeling intrekking en overgangsbepalingen Tijdelijke regeling energiepremies 2003;  

* Subsidieregeling energiebesparing huishoudens met lage inkomens;  

* Tijdelijke subsidieregeling energiebesparing huishoudens met lage inkomens 2006;  

* Besluit locatiegebonden subsidies 2005;  

* Tijdelijke subsidieregeling CO2-reductie gebouwde omgeving 2006;  

* Wet stedelijke vernieuwing;  

* Knelpuntenbudget ISV, inclusief Palenpest;  

* Tijdelijke regeling impulsbudget stedelijke vernieuwing 2005;  

* Tijdelijke stimuleringsregeling herstructurering goedkope woningvoorraad;  

* Besluit impulsbudget stedelijke vernieuwing 2006 tot en met 2009;  

* Besluit brede doeluitkering sociaal, integratie en veiligheid;  

* Uitvoeringsregeling brede doeluitkering sociaal, integratie en veiligheid;  

* Wijzigingsbesluit brede doeluitkering sociaal, integratie en veiligheid (toetreding Sittard-Geleen tot het Grotestedenbeleid);  

* Regeling inburgering allochtone vrouwen G31;  

* Tijdelijke stimuleringsregeling Woningbouwprojecten 2009;  

* Tijdelijke stimuleringsregeling woningbouwprojecten 2009 tweede tranche;  

* Tijdelijke stimuleringsregeling woningbouwprojecten 2009 derde tranche.   


<meta http-equiv='Content-Type' content='text/html; charset=utf-8' />

##Besluit van de Staatssecretaris van Volkshuisvesting, Ruimtelijke Ordening en Milieubeheer, nr. DGM/LMV 2003116215, houdende verlening van mandaat voor de uitvoering van de Tijdelijke bijdrageregeling plannen luchtkwaliteit (Mandaatbesluit Tijdelijke bijdrageregeling plannen luchtkwaliteit)

De Staatssecretaris van Volkshuisvesting, Ruimtelijke Ordening en Milieubeheer,  
Gezien de schriftelijke instemming van de directeur van de Nederlandse organisatie voor energie en milieu gegeven bij brief van 10 november 2003, met kenmerk 03/0315/931/00300;
Besluit:    

### Artikel  1  

In dit besluit wordt verstaan onder de Novem: de Nederlandse organisatie voor energie en milieu.  

### Artikel  2  

De directeur van de Novem wordt: 

a) gemandateerd tot het nemen van subsidiebesluiten krachtens de [Tijdelijke bijdrageregeling plannen luchtkwaliteit](../../../../../../../../ministeriele-regeling/tijdelijke/bijdrageregeling/plannen/luchtkwaliteit/BWBR0015682/README.md);  

b) gemachtigd tot het afdoen van alle stukken die betrekking hebben op besluiten als bedoeld in onderdeel a.    

### Artikel  3  

Het hoofd van de afdeling Juridische Zaken van de Novem wordt: 

a) gemandateerd tot het beslissen op bezwaarschriften tegen besluiten als bedoeld in artikel 2, onderdeel a;  

b) gemachtigd tot het afdoen van alle stukken die betrekking hebben op het nemen van beslissingen als bedoeld in onderdeel a.    

### Artikel  4  

Indien uitvoering wordt gegeven aan de artikelen 2 of 3 luidt de ondertekening: `De Staatssecretaris van Volkshuisvesting, Ruimtelijke Ordening en Milieubeheer, voor deze:' gevolgd door de functieaanduiding, de handtekening en de naam van de betrokken functionaris.  

### Artikel  5  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  6  

Dit besluit wordt aangehaald als: Mandaatbesluit Novem Tijdelijke bijdrageregeling plannen luchtkwaliteit.  
Dit besluit zal in de Staatscourant worden geplaatst.   

's-Gravenhage 
17 november 2003    

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel    

<meta http-equiv='Content-Type' content='text/html; charset=utf-8' />

##Besluit van de Minister van Onderwijs, Cultuur en Wetenschappen tot verlening van mandaat ter uitvoering van diverse werkloosheidsregelingen

De Minister van Onderwijs, Cultuur en Wetenschappen,  
Gelet op het [Besluit Werkloosheid Onderwijs- en Onderzoekspersoneel](../../../../AMvB/besluit/werkloosheid/onderwijs-/en/onderzoekpersoneel/BWBR0006445/README.md), het [Besluit bovenwettelijke werkloosheidsregeling voor onderwijspersoneel primair en voortgezet onderwijs en educatie- en beroepsonderwijs](../../../../AMvB/besluit/bovenwettelijke/werkloosheidsregeling/voor/onderwijspersoneel/etc/BWBR0012177/README.md), alsmede [hoofdstuk III](../../../../AMvB/besluit/ziekte/en/arbeidsongeschiktheid/voor/onderwijspersoneel/primair/etc/BWBR0007800/README.md), [hoofdstuk IV](../../../../AMvB/besluit/ziekte/en/arbeidsongeschiktheid/voor/onderwijspersoneel/primair/etc/BWBR0007800/README.md) en [hoofdstuk VI](../../../../AMvB/besluit/ziekte/en/arbeidsongeschiktheid/voor/onderwijspersoneel/primair/etc/BWBR0007800/README.md), [artikel 44, van het Besluit ziekte en arbeidsongeschiktheid onderwijs- en onderzoekspersoneel](../../../../AMvB/besluit/ziekte/en/arbeidsongeschiktheid/voor/onderwijspersoneel/primair/etc/BWBR0007800/README.md) en de [artikelen 10:3](../../../../wet/algemene/wet/bestuursrecht/BWBR0005537/README.md) en [10:4 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In dit besluit wordt verstaan onder:   de Minister:  de Minister van Onderwijs, Cultuur en Wetenschappen;    Loyalis:  voor de periode van 1 januari 2001 tot en met 31 december 2001 USZO Diensten B.V, gevestigd te Heerlen; voor de periode van 1 januari 2002 tot en met 31 december 2002 Loyalis Contractmanagement B.V., gevestigd te Heerlen;    USZO B.V.:  Uitvoeringsinstelling Sociale Zekerheid voor Overheid en onderwijs, gevestigd te Heerlen;    UWV:  Uitvoering Werknemersverzekeringen, gevestigd te Amsterdam;    de regeling:  Het Besluit Werkloosheid Onderwijs- en Onderzoekspersoneel, het [Besluit bovenwettelijke werkloosheidsregeling voor onderwijspersoneel primair en voortgezet onderwijs en educatie- en beroepsonderwijs](../../../../AMvB/besluit/bovenwettelijke/werkloosheidsregeling/voor/onderwijspersoneel/etc/BWBR0012177/README.md), alsmede hoofdstuk III, hoofdstuk IV en hoofdstuk VI, artikel 44, van het Besluit ziekte en arbeidsongeschiktheid onderwijs- en onderzoekspersoneel.     

### Artikel  2  

Loyalis is bevoegd om namens de Minister al die besluiten te nemen die de Minister bij of krachtens de regeling bevoegd is te nemen. Het mandaat strekt zich tevens uit tot behandeling en afdoening van klachten als bedoeld in [hoofdstuk 9 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md).  

### Artikel  3  

Loyalis is bevoegd om in het kader van de uitvoering van de regelingen namens de Minister te beslissen op bezwaarschriften, met dien verstande dat degene die betrokken is bij het besluitvormingsproces ten aanzien van het bezwaarschrift niet tevens betrokken is geweest bij het besluitvormingsproces in eerste aanleg.  

### Artikel  4  

Voor wat betreft het mandaat, bedoeld in de artikelen 2 en 3, is Loyalis bevoegd ondermandaat te verlenen aan USZO B.V. voor de periode van 1 januari 2001 tot en met 31 december 2001 en aan UWV voor de periode van 1 januari 2002 tot en met 31 december 2002.  

### Artikel  5  

Dit besluit treedt in werking met ingang van de dag van ondertekening, en werkt terug tot en met 1 januari 2001.  

Zoetermeer 
16 augustus 2002    

De 
Minister van Onderwijs, Cultuur en Wetenschappen, 

M.J.A. van der Hoeven      

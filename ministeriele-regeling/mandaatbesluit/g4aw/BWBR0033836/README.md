<meta http-equiv='Content-Type' content='text/html; charset=utf-8' />

##Besluit van de Minister voor Buitenlandse Handel en Ontwikkelingssamenwerking van 14 augustus 2013, nr. MinBuza 2013.239463, tot verlening van mandaat, volmacht en machtiging aan de directeur van het Netherlands Space Office inzake uitvoering van de Geodata for Agriculture and Water Facility 2013–2014 (Mandaatbesluit G4AW)

De Minister voor Buitenlandse Handel en Ontwikkelingssamenwerking,  
Gelet op [afdeling 10.1.1 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

1.  Aan de directeur van de Netherlands Space Office wordt mandaat, volmacht en machtiging verleend om namens de Minister voor Buitenlandse Handel en Ontwikkelingssamenwerking besluiten te nemen, rechtshandelingen te verrichten en de daartoe benodigde voorbereidingshandelingen te verrichten met het oog op de toepassing van het [besluit van de Minister voor Buitenlandse Handel en Ontwikkelingssamenwerking van 26 juli 2013, nr. MinBuZa-2013.218333, tot vaststelling van beleidsregels en een subsidieplafond voor subsidiëring op grond van de Subsidieregeling Ministerie van Buitenlandse Zaken 2006](../../../../ministeriele-regeling/besluit/vaststelling/beleidsregels/en/subsidieplafond/subsidiëring/etc/BWBR0033745/README.md) (Geodata for Agriculture and Water Facility 2013–2014) alsmede met het oog op de toepassing van de [Wet openbaarheid van bestuur](../../../../wet/wet/openbaarheid/van/bestuur/BWBR0005252/README.md) voor zover samenhangend met de toepassing van dat besluit.   
2.  De op grond van het eerste lid verleende bevoegdheden strekken zich mede uit tot het nemen van besluiten op bezwaarschriften voor zover het besluit waartegen het bezwaar zich richt niet door de directeur van de Netherlands Space Office in mandaat is genomen, en tot het voeren van beroepsprocedures over de krachtens die bevoegdheden genomen besluiten.   

### Artikel  2  

De directeur van de Netherlands Space Office kan met betrekking tot zijn bevoegdheden, bedoeld in artikel 1, ondermandaat, volmacht en machtiging verlenen aan één of meer onder hem of onder de directeur-generaal Uitvoering van het ministerie van Economische Zaken, Landbouw en Innovatie ressorterende functionarissen.  

### Artikel  3  

De bevoegdheden, bedoeld in artikel 1, strekken zich uit tot na afloop van het in de bijlage genoemde tijdvak, voor zover de uitoefening daarvan betrekking heeft op besluiten en handelingen genomen of verricht voor afloop van dat tijdvak.  

### Artikel  4  

Dit besluit treedt in werking met ingang van de dag na de dagtekening van de Staatscourant waarin het wordt geplaatst en vervalt met ingang van 1 januari 2015 met dien verstande dat de bevoegdheden, bedoeld in artikel 1, zich uitstrekken tot na 1 januari 2015, voor zover de uitoefening daarvan betrekking heeft op besluiten en handelingen genomen of verricht voorafgaand aan 1 januari 2015.  
Van dit besluit wordt mededeling gedaan door plaatsing in de Staatscourant.  

De 
Minister voor Buitenlandse Handel en Ontwikkelingssamenwerking,namens deze:
de Secretaris-Generaal van het Ministerie van Buitenlandse Zaken,
R.V.M.Jones-Bos  

### Bijlage  

Niet opgenomen.  

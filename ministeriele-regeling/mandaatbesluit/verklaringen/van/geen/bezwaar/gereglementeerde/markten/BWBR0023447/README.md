<meta http-equiv='Content-Type' content='text/html; charset=utf-8' />

##Mandaatbesluit verklaringen van geen bezwaar gereglementeerde markten

De Minister van Financiën,  
Gelet op [afdeling 10.1.1 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md);

Gezien de schriftelijke instemming van de Stichting Autoriteit Financiële Markten van 29 januari 2008, kenmerk JZ-MGEs-08011304;
Besluit:    

### Artikel  1  

In dit besluit wordt verstaan onder: 

a. de Minister: de Minister van Financiën;  

b. de Autoriteit Financiële Markten: de Stichting Autoriteit Financiële Markten;  

c. de wet: de [Wet op het financieel toezicht](../../../../../../../../../wet/wet/op/het/financieel/toezicht/BWBR0020368/README.md).    

### Artikel  2  

Tenzij een fundamentele wijziging van de aandeelhoudersstructuur van de marktexploitant aan de orde is, oefent de Autoriteit Financiële Markten namens de Minister de volgende bevoegdheden uit: 

a. het ingevolge [artikel 5:32d, tweede lid, van de wet](../../../../../../../../../wet/wet/op/het/financieel/toezicht/BWBR0020368/README.md) beslissen omtrent het verlenen van een verklaring van geen bezwaar voor het houden, verwerven of vergroten van een gekwalificeerde deelneming in een marktexploitant;  

b. het ingevolge [artikel 5:32d, derde lid, van de wet](../../../../../../../../../wet/wet/op/het/financieel/toezicht/BWBR0020368/README.md) doen van een mededeling in de Staatscourant van de afgifte van een verklaring van geen bezwaar;  

c. het ingevolge [artikel 5:32d, vierde lid, van de wet](../../../../../../../../../wet/wet/op/het/financieel/toezicht/BWBR0020368/README.md) stellen van beperkingen of verbinden van voorschriften aan een verklaring van geen bezwaar;  

d. het ingevolge [artikel 5:32d, vijfde lid, van de wet](../../../../../../../../../wet/wet/op/het/financieel/toezicht/BWBR0020368/README.md) stellen van een termijn;  

e. het ingevolge [artikel 5:32d, zesde lid, van de wet](../../../../../../../../../wet/wet/op/het/financieel/toezicht/BWBR0020368/README.md) vorderen van de vernietiging van een besluit;  

f. het ingevolge de [artikel 1:104, eerste lid, van de wet](../../../../../../../../../wet/wet/op/het/financieel/toezicht/BWBR0020368/README.md) juncto [1:105, eerste lid, van de wet](../../../../../../../../../wet/wet/op/het/financieel/toezicht/BWBR0020368/README.md) wijzigen, geheel of gedeeltelijk intrekken of beperken van een verklaring van geen bezwaar dan wel het daaraan verbinden van nadere voorschriften.    

### Artikel  3  

De Autoriteit Financiële Markten houdt zich bij de uitoefening van de in artikel 2 genoemde bevoegdheden aan de Beleidslijn verklaringen van geen bezwaar gereglementeerde markten van de Minister.  

### Artikel  4  

1.  De Autoriteit Financiële Markten stelt de Minister zo spoedig mogelijk in kennis van een aanvraag van een verklaring van geen bezwaar als bedoeld in artikel 1, onder a, alsmede van haar beslissing op die aanvraag.   
2.  De Autoriteit Financiële Markten stuurt aan de Minister van elk besluit omtrent een aanvraag van een verklaring van geen bezwaar een afschrift en verschaft de Minister elk jaar schriftelijk informatie over de wijze waarop zij namens de Minister de in artikel 2 bedoelde bevoegdheden heeft uitgeoefend.   

### Artikel  5  

Een document dat is opgesteld door de Autoriteit Financiële Markten en waarin een op grond van dit besluit genomen besluit of verrichte handeling is vastgelegd, vermeldt aan het slot: ‘De Minister van Financiën, namens deze, de Stichting Autoriteit Financiële Markten’.  

### Artikel  6  

Het [Mandaatbesluit verklaringen van geen bezwaar markten in financiële instrumenten in Nederland](../../../../../../../../../ministeriele-regeling/mandaatbesluit/verklaringen/van/geen/bezwaar/markten/in/financiële/etc/BWBR0020835/README.md) en het [Mandaatbesluit verklaringen van geen bezwaar effectenbeurzen](../../../../../../../../../ministeriele-regeling/mandaatbesluit/verklaringen/van/geen/bezwaar/effectenbeurzen/BWBR0012586/README.md) worden ingetrokken.  

### Artikel  7  

Dit besluit wordt aangehaald als: Mandaatbesluit verklaringen van geen bezwaar gereglementeerde markten.  
Dit besluit wordt met de toelichting in de Staatscourant geplaatst.  

De 
Minister van Financiën, 
W.J.Bos   

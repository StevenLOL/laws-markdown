<meta http-equiv='Content-Type' content='text/html; charset=utf-8' />

##Mandaatbesluit Nederlands bureau brandweerexamens 2008

De Minister van Binnenlandse Zaken en Koninkrijksrelaties,  
Gelet op [artikel 10:5 van de Algemene Wet Bestuursrecht](../../../../../../../wet/algemene/wet/bestuursrecht/BWBR0005537/README.md);
Besluit:     
### Paragraaf  1  

####EG-verklaringen

### Artikel  1  

De directeur van het Nederlands bureau brandweerexamens is bevoegd om namens de Minister van Binnenlandse Zaken en Koninkrijksrelaties voor brandweerpersoneel besluiten te nemen als bedoeld in de [artikelen 5, eerste lid](../../../../../../../wet/algemene/wet/erkenning/eg-beroepskwalificaties/BWBR0023066/README.md), [6](../../../../../../../wet/algemene/wet/erkenning/eg-beroepskwalificaties/BWBR0023066/README.md) en [11, eerste lid van de Algemene wet erkenning EG-beroepskwalificaties](../../../../../../../wet/algemene/wet/erkenning/eg-beroepskwalificaties/BWBR0023066/README.md) en de bevoegdheden uit te oefenen als bedoeld in de [artikelen 4](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md), [5](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md) en [6 van de Regeling erkenning EG-beroepskwalificaties brandweerpersoneel](../../../../../../../ministeriele-regeling/regeling/erkenning/eg-beroepskwalificaties/brandweerpersoneel/BWBR0024160/README.md).  

### Artikel  2  

De voorzitter van het bestuur van het Nederlands bureau brandweerexamens is bevoegd om namens de Minister van Binnenlandse Zaken en Koninkrijksrelaties voor het brandweerpersoneel besluiten te nemen betreffende bezwaarschriften op besluiten als bedoeld in artikel 1.  

### Artikel  3  

Afschriften van besluiten, als bedoeld in de artikelen 1 en 2, worden verstuurd naar de directie Brandweer en Geneeskundige Hulpverlening bij Ongevallen en Rampen van het Ministerie van Binnenlandse Zaken en Koninkrijksrelaties.  

### Paragraaf  2  

####Afgifte diploma’s

### Artikel  4  

De voorzitter van het bestuur van het Nederlands bureau brandweerexamens is bevoegd om namens de Minister van Veiligheid en Justitie, diploma’s af te geven, als bedoeld in [artikel 18 Wet veiligheidsregio's](../../../../../../../wet/wet/veiligheidsregio's/BWBR0027466/README.md).  

### Paragraaf  3  

####Aanwijzingsbevoegdheid directeur Brandweer en Geneeskundige Hulpverlening bij Ongevallen en Rampen

### Artikel  5  

De directeur Brandweer en Geneeskundige Hulpverlening bij Ongevallen en Rampen van het Ministerie van Binnenlandse Zaken en Koninkrijksrelaties kan de nodige aanwijzingen geven bij het uitoefenen van de bevoegdheden, bedoeld in de artikelen 1, 2 en 4.  

### Paragraaf  4  

####Slotbepalingen

### Artikel  6  

Het [Mandaatbesluit Nederlands bureau brandweerexamens](../../../../../../../ministeriele-regeling/mandaatbesluit/nederlands/bureau/brandweerexamens/BWBR0013648/README.md) met het kenmerk 25 april 2002/EB2002/52466 wordt ingetrokken.  

### Artikel  7  

Dit besluit treedt in werking met ingang van de tweede dag na de dagtekening van de Staatscourant waarin het is geplaatst.  

### Artikel  8  

Dit besluit wordt aangehaald als: Mandaatbesluit Nederlands bureau brandweerexamens 2008.  
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. terHorst   

<meta http-equiv='Content-Type' content='text/html; charset=utf-8' />

##Besluit van de Staatssecretaris van Infrastructuur en Milieu en de Staatssecretaris van Financiën, van 5 december 2011, nr. IenM/BSK-2011/156414, na overleg met de Minister van Economische Zaken, Landbouw en Innovatie, tot het verlenen van mandaat, volmacht en machtiging ter uitvoering van de Regeling groenprojecten 2010 (Mandaatbesluit Dienst Regelingen Regeling groenprojecten 2010)

De Staatssecretaris van Infrastructuur en Milieu en de Staatssecretaris van Financiën,  
Gelet op de [artikelen 10:3](../../../../../../../../wet/algemene/wet/bestuursrecht/BWBR0005537/README.md), [10:4, eerste lid](../../../../../../../../wet/algemene/wet/bestuursrecht/BWBR0005537/README.md), en [artikel 10:9, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) en [artikel 3:79 van het Burgerlijk Wetboek](../../../../../../../../wet/burgerlijk/wetboek/boek/3/BWBR0005291/README.md);

Gezien de schriftelijke instemming van de algemeen directeur van de Dienst Regelingen van het ministerie van Economische Zaken, Landbouw en Innovatie, van 26 november 2010, nr. TRCDEP/2010/3720;
Besluiten:    

### Artikel  1  

Aan de algemeen directeur en bij diens ontbreken, aan de directeur Financiën van de Dienst Regelingen van het ministerie van Economische Zaken, Landbouw en Innovatie wordt mandaat verleend tot: 

a. het nemen van besluiten met betrekking tot projecten waarvoor aanvragen ingevolge [artikel 2, onderdelen a tot en met d](../../../../../../../../ministeriele-regeling/regeling/groenprojecten/2010/BWBR0027439/README.md), in samenhang met [artikel 3, tweede lid, van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md) bij de Dienst Regelingen worden ingediend;  

b. het nemen van besluiten tot intrekking van een verklaring als bedoeld in [artikel 8 van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md), en  

c. het beslissen op bezwaarschriften tegen besluiten als bedoeld in de onderdelen a en b, voor zover het besluit waartegen het bezwaar zich richt, niet door hem in mandaat is genomen.   

### Artikel  2  

Besluiten en beslissingen op bezwaarschriften met betrekking tot projecten als bedoeld in [artikel 2, onderdelen a tot en met d, van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md), waarvan het projectvermogen meer bedraagt dan € 15.000.000, worden slechts genomen na schriftelijke instemming van de Staatssecretaris van Infrastructuur en Milieu en de Staatssecretaris van Financiën. 

### Artikel  3  

Aan de algemeen directeur en bij diens ontbreken, aan de directeur Financiën van de Dienst Regelingen van het Ministerie van Economische Zaken, Landbouw en Innovatie wordt machtiging en volmacht verleend tot het verrichten van alle benodigde werkzaamheden ter voorbereiding en uitvoering van besluiten als bedoeld in artikel 1. 

### Artikel  4  

1.  De algemeen directeur en de directeur Financiën van de Dienst Regelingen van het Ministerie van Economische Zaken, Landbouw en Innovatie kunnen met betrekking tot de bevoegdheden, bedoeld in de artikelen 1 en 3, ondermandaat, volmacht en machtiging verlenen in een door hen te bepalen omvang aan één of meer onder hen ressorterende functionarissen.   
2.  Voor zover het een bevoegdheid als bedoeld in artikel 1 betreft, neemt de algemeen directeur, onderscheidenlijk de directeur Financiën van de Dienst Regelingen van het Ministerie van Economische Zaken, Landbouw en Innovatie bij het verlenen van ondermandaat, volmacht of machtiging het bepaalde in artikel 2 in acht.  

### Artikel  5  

Indien uitvoering wordt gegeven aan artikel 1 of artikel 3 luidt de ondertekening: De Staatssecretaris van Infrastructuur en Milieu, voor deze: de algemeen directeur Dienst Regelingen, (gevolgd door handtekening en de naam) of de Staatssecretaris van Infrastructuur en Milieu, voor deze: de directeur Financiën Dienst Regelingen, (gevolgd door handtekening en de naam) 

### Artikel  6  

Indien uitvoering wordt gegeven aan artikel 4 luidt de ondertekening: de Staatssecretaris van Infrastructuur en Milieu, voor deze: de algemeen directeur Dienst Regelingen, op last: (gevolgd door de functieaanduiding, de handtekening en de naam van de betrokken functionaris aan wie het ondermandaat is verleend) of de Staatssecretaris van Infrastructuur en Milieu, voor deze: de directeur Financiën Dienst Regelingen, op last: (gevolgd door de functieaanduiding, de handtekening en de naam van de betrokken functionaris aan wie het ondermandaat is verleend) 

### Artikel  7  

1.  Het [Mandaatbesluit Dienst Regelingen Regeling groenprojecten 2005](../../../../../../../../ministeriele-regeling/mandaatbesluit/dienst/regelingen/regeling/groenprojecten/2005/BWBR0022253/README.md) wordt ingetrokken.   
2.  Het besluit, bedoeld in het eerste lid, blijft van toepassing op besluiten en het beslissen op bezwaarschriften die betrekking hebben op projecten waarop de [Regeling groenprojecten 2005](../../../../../../../../ministeriele-regeling/regeling/groenprojecten/2005/BWBR0018466/README.md) van toepassing is.  

### Artikel  8  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst, en werkt terug tot en met 15 maart 2010. 

### Artikel  9  

Dit besluit wordt aangehaald als: Mandaatbesluit Dienst Regelingen Regeling groenprojecten 2010. 
Dit besluit zal in de Staatscourant worden geplaatst.   

’s-Gravenhage 
5 december 2011   

De 
Staatssecretaris van Infrastructuur en Milieu, 
J. Atsma   

De 
Staatssecretaris van Financiën, 
F.H.H. Weekers     

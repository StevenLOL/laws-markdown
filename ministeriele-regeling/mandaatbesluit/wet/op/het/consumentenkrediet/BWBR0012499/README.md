<meta http-equiv='Content-Type' content='text/html; charset=utf-8' />

##Mandaatbesluit Wet op het consumentenkrediet

De Minister van Financiën;  
Gelet op [artikel 10:3 Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md);

Gelet op het [koninklijk besluit van 11 mei 2001 waarbij de Minister van Financiën belast wordt met de zorg voor het consumentenkrediet](../../../../../../../KB/overdrachtsbesluit/inzake/de/zorg/voor/het/consumentenkrediet/BWBR0012484/README.md), met uitzondering van schuldbemiddeling;

Gezien [artikel 10:4 Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) en de schriftelijke instemming van De Nederlandsche Bank N.V. van 3 mei 2001, kenmerk Tz-Bbwc/2001/01395/hun,
Besluit:     

###Artikel  1  

In dit besluit wordt verstaan onder: de Minister: de Minister van Financiën;de Bank: De Nederlandsche Bank N.V..  

###Artikel  2  

De Bank oefent in naam van de Minister de volgende bevoegdheden uit: 

a.  het ingevolge de [artikelen 11](../../../../../../../wet/wet/op/het/consumentenkrediet/BWBR0004815/README.md) en [12 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) beslissen op een aanvraag om een vergunning; 

b.  het ingevolge de [artikelen 13](../../../../../../../wet/wet/op/het/consumentenkrediet/BWBR0004815/README.md) en [14a Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) verlenen van een vergunning, en het sturen van een schriftelijke bevestiging als bedoeld in [artikel 14b, eerste lid, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) alsmede het daarbij genoemde verzoeken tot het verschaffen van gegevens en bescheiden; 

c.  het ingevolge artikel 14 Wet op het consumentenkrediet onder beperkingen verlenen van een vergunning, en het verbinden van voorschriften aan een vergunning; 

d.  het ingevolge [artikel 14c Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) verbinden van voorschriften aan een vergunning; 

e.  het ingevolge [artikel 15 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) wijzigen, aanvullen of intrekken van beperkingen en voorschriften en het alsnog aanbrengen van beperkingen of verbinden van voorschriften aan de vergunning, dan wel de vergunning intrekken; 

f.  het ingevolge [artikel 16 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) geven van een aanwijzing aan een vergunninghouder, het verklaren dat een aanwijzing buiten beschouwing blijft voor de toepassing van [artikel 17, eerste lid, onder b, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) en het ter openbare kennis brengen van een aanwijzing; 

g.  het ingevolge [artikel 17 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) intrekken of beperken van een vergunning, of het daaraan verbinden van voorschriften; 

h.  het ingevolge [artikel 20 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) houden van een register waarin vergunninghouders zijn ingeschreven, en het bepalen welke gegevens betreffende de vergunninghouders in het register worden opgenomen en op welke wijze het register wordt ingericht; 

i. het ingevolge [artikel 21 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) inschrijven van een vergunninghouder, het doorhalen van een inschrijving, het op grond van [artikel 21, derde en vierde lid, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) aanbrengen van de nodige aanvullingen of wijzigingen in de ingeschreven gegevens, en het doen van mededeling aan de vergunninghouder dat de ingeschreven gegevens zijn gewijzigd;

j. het ingevolge [artikel 22 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) verstrekken van afschriften van, uittreksels uit of mededelingen betreffende in het register opgenomen gegevens, en het vaststellen van verschuldigde bedragen voor de verstrekking van andere dan mondelinge gegevens;

k. het ingevolge [artikel 62, eerste en derde lid, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) opdragen aan accountants van het verzamelen van gegevens en het intrekken van de aanwijzing;

l. het ingevolge [artikel 65 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) verlenen van vrijstelling en ontheffing van krachtens de [Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) gestelde voorschriften;

m. het ingevolge [artikel 67 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) publiceren in de Staatscourant van een mededeling met betrekking tot een beschikking als bedoeld in artikel 11, eerste lid, 17 of 65 [Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md).   

###Artikel  3  

De Bank adviseert de Minister inzake de aan de Minister op grond van [artikel 63, tweede lid, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) voorgelegde begroting van de kosten die zijn gemoeid met de door de in [artikel 62 Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) bedoelde accountants en organisatie verrichte werkzaamheden. De Bank adviseert de Minister voorts inzake de op grond van [artikel 63, tweede lid, Wet op het consumentenkrediet](../../../../../../../wet/wet/op/het/consumentenkrediet/BWBR0004815/README.md) te stellen regels aangaande de berekening van de bijdragen van de vergunninghouders.  

###Artikel  4  

De Bank verschaft de Minister elk half jaar schriftelijk genoegzame informatie over de wijze waarop zij namens de Minister haar bevoegdheden uitoefent die zij heeft op grond van dit besluit.  

###Artikel  5  

Een document dat is opgesteld door de Bank en waarin is vastgelegd een besluit of handeling genomen respectievelijk verricht op grond van dit besluit, vermeldt aan het slot: `De Minister van Financiën, namens deze, De Nederlandsche Bank N.V.'.  

###Artikel  6  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

###Artikel  7  

Dit besluit kan worden aangehaald als `Mandaatbesluit Wet op het consumentenkrediet'. 

De 
Minister van Financiën, 
G. Zalm      

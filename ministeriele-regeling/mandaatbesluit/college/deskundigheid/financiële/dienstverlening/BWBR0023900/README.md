<meta http-equiv='Content-Type' content='text/html; charset=utf-8' />

##Mandaatbesluit College Deskundigheid Financiële Dienstverlening

De Minister van Financiën,  
Gelet op de [artikelen 10:3](../../../../../../../wet/algemene/wet/bestuursrecht/BWBR0005537/README.md) en [10:4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) en de schriftelijke instemming van het College Deskundigheid Financiële Dienstverlening van 23 mei 2008;
Besluit:    

### Artikel  1  

In dit besluit wordt verstaan onder: besluit: [Besluit Gedragstoezicht financiële ondernemingen Wft](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md); College: College Deskundigheid Financiële Dienstverlening, zoals ingesteld bij besluit van 13 maart 2006, nr. 06.000845 (Stcrt. 2006, 63); Minister: Minister van Financiën; Exameninstituut: exameninstituut als bedoeld in [artikel 4:9, derde lid, van de Wft](../../../../../../../wet/wet/op/het/financieel/toezicht/BWBR0020368/README.md); instituut voor permanente educatie: instituut voor permanente educatie als bedoeld in [artikel 4:9, derde lid, van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md); voorzitter: voorzitter van het College of diens plaatsvervanger.  

### Artikel  2  

De voorzitter oefent in naam van de Minister de volgende bevoegdheden uit. Het ingevolge: 

a. [artikel 9, eerste lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) beslissen op een aanvraag om erkenning;  

b. [artikel 9, derde lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) verbinden van voorschriften aan een erkenning als bedoeld in onderdeel a;  

c. [artikel 9, vierde lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) intrekken van een erkenning als bedoeld in onderdeel a;  

d. [artikel 11b, eerste lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) beslissen op een aanvraag om erkenning;  

e. [artikel 11b, derde lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) verbinden van voorschriften en voorwaarden aan een erkenning als bedoeld in onderdeel d;  

f. [artikel 11b, vierde lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) intrekken van een erkenning als bedoeld in onderdeel d;  

g. [artikel 2, eerste lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md);  

h. [artikel 5, eerste lid, van de Algemene wet erkenning EG-beroepskwalificaties](../../../../../../../wet/algemene/wet/erkenning/eg-beroepskwalificaties/BWBR0023066/README.md), verlenen van erkenning van beroepskwalificaties aan houders van een door een andere lidstaat of Zwitserland verplicht gestelde beroepskwalificatie met betrekking tot de vakbekwaamheid, bedoeld in [artikel 6, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md);   vaststellen van een vergoeding voor de leden van het College en andere personen die op basis van werkzaamheden voor het College aanspraak hebben op een vergoeding.  

### Artikel  3  

1.  De voorzitter is gemachtigd om ingevolge [artikel 11, eerste lid](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md) en [artikel 11d, tweede lid, van het besluit](../../../../../../../AMvB/besluit/gedragstoezicht/financiële/ondernemingen/wft/BWBR0020421/README.md), om gegevens te verzoeken bij exameninstituten en instituten voor permanente educatie.   

### Artikel  4  

Indien uitvoering wordt gegeven aan artikel 2 luidt de ondertekening: De Minister van Financiën, namens deze: gevolgd door de handtekening en de naam van de voorzitter.  

### Artikel  5  

Het College verschaft de minister desgevraagd schriftelijk informatie over de wijze waarop de bevoegdheden, bedoeld in artikel 2 en 3, worden uitgeoefend.  

### Artikel  5a  

1.  De voorzitter en de overige leden van het College wordt een vaste vergoeding per maand als bedoeld in [artikel 2 eerste lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) toegekend. De beloning bedraagt: 

a. 20,1% van de jaarwedde van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) voor de voorzitter;  

b. 12,9% van de jaarwedde van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) voor de overige leden.     
2.  Indien de taakbelasting van een andere persoon die werkzaamheden voor het College verricht daartoe aanleiding geeft, kan aan deze persoon de vaste beloning als bedoeld in het eerste lid, onderdeel b, worden toegekend.   
3.  De voorzitter, de overige leden van het College en andere personen die werkzaamheden voor het College verrichten, hebben recht op vergoeding wegens reis- en verblijfskosten. Het [Reisbesluit binnenland](../../../../../../../AMvB/reisbesluit/binnenland/BWBR0005889/README.md) is van overeenkomstige toepassing.   

### Artikel  6  

Het [Mandaatbesluit deskundigheid financiële dienstverlening](../../../../../../../ministeriele-regeling/mandaatbesluit/deskundigheid/financiële/dienstverlening/BWBR0019631/README.md) van 7 maart 2006 (Stcrt. 2006, 229) wordt ingetrokken.  

### Artikel  7  

Dit besluit treedt in werking met ingang van 1 juni 2008.  

### Artikel  8  

Dit besluit wordt aangehaald als: Mandaatbesluit College Deskundigheid Financiële Dienstverlening.  
Dit besluit zal met de toelichting in de Staatscourant worden geplaatst.  

De 
Minister van Financiën, 
W.J.Bos   

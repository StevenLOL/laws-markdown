<meta http-equiv='Content-Type' content='text/html; charset=utf-8' />

##Mandaatbesluit 2002 Wet op het consumentenkrediet

De Minister van Financiën,  
Gelet op [artikel 10:3](../../../../../../../../wet/algemene/wet/bestuursrecht/BWBR0005537/README.md), [10:8](../../../../../../../../wet/algemene/wet/bestuursrecht/BWBR0005537/README.md) en [10:9 Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md);

Gelet op het koninklijk besluit van 11 mei 2001 waarbij de Minister van Financiën belast wordt met de zorg voor het consumentenkrediet, met uitzondering van schuldbemiddeling;

Gezien [artikel 10:4 Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) en de schriftelijke instemming van de Stichting Toezicht Effectenverkeer van 26 februari 2002, kenmerk JZ-PB-02020819;
Besluit:    

### Artikel  1  

In dit besluit wordt verstaan onder:   de Minister:  de Minister van Financiën;    de Autoriteit Financiële Markten:  de Stichting Autoriteit Financiële Markten.     

### Artikel  2  

De Autoriteit Financiële Markten oefent in naam van de Minister de volgende bevoegdheden uit: 

a. het ingevolge de [artikelen 11](../../../../../../../../wet/wet/op/het/consumentenkrediet/BWBR0004815/README.md) en [12 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) beslissen op een aanvraag om een vergunning;  

b. het ingevolge de [artikelen 13](../../../../../../../../wet/wet/op/het/consumentenkrediet/BWBR0004815/README.md) en [14a Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) verlenen van een vergunning, en het sturen van een schriftelijke bevestiging als bedoeld in [artikel 14b, eerste lid, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) alsmede het daarbij genoemde verzoeken tot het verschaffen van gegevens en bescheiden;  

c. het ingevolge [artikel 14 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) onder beperkingen verlenen van een vergunning, en het verbinden van voorschriften aan een vergunning;  

d. het ingevolge [artikel 14c Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) verbinden van voorschriften aan een vergunning;  

e. het ingevolge [artikel 15 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) wijzigen, aanvullen of intrekken van beperkingen en voorschriften en het alsnog aanbrengen van beperkingen of verbinden van voorschriften aan de vergunning, dan wel de vergunning intrekken;  

f. het ingevolge [artikel 16 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) geven van een aanwijzing aan een vergunninghouder, het verklaren dat een aanwijzing buiten beschouwing blijft voor de toepassing van [artikel 17, eerste lid, onder b, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) en het ter openbare kennis brengen van een aanwijzing;  

g. het ingevolge [artikel 17 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) intrekken of beperken van een vergunning, of het daaraan verbinden van voorschriften;  

h. het ingevolge [artikel 20 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) houden van een register waarin vergunninghouders zijn ingeschreven, en het bepalen welke gegevens betreffende de vergunninghouders in het register worden opgenomen en op welke wijze het register wordt ingericht;  

i. het ingevolge [artikel 21 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) inschrijven van een vergunninghouder, het doorhalen van een inschrijving, het op grond van [artikel 21, derde en vierde lid, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) aanbrengen van de nodige aanvullingen of wijzigingen in de ingeschreven gegevens, en het doen van mededeling aan de vergunninghouder dat de ingeschreven gegevens zijn gewijzigd;  

j. het ingevolge [artikel 22 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) verstrekken van afschriften van, uittreksels uit of mededelingen betreffende in het register opgenomen gegevens, en het vaststellen van verschuldigde bedragen voor de verstrekking van andere dan mondelinge gegevens;  

k. het ingevolge [artikel 62, eerste en derde lid, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) opdragen aan accountants van het verzamelen van gegevens en het intrekken van de aanwijzing;  

l. het ingevolge [artikel 65 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) verlenen van vrijstelling en ontheffing van krachtens de [Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) gestelde voorschriften;  

m. het ingevolge [artikel 67 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) publiceren in de Staatscourant van een mededeling met betrekking tot een beschikking als bedoeld in [artikel 11, eerste lid](../../../../../../../../wet/wet/op/het/consumentenkrediet/BWBR0004815/README.md), [17](../../../../../../../../wet/wet/op/het/consumentenkrediet/BWBR0004815/README.md) of [65 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md).    

### Artikel  3  

De Autoriteit Financiële Markten is bevoegd tot het verlenen van ondermandaat voor de in artikel 2 genoemde bevoegdheden. Op het ondermandaat zijn de artikelen van dit besluit van overeenkomstige toepassing.  

### Artikel  4  

De Autoriteit Financiële Markten adviseert de Minister inzake de aan de Minister op grond van [artikel 63, tweede lid, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) voorgelegde begroting van de kosten die zijn gemoeid met de door de in [artikel 62 Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) bedoelde accountants en organisatie verrichte werkzaamheden. De Autoriteit Financiële Markten adviseert de Minister voorts inzake de op grond van [artikel 63, tweede lid, Wet op het consumentenkrediet](../../../../../../../../wet/wet/op/het/consumentenkrediet/BWBR0004815/README.md) te stellen regels aangaande de berekening van de bijdragen van de vergunninghouders.  

### Artikel  5  

De Autoriteit Financiële Markten verschaft de Minister elk half jaar schriftelijk genoegzame informatie over de wijze waarop zij namens de Minister haar bevoegdheden uitoefent die zij heeft op grond van dit besluit.  

### Artikel  6  

Een document dat is opgesteld door de Autoriteit Financiële Markten en waarin is vastgelegd een besluit of handeling genomen respectievelijk verricht op grond van dit mandaatbesluit, vermeldt aan het slot: 

`De Minister van Financiën,  

namens deze,  

Autoriteit Financiële Markten'.   In geval van ondermandaat wordt daaraan toegevoegd de functie van de ondergemandateerde.  

### Artikel  7  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  8  

Het [Mandaatbesluit Wet op het consumentenkrediet](../../../../../../../../ministeriele-regeling/mandaatbesluit/wet/op/het/consumentenkrediet/BWBR0012499/README.md) wordt ingetrokken.  

### Artikel  9  

Dit besluit kan worden aangehaald als `Mandaatbesluit 2002 Wet op het consumentenkrediet'.  

De 
Minister van Financiën, 

G. Zalm      

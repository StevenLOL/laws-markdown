<meta http-equiv='Content-Type' content='text/html; charset=utf-8' />

##Mandaatbesluit uitvoering deelterreinen militair pensioen

De Staatssecretaris van Defensie,  
Gelet op [artikel 4, tweede en vierde lid, van de Kaderwet militaire pensioenen](../../../../../../../wet/kaderwet/militaire/pensioenen/BWBR0011955/README.md);
Besluit:    

### Artikel  1  

In dit besluit wordt verstaan onder:   a.  *fonds:*   de Stichting Pensioenfonds ABP;    b.  *bestuur:*   het bestuur van het fonds;    c.  *Staatssecretaris:*   de Staatssecretaris van Defensie.     

### Artikel  2  

1.  De Staatssecretaris verleent aan het bestuur mandaat ten aanzien van de uitvoering van de volgende regelingen: 

a. het [Besluit bijzondere militaire pensioenen](../../../../../../../AMvB/besluit/bijzondere/militaire/pensioenen/BWBR0012222/README.md);  

b. voor zover de Staatssecretaris zich de uitvoering daarvan niet heeft voorbehouden, de Conversieregeling militaire pensioenen en de daarmee samenhangende berichtgeving, bedoeld in [artikel 3, vijfde lid, van de Kaderwet militaire pensioenen](../../../../../../../wet/kaderwet/militaire/pensioenen/BWBR0011955/README.md) en  

c. voor zover na die datum nog noodzakelijk, de voor 1 juni 2001 geldende militaire pensioenwetten of -regelingen.     
2.  De Staatssecretaris verleent aan het bestuur de bevoegdheid namens hem in rechte op te treden in bezwaar- en beroepskwesties rond de in het eerste lid bedoelde regelingen.   

### Artikel  3  

1.  Het bestuur legt een op grond van artikel 2 te nemen besluit voor aan de Staatssecretaris indien: 

a. er gerede twijfels zijn over de juistheid van de toepassing in een individueel geval;  

b. bijzondere beleidsmatige en/of financiÃ«le gevolgen van dat besluit een nadere afweging vergen.     
2.  Het bestuur houdt bij de op grond van artikel 2 te nemen besluiten, zo nodig na voorafgaand overleg, rekening met eventuele nadere beleidsaanwijzingen van de Staatssecretaris.   
3.  Het bestuur verstrekt desgevraagd de Staatssecretaris de voor verdere beleidsvorming noodzakelijke informatie rond de uitvoering van de in artikel 2 bedoelde regelingen.   

### Artikel  4  

Het bestuur kan de krachtens artikel 2 gemandateerde werkzaamheden opdragen aan de directieraad van het fonds.  

### Artikel  5  

De stukken die op grond van dit besluit worden afgedaan en ondertekend, vermelden aan het slot: DE STAATSSECRETARIS VAN DEFENSIE, namens deze, ...... (functie ondertekenaar) ...... (handtekening en naam functionaris)  

### Artikel  6  

Dit besluit treedt in werking met ingang van 1 juni 2001.  
Dit besluit zal worden gepubliceerd in de Staatscourant.   

De 
Staatssecretaris van Defensie, 

voor deze 

De 
directeur-generaal personeel, 
W.J.M.Bunnik    

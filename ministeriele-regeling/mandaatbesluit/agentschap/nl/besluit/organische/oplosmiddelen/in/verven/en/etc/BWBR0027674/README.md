<meta http-equiv='Content-Type' content='text/html; charset=utf-8' />

##Besluit van de Minister van Volkshuisvesting, Ruimtelijke Ordening en Milieubeheer, 11 mei 2010, nr. DGM/K&L2010011937, tot het verlenen van mandaat, volmacht en machtiging aan de algemeen directeur van Agentschap NL ter uitvoering van artikel 9.2.2.7 van de Wet milieubeheer en het Besluit organische oplosmiddelen in verven en vernissen milieubeheer (Mandaatbesluit Agentschap NL Besluit organische oplosmiddelen in verven en vernissen milieubeheer)

De Minister van Volkshuisvesting, Ruimtelijke Ordening en Milieubeheer,  
Gezien de schriftelijke instemming van de algemeen directeur van Agentschap NL van 26 april 2010, kenmerk ZJZ1024479;
Besluit:    

### Artikel  1  

Aan de algemeen directeur van Agentschap NL wordt mandaat verleend tot: 

a. het nemen van besluiten op aanvragen tot ontheffing ingevolge [artikel 9.2.2.7 van de Wet milieubeheer](../../../../../../../../../../../../wet/wet/milieubeheer/BWBR0003245/README.md) van het verbod in [artikel 2, eerste lid, van het Besluit organische oplosmiddelen in verven en vernissen milieubeheer](../../../../../../../../../../../../AMvB/besluit/organische/oplosmiddelen/in/verven/en/vernissen/wms/BWBR0019122/README.md);  

b. het beslissen op bezwaarschriften tegen besluiten als bedoeld in onderdeel a, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

Aan de algemeen directeur van Agentschap NL wordt volmacht en machtiging verleend tot het verrichten van alle benodigde werkzaamheden ter voorbereiding en ter uitvoering van de besluiten bedoeld in artikel 1.  

### Artikel  3  

De algemeen directeur van Agentschap NL kan met betrekking tot zijn bevoegdheden, bedoeld in de artikelen 1 en 2, ondermandaat, volmacht en machtiging verlenen aan één of meer onder hem ressorterende functionarissen.  

### Artikel  4  

Indien uitvoering wordt gegeven aan de artikelen 1 en 2 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: de algemeen directeur van Agentschap NL (gevolgd door de handtekening en de naam)  

### Artikel  5  

Indien uitvoering wordt gegeven aan artikel 3 luidt de ondertekening: De Minister van Volkshuisvesting, Ruimtelijke Ordening en Milieubeheer, voor deze: de algemeen directeur van Agentschap NL, op last: (gevolgd door de functieaanduiding, de handtekening en de naam van de betrokken functionaris aan wie ondermandaat is verleend)  

### Artikel  6  

Dit besluit treedt in werking met ingang van de dag na de dagtekening van de Staatscourant waarin het wordt geplaatst.  

### Artikel  7  

Dit besluit wordt aangehaald als: Mandaatbesluit Agentschap NL Besluit organische oplosmiddelen in verven en vernissen milieubeheer.  
Dit besluit zal in de Staatscourant worden geplaatst.   

’s-Gravenhage 
11 mei 2010   

De 
Minister van Volkshuisvesting, Ruimtelijke Ordening en Milieubeheer, 
J.C.Huizinga-Heringa   

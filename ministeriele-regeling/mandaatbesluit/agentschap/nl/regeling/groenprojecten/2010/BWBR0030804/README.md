<meta http-equiv='Content-Type' content='text/html; charset=utf-8' />

##Besluit van de Staatssecretaris van Infrastructuur en Milieu en de Staatssecretaris van Financiën, van 5 december 2011, nr. IenM/BSK-2011/156387 na overleg met de Staatssecretaris van Economische Zaken, Landbouw en Innovatie, tot het verlenen van mandaat, volmacht en machtiging ter uitvoering van de Regeling groenprojecten 2010 (Mandaatbesluit Agentschap NL Regeling groenprojecten 2010)

De Staatssecretaris van Infrastructuur en Milieu en de Staatssecretaris van Financiën,  
Gelet op de [artikelen 10:3](../../../../../../../../wet/algemene/wet/bestuursrecht/BWBR0005537/README.md), [10:4, eerste lid](../../../../../../../../wet/algemene/wet/bestuursrecht/BWBR0005537/README.md), [10:9, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) en [artikel 3:79 van het Burgerlijk Wetboek](../../../../../../../../wet/burgerlijk/wetboek/boek/3/BWBR0005291/README.md);

Gezien de schriftelijke instemming van de directeur-generaal Uitvoering van het ministerie van Economische Zaken, landbouw en Innovatie van 8 november 2011, nr ZJZ1133899;
Besluiten:    

### Artikel  1  

Aan de directeur-generaal Uitvoering van het ministerie van Economische Zaken, Landbouw en Innovatie wordt mandaat verleend tot: 

a. het nemen van besluiten met betrekking tot projecten waarvoor aanvragen ingevolge [artikel 2, onderdelen e tot en met k](../../../../../../../../ministeriele-regeling/regeling/groenprojecten/2010/BWBR0027439/README.md), in samenhang met [artikel 3, tweede lid, van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md) bij Agentschap NL worden ingediend;  

b. het nemen van besluiten tot intrekking van een verklaring als bedoeld in [artikel 8 van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md), en  

c. het beslissen op bezwaarschriften tegen besluiten als bedoeld in de onderdelen a en b, voor zover het besluit waartegen het bezwaar zich richt, niet door hem in mandaat is genomen.    

### Artikel  2  

Besluiten en beslissingen op bezwaarschriften met betrekking tot projecten als bedoeld in [artikel 2, onderdeel k, van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md), worden slechts genomen na schriftelijke instemming van de Staatssecretaris van Infrastructuur en Milieu en de Staatssecretaris van Financiën.  

### Artikel  3  

Besluiten en beslissingen op bezwaarschriften met betrekking tot projecten als bedoeld in [artikel 2, onderdelen e tot en met j, van de Regeling groenprojecten 2010](../../../../../../../../ministeriele-regeling/regeling/groenprojecten/2010/BWBR0027439/README.md), waarvan het projectvermogen meer bedraagt dan €15.000.000, worden slechts genomen na schriftelijke instemming van de Staatssecretaris van Infrastructuur en Milieu en de Staatssecretaris van Financiën.  

### Artikel  4  

Aan de directeur-generaal Uitvoering van het ministerie van Economische Zaken, Landbouw en Innovatie wordt machtiging en volmacht verleend tot het verrichten van alle benodigde werkzaamheden ter voorbereiding en uitvoering van besluiten als bedoeld in artikel 1.  

### Artikel  5  

1.  De directeur-generaal Uitvoering van het ministerie van Economische Zaken, Landbouw en Innovatie kan met betrekking tot de bevoegdheden, bedoeld in de artikelen 1 en 4, ondermandaat, volmacht en machtiging verlenen in een door hem te bepalen omvang aan één of meer onder hem ressorterende functionarissen.   
2.  Voor zover het een bevoegdheid als bedoeld in artikel 1 betreft, neemt de directeur-generaal Uitvoering van het ministerie van Economische Zaken, Landbouw en Innovatie bij het verlenen van ondermandaat, volmacht of machtiging als bedoeld in het eerste lid, het bepaalde in de artikelen 2 en 3 in acht.   

### Artikel  6  

Indien uitvoering wordt gegeven aan de artikelen 1 en 4, luidt de ondertekening: De Staatssecretaris van Infrastructuur en Milieu, voor deze: de directeur-generaal Uitvoering van het ministerie van Economische Zaken, Landbouw en Innovatie, (gevolgd door naam en handtekening)  

### Artikel  7  

Indien uitvoering wordt gegeven aan artikel 5, luidt de ondertekening: De Staatssecretaris van Infrastructuur en Milieu, voor deze: de directeur-generaal Uitvoering van het ministerie van Economische Zaken, Landbouw en Innovatie, op last: (gevolgd door de functieaanduiding, de handtekening en de naam van de betrokken functionaris aan wie ondermandaat is verleend)  

### Artikel  8  

1.  Het [Mandaatbesluit Agentschap NL Regeling groenprojecten 2005](../../../../../../../../ministeriele-regeling/mandaatbesluit/senternovem/regeling/groenprojecten/2005/BWBR0022247/README.md) wordt ingetrokken.   
2.  Het besluit, bedoeld in het eerste lid, blijft van toepassing op besluiten die betrekking hebben op projecten waarop de [Regeling groenprojecten 2005](../../../../../../../../ministeriele-regeling/regeling/groenprojecten/2005/BWBR0018466/README.md) van toepassing is.   

### Artikel  9  

Dit besluit treedt in werking met ingang van de eerste dag na de datum van uitgifte van de Staatscourant waarin zij wordt geplaatst en werkt terug tot en met 15 maart 2010.  

### Artikel  10  

Dit besluit wordt aangehaald als: Mandaatbesluit Agentschap NL Regeling groenprojecten 2010.  
Dit besluit zal in de Staatscourant worden geplaatst.   

’s-Gravenhage 
5 december 2011   

De 
Staatssecretaris van Infrastructuur en Milieu,
J.Atsma 

De 
Staatssecretaris van Financiën,
F.H.H.Weekers   

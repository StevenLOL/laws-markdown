<meta http-equiv='Content-Type' content='text/html; charset=utf-8' />

##Mandaatbesluit Defensie Dwangsommen 2013

De Secretaris-Generaal  
Gelet op [artikel 3, eerste lid, van het Algemeen mandaat, volmacht en machtigingsbesluit Defensie 2013](../../../../../../ministeriele-regeling/algemeen/mandaat/volmacht/en/machtigingsbesluit/defensie/2013/BWBR0034155/README.md);
Besluit:    

### Artikel  1  

In dit besluit wordt verstaan onder 

a)  *beschikking op aanvraag:* beschikking als bedoeld in [artikel 4:17, eerste lid, van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md);  

b)  *dwangsombesluit:* beschikking inzake de verschuldigdheid van een dwangsom als bedoeld in [artikel 4:18 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md).   

### Artikel  2  

De functionaris die bevoegd is een beschikking op aanvraag te nemen wordt mandaat verleend tot het nemen van aan die beschikking gerelateerde dwangsombesluiten. 

### Artikel  3  

De Directeur Communicatie en diens plaatsvervanger wordt mandaat verleend tot het nemen van dwangsombesluiten die gerelateerd zijn aan primaire beschikkingen op grond van de [Wet openbaarheid van bestuur](../../../../../../wet/wet/openbaarheid/van/bestuur/BWBR0005252/README.md). 

### Artikel  4  

De Directeur van de Militaire Inlichtingen- en Veiligheidsdienst (MIVD) en diens plaatsvervanger wordt mandaat verleend tot het nemen van dwangsombesluiten die gerelateerd zijn aan beschikkingen op grond van de [Wet veiligheidsonderzoeken](../../../../../../wet/wet/veiligheidsonderzoeken/BWBR0008277/README.md) alsmede tot het nemen van dwangsombesluiten die gerelateerd zijn aan primaire beschikkingen betreffende inzageverzoeken op grond van de [Wet op de inlichtingen- en veiligheidsdiensten 2002](../../../../../../wet/wet/op/de/inlichtingen-/en/veiligheidsdiensten/2002/BWBR0013409/README.md). 

### Artikel  5  

1) De Directeur Juridische Zaken en diens plaatsvervanger wordt mandaat verleend tot het nemen van dwangsombesluiten die gerelateerd zijn aan besluiten op bezwaarschriften, tenzij deze bezwaarschriften betrekking hebben op besluiten die krachtens de [Ambtenarenwet](../../../../../../wet/ambtenarenwet/BWBR0001947/README.md), De [Militaire Ambtenarenwet 1931](../../../../../../wet/militaire/ambtenarenwet/1931/BWBR0001952/README.md) en de [Wet veiligheidsonderzoeken](../../../../../../wet/wet/veiligheidsonderzoeken/BWBR0008277/README.md) zijn genomen.  

2) De Directeur Juridische Zaken wordt bij uitsluiting mandaat verleend tot het beslissen op bezwaren die zich richten tegen een dwangsombesluit, tenzij het dwangsombesluit waartegen het bezwaar zich richt, namens mij door de Directeur Juridische Zaken is genomen.   

### Artikel  6  

In de ondertekening van de dwangsombesluiten wordt het mandaat tot uitdrukking gebracht door gebruikmaking van het volgende ondertekeningsblok:   *De Minister van Defensie*   *Voor deze,*   *(Functie van de gemandateerde)*   *(handtekening van de gemandateerde)*   *(naam van de gemandateerde)*  

### Artikel  7  

De bevoegdheid tot het nemen van de besluiten, bedoeld in de artikelen 2, 3, 4 en 5, wordt niet in ondermandaat verleend. 

### Artikel  8  

Dit besluit treedt in werking met ingang van de eerste dag na dagtekening van de Staatscourant waarin het wordt geplaatst, en werkt terug tot en met 1 november 2013. 
Dit besluit zal met de toelichting worden geplaatst in de Staatscourant en in de reeks ministeriële publicaties 10-003 van het Ministerie van Defensie.   

´s-Gravenhage 
18 november 2013   

De 
Secretaris-Generaal, 
E.S.M. Akerboom     

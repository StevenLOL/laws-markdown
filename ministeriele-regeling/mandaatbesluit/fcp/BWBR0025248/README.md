<meta http-equiv='Content-Type' content='text/html; charset=utf-8' />

##Besluit van de Minister van Onderwijs, Cultuur en Wetenschap van 16 januari 2009, nr. DK/93994, houdende vaststelling van een mandaatregeling voor het FCP (Mandaatbesluit FCP)

De Minister van Onderwijs, Cultuur en Wetenschap,  
Gelet op de [artikelen 10:3](../../../../wet/algemene/wet/bestuursrecht/BWBR0005537/README.md), [10:4](../../../../wet/algemene/wet/bestuursrecht/BWBR0005537/README.md) en [10:6 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

In dit besluit wordt verstaan onder: 

a.  *Minister:* Minister van Onderwijs, Cultuur en Wetenschap  

b.  *FCP:* Fonds voor Cultuurparticipatie  

c.  *mandaat:* mandaat als bedoeld in [titel 10.2 van de Algemene wet bestuursrecht](../../../../wet/algemene/wet/bestuursrecht/BWBR0005537/README.md)  

d.  *instelling:* instelling als genoemd in de bij deze regeling behorende bijlage 1.   

### Artikel  2  

1.  Aan het bestuur van het FCP wordt mandaat verleend om besluiten te nemen met betrekking tot aan instellingen op grond van de [Wet op het specifiek cultuurbeleid](../../../../wet/wet/op/het/specifiek/cultuurbeleid/BWBR0005904/README.md) voor de periode 2005–2008 en voor de periode 2009–2012 verleende meerjarige instellingssubsidies.   
2.  Het mandaat omvat alle bevoegdheden die voortvloeien uit de [Algemene wet bestuursrecht](../../../../wet/algemene/wet/bestuursrecht/BWBR0005537/README.md), de [Wet op het specifiek cultuurbeleid](../../../../wet/wet/op/het/specifiek/cultuurbeleid/BWBR0005904/README.md), het [Besluit op het specifiek cultuurbeleid](../../../../AMvB/besluit/op/het/specifiek/cultuurbeleid/BWBR0027600/README.md) en de [Regeling op het specifiek cultuurbeleid](../../../../ministeriele-regeling/regeling/op/het/specifiek/cultuurbeleid/BWBR0027597/README.md), met uitzondering van de bevoegdheid te besluiten op bezwaarschriften.  

### Artikel  3  

Het is het bestuur van het FCP niet toegestaan van het aan hem verleende mandaat als bedoeld in artikel 2, eerste lid, ondermandaat te verlenen. 

### Artikel  4  

Het bestuur van het FCP ondertekent de besluiten, bedoeld in artikel 2 lid 1, als volgt: ‘DE MINISTER VAN ONDERWIJS, CULTUUR EN WETENSCHAP, voor deze: HET BESTUUR VAN HET FONDS VOOR CULTUURPARTICIPATIE [handtekening ondertekenaar] naam ondertekenaar’ 

### Artikel  5  

In elk besluit als bedoeld in artikel 2, eerste lid, wordt vermeld dat de belanghebbenden binnen zes weken na de dag waarop het besluit bekend is gemaakt, bezwaar kunnen maken door indiening van een bezwaarschrift bij de Minister van Onderwijs, Cultuur en Wetenschap. 

### Artikel  6  

1.  Aan het bestuur van het FCP wordt volmacht en machtiging verleend tot het verrichten van handelingen samenhangend met of ter voorbereiding van besluiten als bedoeld in artikel 2, eerste lid.   
2.  Het bestuur is bevoegd aan een of meer medewerkers ondervolmacht en machtiging te verlenen tot het verrichten van handelingen samenhangend met of ter voorbereiding van besluiten als bedoeld in artikel 2, eerste lid.  

### Artikel  7  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 januari 2009. 

### Artikel  8  

Deze regeling wordt aangehaald als: Mandaatbesluit FCP. 
Deze regeling zal met de toelichting in de Staatscourant worden geplaatst.  

De 
Minister van Onderwijs, Cultuur en Wetenschap, 
R.H.A. Plasterk    

### Bijlage  1  

1 Archeologische Werkgemeenschap voor Nederland (AWN) (RACM)  

2 Stichting Bekijk 't  

3 Stichting Allaboutus Film Factory  

4 Stichting Buitenkunst  

5 Stichting Davina van Wely  

6 Stichting De Grote Prijs van Nederland  

7 Stichting De Noorderlingen  

8 Stichting Don't Hit Mama  

9 Stichting Euro+Songfestival  

10 Stichting Hal Vier (Digital-playground)  

11 Stichting Interart  

12 Stichting Jeugdorkest Nederland  

13 Stichting Kinderkunsthal Rotterdam, Villa Zebra  

14 Stichting Koorbegeleidingen  

15 Stichting Meer-Doen-met-Cultuur (De Kunstbende)  

16 Stichting Nationaal Jeugd Orkest  

17 Stichting Open Monumentendag  

18 Stichting Orlando Festival  

19 Stichting PopSport  

20 Stichting Prinses Christina Concours  

21 Stichting Ricciotti Ensemble  

22 Stichting Rotterdams Wijktheater  

23 Stichting Theatergroep DOX  

24 Stichting Toneelbegeleidingsgroep STUT  

25 Stichting Vioolprijs Iordens-Baronesse Sweets de Landas  

26 Stichting Vocaal Talent Nederland  

27 Stichting WMC Kerkrade  

28 SWING- Landelijke Stichting Promotie Muziekimprovisatie   

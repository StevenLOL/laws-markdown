<meta http-equiv='Content-Type' content='text/html; charset=utf-8' />

##Mandaatbesluit veiligheidsonderzoeken landelijk politiekorps en Dienst Koninklijk Huis 2013

De Minister van Binnenlandse Zaken en Koninkrijksrelaties,  Besluit:    

### Artikel  1  

1.  Het hoofd van de Algemene Inlichtingen- en Veiligheidsdienst kan, in verband met de vervulling van vertrouwensfuncties bij het landelijk politiekorps en bij de Dienst Koninklijk Huis, aan de korpschef, als bedoeld in [artikel 1, onder c, van de Politiewet 2012](../../../../../../../../../wet/politiewet/2012/BWBR0031788/README.md), de bevoegdheid verlenen tot de uitvoering van veiligheidsonderzoeken conform daarbij ter zake gegeven instructies alsmede tekenbevoegdheid verlenen ten aanzien van de in [artikel 2, eerste lid, onder b van het Besluit tekenbevoegdheid vertrouwensfuncties en veiligheidsonderzoeken ministerie van Binnenlandse Zaken 2007](../../../../../../../../../ministeriele-regeling/besluit/tekenbevoegdheid/vertrouwensfuncties/en/veiligheidsonderzoeken/bzk/etc/BWBR0022260/README.md) genoemde bevoegdheden.   
2.  Het hoofd van de Algemene Inlichtingen- en Veiligheidsdienst kan daarbij bepalen of, en onder welke voorwaarden, de korpschef de bevoegdheden verder kan doorverlenen.  

### Artikel  2  

Het mandaatbesluit veiligheidsonderzoeken Dienst Koninklijk Huis, het [Mandaatbesluit veiligheidsonderzoeken Korps landelijke politiediensten](../../../../../../../../../ministeriele-regeling/mandaatbesluit/veiligheidsonderzoeken/korps/landelijke/politiediensten/BWBR0012956/README.md) en het [Mandaatbesluit veiligheidsonderzoeken regionale politiekorpsen](../../../../../../../../../ministeriele-regeling/mandaatbesluit/veiligheidsonderzoeken/regionale/politiekorpsen/BWBR0012957/README.md) worden ingetrokken. 

### Artikel  3  

Dit besluit treedt in werking gelijktijdig met de inwerkingtreding van de [Politiewet 2012](../../../../../../../../../wet/politiewet/2012/BWBR0031788/README.md). 

### Artikel  4  

Dit besluit wordt aangehaald als: Mandaatbesluit veiligheidsonderzoeken landelijk politiekorps en Dienst Koninklijk Huis 2013. 
Dit besluit zal met de toelichting in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
R.H.A. Plasterk.     

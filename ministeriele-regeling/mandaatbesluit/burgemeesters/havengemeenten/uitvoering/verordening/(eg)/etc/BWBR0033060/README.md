<meta http-equiv='Content-Type' content='text/html; charset=utf-8' />

##Besluit van de Minister van Infrastructuur en Milieu, van 22 maart 2013, nr. IENM/BSK-2013/32934, houdende mandatering burgemeesters van havengemeenten in verband met de uitvoering van de taak van duly authorized officer als bedoeld in artikel 8, eerste lid, van verordening nr. (EG) 725/2004 betreffende de verbetering van de beveiliging van schepen en havenfaciliteiten (PbEU L 129) (Mandaatbesluit burgemeesters havengemeenten ter uitvoering verordening (EG) nr. 725/2004 inzake havenbeveiliging)

De Minister van Infrastructuur en Milieu,  
Gelet op [artikel 10:3 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Aan de burgemeesters van: 

1. Rotterdam;  

2. Moerdijk;  

3. Harlingen;  

4. Vlissingen;  

5. Terneuzen, en  

6. Borssele   wordt mandaat verleend ten aanzien van het uitoefenen van de bevoegdheden van de bevoegde autoriteit, bedoeld in [artikel 18 van de Regeling havenstaatcontrole 2011](../../../../../../../../../ministeriele-regeling/regeling/havenstaatcontrole/2011/BWBR0029373/README.md). 

### Artikel  2  

De gemandateerden kunnen, ten aanzien van de aan hen op grond van dit besluit verleende bevoegdheid, ondermandaat verlenen. 

### Artikel  3  

De gemandateerden voeren bij de hun toegekende bevoegdheid een ordentelijke en voor de minister inzichtelijke administratie. 

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst. 

### Artikel  5  

Dit besluit wordt aangehaald als: Mandaatbesluit burgemeesters havengemeenten uitvoering verordening (EG) nr. 725/2004 inzake havenbeveiliging. 
Dit besluit zal met de toelichting in de Staatscourant worden geplaatst.  

De 
Minister van Infrastructuur en Milieu, 
M.H. Schultz van Haegen     

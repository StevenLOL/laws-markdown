<meta http-equiv='Content-Type' content='text/html; charset=utf-8' />

##Besluit van de Minister van Landbouw, Natuur en Voedselkwaliteit van 25 april 2005, nr. TRCJZ/2005/1167, houdende verlening van machtiging aan ambtenaren van Bureau Bestuursraad (Mandaatbesluit LNV Bureau Bestuursraad)

De Minister van Landbouw, Natuur en Voedselkwaliteit,  Besluit:    

### Artikel  1  

1.  De directeur Bureau Bestuursraad is gemachtigd om namens de Minister van Landbouw, Natuur en Voedselkwaliteit te beslissen en stukken te ondertekenen betreffende de beantwoording van: 

a. uitnodigingen voor openingen, lezingen en representatieve verplichtingen;  

b. verzoeken om een audiëntie bij de minister.     
2.  De directeur en plaatsvervangend directeur Bureau Bestuursraad zijn gemachtigd om namens de Minister van Landbouw, Natuur en Voedselkwaliteit te beslissen en stukken te ondertekenen betreffende het sluiten van overeenkomsten voor uitgaven van materiële aard.   
3.  De ondertekening, bedoeld in het eerste en tweede lid, luidt: ‘DE MINISTER VAN LANDBOUW, NATUUR EN VOEDSELKWALITEIT, voor deze: DE DIRECTEUR BUREAU BESTUURSRAAD,’. onderscheidenlijk, ‘DE MINISTER VAN LANDBOUW, NATUUR EN VOEDSELKWALITEIT, voor deze: DE PLAATSVERVANGEND DIRECTEUR BUREAU BESTUURSRAAD,’.   

### Artikel  2  

Het [besluit van de Minister van Landbouw, Natuur en Voedselkwaliteit van 10 mei 2001, nr. TRCJZ/2001/1669](../../../../../../ministeriele-regeling/mandaat/directeur/kabinet/BWBR0012479/README.md), houdende de verlening van machtiging aan de directeur Kabinet (Stcrt. 91), wordt ingetrokken.  

### Artikel  3  

Dit besluit wordt aangehaald als: Mandaatbesluit LNV Bureau Bestuursraad.  

### Artikel  4  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot en met 1 maart 2004.  
Dit besluit zal met de toelichting in de Staatscourant geplaatst worden.   

Den Haag 
25 april 2005    

De 
Minister van Landbouw, Natuur en Voedselkwaliteit, 
C.P.Veerman    

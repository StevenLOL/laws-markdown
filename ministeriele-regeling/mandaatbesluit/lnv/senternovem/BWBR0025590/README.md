<meta http-equiv='Content-Type' content='text/html; charset=utf-8' />

##Besluit van de Minister van Landbouw, Natuur en Voedselkwaliteit van 20 maart 2009, nr. TRCJZ/2009/712, houdende verlening van mandaat en machtiging aan de algemeen directeur van SenterNovem voor subsidieverstrekking aan het Technologisch Topinstituut Groene Genetica en houdende verlening van volmacht aan ambtenaren van SenterNovem voor het beheer van Small Business Innovation Research programma (Mandaatbesluit LNV SenterNovem)

De Minister van Landbouw, Natuur en Voedselkwaliteit,  Besluit:    

### Artikel  1  

Aan de algemeen directeur van Agentschap NL wordt mandaat verleend om namens de Minister van Landbouw, Natuur en Voedselkwaliteit: 

a. besluiten te nemen betreffende subsidieverstrekking aan het Technologisch Topinstituut Groene Genetica op grond van [artikel 4:23, derde lid, onderdeel d, van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md) met inachtneming van de Subsidieregeling IOP-TTI-module van de experimentele Kaderregeling subsidies innovatieprojecten.  

b. besluiten te nemen betreffende subsidieverstrekking in het kader van het Beleidsprogramma Biodiversiteit op grond van [artikel 4:23, derde lid, onderdeel d, van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md).  

c. besluiten te nemen betreffende subsidieverstrekking in het kader van het Beleidsprogramma Natuur- en Milieueducatie op grond van [artikel 4:23, derde lid, onderdeel d, van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md).  

d. te beslissen op bezwaarschriften tegen besluiten als bedoeld in de onderdelen a, b en c, voor zover het besluit waartegen het bezwaar zich richt niet door hem in mandaat is genomen.    

### Artikel  2  

De algemeen directeur van Agentschap NL is gemachtigd tot het verrichten van alle benodigde werkzaamheden ter voorbereiding en ter uitvoering van besluiten als bedoeld in artikel 1.  

### Artikel  3  

De algemeen directeur van Agentschap NL kan zijn bevoegdheid, bedoeld in artikel 1 en artikel 2, ondermandateren aan een of meer onder hem ressorterende functionarissen.  

### Artikel  4  

Aan de algemeen directeur van Agentschap NL wordt volmacht verleend om namens de Minister van Landbouw, Natuur en Voedselkwaliteit te beslissen over en stukken te ondertekenen betreffende het sluiten van overeenkomsten voor uitgaven in het kader van de uitvoering van het Small Business Innovation Research programma voor zover deze een bedrag van € 550.000,– niet te boven gaan.  

### Artikel  5  

Aan de directeur Innovatie van Agentschap NL wordt volmacht verleend om namens de Minister van Landbouw, Natuur en Voedselkwaliteit te beslissen over en stukken te ondertekenen betreffende het sluiten van overeenkomsten voor uitgaven in het kader van de uitvoering van het Small Business Innovation Research programma voor zover deze een bedrag van € 450.000,– niet te boven gaan.  

### Artikel  6  

Aan de taakmanagers van Agentschap NL wordt volmacht verleend om namens de Minister van Landbouw, Natuur en Voedselkwaliteit te beslissen over en stukken te ondertekenen betreffende het sluiten van overeenkomsten voor uitgaven in het kader van de uitvoering van het Small Business Innovation Research programma voor zover deze een bedrag van € 450.000,– niet te boven gaan.  

### Artikel  7  

Aan de opdrachtmanagers van Agentschap NL wordt volmacht verleend om namens de Minister van Landbouw, Natuur en Voedselkwaliteit te beslissen over en stukken te ondertekenen betreffende het sluiten van overeenkomsten voor uitgaven in het kader van de uitvoering van het Small Business Innovation Research programma voor zover deze een bedrag van € 150.000,– niet te boven gaan.  

### Artikel  8  

De ondertekening, bedoeld in artikel 1 en de artikelen 4 tot en met 7, luidt: ‘DE MINISTER VAN LANDBOUW, NATUUR EN VOEDSELKWALITEIT, voor deze:’ gevolgd door ‘DE ALGEMEEN DIRECTEUR Agentschap NL,’, onderscheidenlijk, ‘DE DIRECTEUR INNOVATIE Agentschap NL,’, onderscheidenlijk, ‘DE TAAKMANAGER Agentschap NL,’, onderscheidenlijk, ‘DE OPDRACHTMANAGER Agentschap NL,’.  

### Artikel  9  

1.  Het mandaat, bedoeld in artikel 1, onderdeel a, wordt verleend tot 1 juli 2012.   
2.  De volmachten, bedoeld in de artikelen 4 tot en met 7, worden verleend tot 1 januari 2013.   

### Artikel  10  

Dit besluit wordt aangehaald als: Mandaatbesluit LNV Agentschap NL.  

### Artikel  11  

De [Regeling van de Minister van Landbouw, Natuur en Voedselkwaliteit van 27 februari 2007, nr. TRCJZ/2007/640, houdende verlening van volmacht aan het Agentschap SenterNovem van het Ministerie van Economische Zaken voor het beheer van Small Bussiness Innovation Research programma](../../../../../ministeriele-regeling/regeling/volmacht/senternovem/small/bussiness/innovation/research/etc/BWBR0021397/README.md) (Stcrt. 2007, 45) wordt ingetrokken.  

### Artikel  12  

Deze regeling treedt in werking met ingang van 1 juli 2009 en werkt terug tot en met 1 november 2008.  
Dit besluit zal met de toelichting in de Staatscourant worden geplaatst.   

Den Haag 
20 maart 2009   

De 
Minister van Landbouw, Natuur en Voedselkwaliteit, 
G.Verburg   

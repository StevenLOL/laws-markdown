<meta http-equiv='Content-Type' content='text/html; charset=utf-8' />

##Besluit van de Minister van Landbouw, Natuur en Voedselkwaliteit van 31 mei 2010, nr. 129255, houdende verlening van mandaat aan de VWA inzake ontheffing van Q-koortsmaatregelen (Mandaatbesluit LNV Voedsel en Waren Autoriteit inzake ontheffing Q-koortsmaatregelen)

De Minister van Landbouw, Natuur en Voedselkwaliteit,  
Handelende in overeenstemming met onze Minister van Volksgezondheid, Welzijn en Sport,
Besluit:    

### Artikel  1  

1.  De inspecteur-generaal, de plaatsvervangend inspecteur-generaal en het Hoofd Afdeling Incidentenmanagement, Meldkamer en Dierziektebestrijding van de Voedsel en Waren Autoriteit wordt mandaat verleend om namens de Minister van Economische Zaken, Landbouw en Innovatie te besluiten en stukken te ondertekenen met betrekking tot ontheffingen als bedoeld in [artikel 107 van de Gezondheids- en welzijnswet voor dieren](../../../../../../../../../../../wet/gezondheids-/en/welzijnswet/voor/dieren/BWBR0005662/README.md).   
2.  Ontheffingen als bedoeld in het eerste lid kunnen worden verleend: 

a. van de verboden van [artikel 29 van de Gezondheids- en welzijnswet voor dieren](../../../../../../../../../../../wet/gezondheids-/en/welzijnswet/voor/dieren/BWBR0005662/README.md) en de [artikelen 5.1.5a](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md) en [5.1.7 van de Regeling tijdelijke maatregelen dierziekten](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md), in geval van dringende welzijnsproblemen als gevolg van de hoeveelheid dieren;  

b. van het verbod van [artikel 5.1.8, eerste en tweede lid, van de Regeling tijdelijke maatregelen dierziekten](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md) in geval van dringende welzijnsproblemen;  

c. van de verplichting van [artikel 5.1.9, eerste en tweede lid, van de Regeling tijdelijke maatregelen dierziekten](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md) om de mest op de locatie waar de mest is geproduceerd op te slaan, wanneer daarvoor op die locatie geen mogelijkheden zijn;  

d. van het bepaalde in [§ 5.2.1 van de Regeling tijdelijke maatregelen dierziekten](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md), wanneer de houder van schapen of geiten gewetensbezwaren tegen vaccinatie heeft;  

e. van het verbod van [artikel 29 van de Gezondheids- en welzijnswet voor dieren](../../../../../../../../../../../wet/gezondheids-/en/welzijnswet/voor/dieren/BWBR0005662/README.md), voor zover het betreft de afvoer van schapen of geiten van een bedrijf dat op grond van [artikel 22, eerste lid, onderdeel d, van die wet](../../../../../../../../../../../wet/gezondheids-/en/welzijnswet/voor/dieren/BWBR0005662/README.md) besmet met Q-koorts is verklaard;  

f. van het verbod van [artikel 25, tweede lid, van de Gezondsheids- en welzijnswet](../../../../../../../../../../../wet/gezondheids-/en/welzijnswet/voor/dieren/BWBR0005662/README.md) voor dieren en [artikel 5.1.11 van de Regeling tijdelijke maatregelen dierziekten](../../../../../../../../../../../ministeriele-regeling/regeling/tijdelijke/maatregelen/dierziekten/BWBR0022975/README.md).     

### Artikel  2  

De ondertekening, bedoeld in artikel 1, luidt: De Minister van Landbouw, Natuur en Voedselkwaliteit, voor deze: gevolgd door functieaanduiding, handtekening en naam functionaris.  

### Artikel  3  

Dit besluit wordt aangehaald als: Mandaatbesluit LNV Voedsel en Waren Autoriteit inzake ontheffing Q-koortsmaatregelen.  

### Artikel  4  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot 1 september 2009.  
Dit besluit zal in de Staatscourant worden geplaatst.   

Den Haag 
31 mei 2010   

De 
Minister van Landbouw, Natuur en Voedselkwaliteit, 
G.Verburg   

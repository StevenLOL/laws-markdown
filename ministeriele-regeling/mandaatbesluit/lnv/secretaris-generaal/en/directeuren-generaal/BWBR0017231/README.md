<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 23 september 2004, nr. TRCJZ/2004/5439, houdende verlening van machtiging aan de secretaris-generaal en de directeuren-generaal

De Minister van Landbouw, Natuur en Voedselkwaliteit,  Besluit:    

### Artikel  1  

1.  De secretaris-generaal en de directeuren-generaal van het Ministerie van Landbouw, Natuur en Voedselkwaliteit, zijn gemachtigd om namens de Minister van Landbouw, Natuur en Voedselkwaliteit te beslissen en stukken te ondertekenen met betrekking tot alle aangelegenheden van het Ministerie van Landbouw, Natuur en Voedselkwaliteit, waarvan ondertekening door de Minister is vereist, met uitzondering van de stukken en verklaringen welke naar aard en inhoud door de Minister persoonlijk moeten worden ondertekend.   
2.  De machtiging, bedoeld in het eerste lid, heeft in ieder geval betrekking op: 

a. beslissingen op bezwaar, voor zover 

i. het besluit waartegen bezwaar is gemaakt in mandaat is genomen en  

ii. de beslissing op bezwaar in mandaat wordt genomen door een ander dan degene die het besluit waartegen bezwaar wordt gemaakt heeft genomen;    

b. besluiten met betrekking tot de verstrekking van subsidie;  

c. besluiten op grond van de Wet openbaarheid van bestuur;  

d. de algemeen verbindende voorschriften, bedoeld in [artikel 31A van de Gezondheids- en welzijnswet voor dieren](../../../../../../../wet/gezondheids-/en/welzijnswet/voor/dieren/BWBR0005662/README.md);  

e. de besluiten inzake de intrekking van de vrijstellingen, bedoeld in [artikel 2, tweede lid, van de Regeling instandhoudingsmaatregelen zeevisserij](../../../../../../../ministeriele-regeling/regeling/instandhoudingsmaatregelen/zeevisserij/BWBR0025587/README.md) in verband met de nakoming van communautaire verplichtingen als bedoeld in artikel 2, derde lid, van de Regeling instandhoudingsmaatregelen zeevisserij;  

f. bekendmakingen als bedoeld in [artikel 2, vierde lid, van de Regeling instandhoudingsmaatregelen zeevisserij](../../../../../../../ministeriele-regeling/regeling/instandhoudingsmaatregelen/zeevisserij/BWBR0025587/README.md);  

g. bekendmakingen als bedoeld in [artikel 33, vierde lid, van de Regeling instandhoudingsmaatregelen zeevisserij](../../../../../../../ministeriele-regeling/regeling/instandhoudingsmaatregelen/zeevisserij/BWBR0025587/README.md);  

h. het verlenen van mandaat of volmacht;  

i. de ondertekening van convenanten;  

j. rechtshandelingen naar burgerlijk recht.     

### Artikel  2  

De ondertekening, bedoeld in artikel 1, luidt: ‘DE MINISTER VAN LANDBOUW, NATUUR EN VOEDSELKWALITEIT, voor deze: DE SECRETARIS-GENERAAL,’ onderscheidenlijk ‘DE MINISTER VAN LANDBOUW, NATUUR EN VOEDSELKWALITEIT, voor deze: DE DIRECTEUR-GENERAAL,’.  

### Artikel  3  

Het besluit van de Minister van Landbouw, Natuurbeheer en Visserij van 20 augustus 2002, nr. TRCJZ/2002/9163 (Stcrt. 131), houdende machtiging aan de secretaris-generaal en de directeuren-generaal, wordt ingetrokken.  

### Artikel  4  

Dit besluit wordt aangehaald als: Mandaatbesluit LNV secretaris-generaal en directeuren-generaal.  

### Artikel  5  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  
Dit besluit zal in de Staatscourant worden geplaatst.   

Den Haag 
23 september 2004    

De 
Minister van Landbouw, Natuur en Voedselkwaliteit, 
C.P.Veerman    

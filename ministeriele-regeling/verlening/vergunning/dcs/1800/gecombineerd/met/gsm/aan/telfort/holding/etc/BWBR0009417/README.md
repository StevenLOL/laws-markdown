<meta http-equiv='Content-Type' content='text/html; charset=utf-8' />

##Verlening vergunning DCS 1800 gecombineerd met GSM aan Telfort Holding N.V.

De Minister van Verkeer en Waterstaat;  
Gelezen de aanvraag van Telfort Holding N.V.;

Gelet op de artikelen 13a, 13j, 13k, achtste lid, en 13l van de Wet op de telecommunicatievoorzieningen en op [artikel 9 van het Besluit vergunningen mobiele telecommunicatie](../../../../../../../../../../../../../AMvB/besluit/vergunningen/mobiele/telecommunicatie/BWBR0006857/README.md);
Besluit:    

### Artikel  1  

In deze beschikking wordt verstaan onder:   a. GSM:  het systeem, bedoeld in [artikel 1, onderdeel e, van het Besluit vergunningen mobiele telecommunicatie](../../../../../../../../../../../../../AMvB/besluit/vergunningen/mobiele/telecommunicatie/BWBR0006857/README.md);    b. DCS 1800:  het systeem, bedoeld in [artikel 1, onderdeel g, van het Besluit vergunningen mobiele telecommunicatie](../../../../../../../../../../../../../AMvB/besluit/vergunningen/mobiele/telecommunicatie/BWBR0006857/README.md);    c. DCS 1800/GSM-net:  net, aangelegd door middel van DCS 1800 gecombineerd met GSM;    d. dekkingsgraad:  de mate waarin het Nederlands grondgebied met inbegrip van de Waddeneilanden en de binnenwateren wordt bestreken door een DCS 1800/GSM-net.     

### Artikel  2  

Aan Telfort Holding N.V., hierna te noemen: de vergunninghouder, wordt een vergunning verleend voor de aanleg, instandhouding en exploitatie van telecommunicatie-infrastructuur, nodig voor het voor derden verzorgen van openbare mobiele telecommunicatiediensten door middel van DCS 1800 gecombineerd met GSM.  

### Artikel  3  

Aan de vergunning worden de volgende voorschriften en beperkingen verbonden: 

a. de vergunninghouder verzorgt 7 dagen per week, gedurende 24 uur per dag, mobiele telecommunicatie-diensten, overeenkomstig de GSM-MoU-afspraken die op 7 september 1987 zijn gemaakt tussen telecommunicatie-bedrijven en nationale regelgevende autoriteiten over de gecoördineerde introductie van een paneuropees 900 MHz digitaal cellulair telecommunicatie-systeem, met inbegrip van sindsdien vastgestelde wijzigingen;  

b. de vergunninghouder realiseert de dekking van zijn net op de wijze, bedoeld in de bijlage bij deze beschikking.    

### Artikel  4  

Voor de uitvoering van deze vergunning zijn de radio-frequenties beschikbaar, genoemd in de [bijlage B bij de Regeling radio-frequenties DCS 1800 gecombineerd met GSM](../../../../../../../../../../../../../ministeriele-regeling/regeling/radio-frequenties/dcs/1800/gecombineerd/met/gsm/BWBR0009048/README.md) en zoals beschreven in de bijlage, bedoeld in artikel 1, onderdeel 1.6, van de overeenkomst, bedoeld in artikel 13h, zevende lid, van de Wet op de telecommunicatie-voorzieningen.  

### Artikel  5  

Het is de vergunninghouder niet toegestaan van de radio-frequenties, bedoeld in artikel 4, de radio-frequenties overeenkomende met de kanalen 737 tot en met 761 voor 1 mei 1998 te gebruiken.  

### Artikel  6  

Deze beschikking treedt in werking met ingang van 26 februari 1998 en geldt tot en met 25 februari 2013.  
Deze beschikking zal met de bijlage in de Staatscourant worden geplaatst. Tegen deze beschikking kunnen belanghebbenden binnen zes weken nadat deze op de voorgeschreven wijze is bekendgemaakt een bezwaarschrift indienen bij de Minister van Verkeer en Waterstaat.   

Den Haag 
26 februari 1998    

De 
Minister van Verkeer en Waterstaat, 
A.Jorritsma-Lebbink   

### Bijlage  

De wijze van realiseren van dekking van het net, bedoeld in artikel 3, onderdeel b, van de beschikking van de Minister van Verkeer en Waterstaat van 26 februari 1998, nr. HDTP/98/596/DCS 137 U, is:  

| --- | --- |
|---|---|
| Na:  | is dekking ten minste gerealiseerd:  |
| een jaar  <sup> 1   na het moment van vergunningverlening    </sup> | binnen de grenzen van de vier grootste gemeenten;  |
| twee jaar   | binnen de grenzen van alle gemeenten met meer dan 80.000 inwoners, op en rond de luchthavens Schiphol, Beek en Zestienhoven en op de doorgaande autosnelwegen naar Duitsland en België (A1, A12 en A16);  |
| drie jaar   | binnen de grenzen van alle gemeenten met meer dan 25.000 inwoners en op de hoofdverbindingswegen (auto-, spoor- en waterwegen) tussen deze gemeenten.  |


<meta http-equiv='Content-Type' content='text/html; charset=utf-8' />

##Verlening bevoegdheid aan SAIP tot toepassing samenloopregelingen

De Minister van Binnenlandse Zaken  Besluit:    

### Artikel  1  

De Stichting Administratie Indonesische Pensioenen (SAIP) wordt de bevoegdheid verleend om namens de Minister van Binnenlandse Zaken besluiten te nemen over de toepassing van de zogenoemde samenloopregelingen bij de uitvoering van: 

a. de [Wet aanpassing pensioenvoorzieningen Bijstandkorps](../../../../../../../../../wet/wet/aanpassing/pensioenvoorzieningen/bijstandkorps/BWBR0002507/README.md) (Nieuw-Guinea), 

b. de [Samenloopregeling Indonesische Pensioenen 1960](../../../../../../../../../wet/samenloopregeling/indonesische/pensioenen/1960/BWBR0002414/README.md), 

c. de Wet van 25 april 1985, houdende aanpassing van de overheidspensioenregelingen aan de invoering van gelijke behandeling van mannen en vrouwen in de [AOW-wet](../../../../../../../../../wet/algemene/ouderdomswet/BWBR0002221/README.md), 

d. de [Toeslagregeling pensioenen Suriname en de Nederlandse Antillen](../../../../../../../../../rijksKB/toeslagregeling/pensioenen/suriname/en/nederlandse/antillen/BWBR0002574/README.md) en 

e. de Overbruggingsregeling Surinaamse pensioenen.  

### Artikel  2  

De SAIP wordt de bevoegdheid verleend om namens de Minister van Binnenlandse Zaken te beslissen op bezwaarschriften, ingediend tegen beslissingen als bedoeld in artikel 1. 

### Artikel  3  

De SAIP wordt de bevoegdheid verleend om namens de Minister van Binnenlandse Zaken in rechte op te treden, indien tegen een beslissing als bedoeld in de voorgaande artikelen beroep worden ingesteld bij de rechter. De Raad van Beheer van de SAIP wijst daartoe schriftelijk de personen aan die namens de Minister van Binnenlandse Zaken, als gemachtigde, kunnen optreden. 
Dit besluit zal in de Staatscourant worden geplaatst. 

's-Gravenhage 
26 augustus 1994    

De 
Minister van Binnenlandse Zaken,
H. F.  Dijkstal      

<meta http-equiv='Content-Type' content='text/html; charset=utf-8' />

##Regeling van de Staatssecretaris van Volkshuisvesting, Ruimtelijke Ordening en Milieubeheer van 29 november 2006, nr. LMV 2006.330831, houdende intrekking van diverse regelingen in verband met de wet van 5 juli 2006 houdende wijziging van de Wet geluidhinder (modernisering instrumentarium geluidbeleid, eerste fase; Stb. 2006, 350)

De Staatssecretaris van Volkshuisvesting, Ruimtelijke Ordening en Milieubeheer,  
Gelet op artikel 15.13 van de Wet milieubeheer en de artikelen 12 en 16 van het Subsidiebesluit openbare lichamen milieubeheer;
Besluit:    

### Artikel  1  

De volgende regelingen worden ingetrokken: 

a. Regeling van 13 augustus 2001, nr. LMV 2001059512, houdende wijziging van de regeling van de Minister van Volkshuisvesting, Ruimtelijke Ordening en Milieubeheer van 13 juni 2001, LMV 2001059512, houdende vaststelling subsidieplafonds sanering verkeerslawaai 2001 (Stcrt. 2001, 119) en bekendmaking van de projecten, bedoeld in artikel 2, eerste lid, onder d, van genoemde regeling (Stcrt. 2001, 156);  

b. Subsidieregeling spoorweglawaai 2004;  

c. Regeling van 26 januari 2004, nr. LMV 2003131910, houdende vaststelling subsidieplafonds sanering verkeerslawaai 2004 (Stcrt. 2004, 22);  

d. Regeling van 1 juni 2004, nr. LMV 2004046362, houdende vaststelling van projecten die in aanmerking komen voor subsidie voor de uitvoeringskosten van de sanering van verkeerslawaai in 2004 (Stcrt. 2004, 109);  

e. Regeling van 29 december 2004, nr. LMV 2004128891, houdende vaststelling van de criteria voor de subsidieverlening ten behoeve van de sanering verkeerslawaai 2005 (Stcrt. 2005, 12);  

f. Regeling van 29 april 2005, nr. LMV 2005047127, houdende vaststelling van het subsidieplafond sanering spoorweglawaai 2005 (Stcrt. 2005, 90);  

g. Regeling van 12 mei 2005, nr. LMV 2005028502, houdende vaststelling van de subsidieplafonds en de vaststelling van de projecten die in aanmerking komen voor subsidie voor de uitvoeringskosten van verkeerslawaai in 2005 (Stcrt. 2005, 98).  

### Artikel  2  

1.  Voorzover er ter zake nog sprake is van enige bestuursrechtelijke afdoening, met inbegrip van bezwaar- en beroepsprocedures, vindt deze overeenkomstig de regelingen, genoemd in artikel 1, plaats.   
2.  Bestaande aanspraken en verplichtingen bij, ingevolge de regelingen, genoemd in artikel I, blijven in stand.  

### Artikel  3  

Deze regeling treedt in werking op het tijdstip waarop de wet van 5 juli 2006 houdende wijziging van de Wet geluidhinder (modernisering instrumentarium geluidbeleid, eerste fase; Stb. 2006, 350) in werking treedt. 
Deze regeling zal met de toelichting in de Staatscourant worden geplaatst.   

Den Haag 
29 november 2006   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. van Geel     

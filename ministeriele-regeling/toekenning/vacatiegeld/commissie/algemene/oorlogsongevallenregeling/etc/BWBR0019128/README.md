<meta http-equiv='Content-Type' content='text/html; charset=utf-8' />

##Besluit van de Staatssecretaris van Volksgezondheid, Welzijn en Sport van 30 november 2005, nr. OHW-U-2636141, houdende de toekenning van vacatiegeld aan de (plaatsvervangend) voorzitter, leden en deskundigen van de Commissie Algemene Oorlogsongevallenregeling Indonesië 

De Staatssecretaris van Volksgezondheid, Welzijn en Sport,  
Gelet op [artikel 1, tweede lid, van het Vacatiegeldenbesluit 1988](../../../../../../../../AMvB/vacatiegeldenbesluit/1988/BWBR0004317/README.md);
Besluit:    

### Artikel  1  

Te rekenen van 1 januari 2006 wordt aan de daarvoor in aanmerking komende leden, plaatsvervangende leden en deskundigen van de Commissie Algemene oorlogsongevallenregeling Indonesië, een vacatiegeld toegekend van € 200 voor iedere dag, waarop zij één of meer vergaderingen van de commissie hebben bijgewoond. 

### Artikel  2  

Te rekenen van 1 januari 2006 wordt aan de voorzitter van de Commissie Algemene Oorlogsongevallenregeling Indonesië, een vacatiegeld toegekend van € 260 voor iedere dag, waarop deze één of meer vergaderingen van de commissie heeft bijgewoond. Indien de plaatsvervangend voorzitter als voorzitter optreedt, is de vorige volzin van overeenkomstige toepassing. 

### Artikel  3  

De besluiten van de Minister van Volksgezondheid, Welzijn en Sport van 30 november 2001, kenmerk DVVB/MB-U-2236059 en de Staatssecretaris van Volksgezondheid, Welzijn en Sport van 27 maart 2003, kenmerk DVVB/MB-U-2366152, worden ingetrokken. 
Dit besluit zal in de Staatscourant worden geplaatst.  

De 
Staatssecretaris van Volksgezondheid, Welzijn en Sport, 
C.I.J.M. Ross-van Dorp     

<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 29 november 2013, nr. WJZ/13198136, houdende vaststelling van de retributies verbonden aan het inzien van het handelsregister (Financiële regeling handelsregister 2014)

De Minister van Economische Zaken,  
Gelet op [artikel 4 van het Financieel besluit handelsregister](../../../../../../AMvB/uitvoeringsbesluit/voorwaardelijke/invrijheidstelling/BWBR0024029/README.md) en [artikel 41, zevende lid, van de Handelsregisterwet 2007](../../../../../../wet/handelsregisterwet/2007/BWBR0021777/README.md);
Besluit:    

### Artikel  1  

Voor het inzien van het handelsregister en de bescheiden die daarbij krachtens wettelijk voorschrift zijn gedeponeerd, worden de volgende tarieven berekend: 

a. voor het telefonisch vragen van inlichtingen over hetgeen in het handelsregister is ingeschreven of krachtens wettelijk voorschrift daarbij is gedeponeerd: € 0,70 per tijdseenheid van 1 minuut, waarbij de vergoeding van een gedeelte van een minuut naar rato wordt berekend;  

b. voor het door middel van internet inzien van een uittreksel, een historie van hetgeen is opgenomen in het handelsregister of een overzicht van deponeringen: 

1°. bij het inzien tot 25.000 uittreksels, histories of overzichten per jaar: € 2,65 per uittreksel, historie of overzicht,  

2°. bij het inzien van 25.000 tot 400.000 uittreksels, histories of overzichten per jaar: € 2,– per uittreksel, historie of overzicht en  

3°. bij het inzien van 400.000 of meer uittreksels, histories of overzichten per jaar: € 1,90 per uittreksel, historie of overzicht;    

c. voor het door middel van internet inzien van concernrelaties uit het elektronisch bestand: € 2,65 per concernrelatie directe relaties en € 2,65 per concernrelatie totale concern;  

d. voor het door middel van internet inzien van ten hoogste drie van de meest recente gestandaardiseerde jaarrekeningen van een rechtspersoon: € 4,20 per inzage;  

e. voor het door middel van internet inzien van jaarrekeningen of andere gedeponeerde documenten: € 3,05 per document;  

f. voor het door middel van internet inzien van een digitaal gewaarmerkt document: € 7,50 per document;  

g. voor het door middel van internet inzien van het bedrijfsprofiel: minimaal € 2,65 en ten hoogste € 9,50 per inzage, afhankelijk van de beschikbaarheid van de in de onderdelen e en f bedoelde gegevens;  

h. voor het door middel van internet ontvangen van een digitaal gewaarmerkt uittreksel: € 7,50 per uittreksel;  

i. voor het door middel van internet raadplegen van basisgegevens van ondernemingen, rechtspersonen en vestigingen die zijn ingeschreven in het handelsregister (‘In het kort’): € 0,50 per inzage.    

### Artikel  2  

Voor het verstrekken van een afschrift van of uittreksel uit hetgeen in het handelsregister is ingeschreven of krachtens wettelijk voorschrift daarbij is gedeponeerd, worden de volgende tarieven berekend: 

a. voor afschriften: € 12,– per dossier of gedeelte daarvan, ongeacht het aantal bladzijden;  

b. voor uittreksels op papier: € 12,– per uittreksel;  

c. voor een schriftelijke mededeling met betrekking tot hetgeen in het handelsregister is ingeschreven of daarbij is gedeponeerd: € 5,– per dossier.    

### Artikel  3  

1.  In dit artikel wordt onder KvK-nummer verstaan: het unieke nummer, bedoeld in de [artikelen 9, onder a](../../../../../../wet/handelsregisterwet/2007/BWBR0021777/README.md), en [13, onder a, van de Handelsregisterwet 2007](../../../../../../wet/handelsregisterwet/2007/BWBR0021777/README.md).   
2.  Voor het verstrekken van overzichten van ondernemingen of rechtspersonen van hetgeen in het handelsregister is ingeschreven of krachtens wettelijk voorschrift daarbij is gedeponeerd, worden, onverminderd de artikelen 1 en 2, de volgende tarieven berekend: 

a. voor adressenbestand aangevraagd via internet: 

– adressen (KvK-nummer en naam, adres en woonplaats): € 0,04 per verstrekt adres;  

– extra rubrieken: € 0,03 per verstrekt gegeven;    

b. voor niet gewaarmerkte uittreksels in bulk (pdf): 

– per aanvraag: € 1000,– alsmede 

1°. bij een afname tot 25.000 uittreksels per jaar: € 2,65 per uittreksel,  

2°. bij een afname van 25.000 tot 400.000 uittreksels per jaar: € 2,– per uittreksel en  

3°. bij een afname van 400.000 of meer uittreksels per jaar: € 1,90 per uittreksel;      

c. voor digitaal gewaarmerkte uittreksels in bulk: 

– per aanvraag: € 1000,– alsmede  

– per uittreksel: € 7,50;    

d. voor concernrelatietabel: 

– per aanvraag ongeacht het aantal records: € 1000,– alsmede  

– per record per relatieverwijzing enig aandeelhouder, bestuurder of aansprakelijkheid: € 0,03;    

e. voor enig aandeelhoudertabel: 

– per aanvraag: € 1000,– alsmede  

– relatieverwijzing (enig aandeelhouder): € 0,03 per record;  

– contactgegevens enig aandeelhouder (KvK-nummer en naam,  

– adres en woonplaats): € 0,04 per record;    

f. voor jaarrekeningen in bulk: 

– per aanvraag: € 1000,– alsmede  

– originele jaarrekening, niet digitaal gewaarmerkt: € 3,05 per jaarrekening;    

g. voor bestandsvergelijking en bestandsverrijking op basis van naam/postcode/huisnummer/telefoonnummer en voor zover bekend op basis van KvK-nummer: 

– proefvalidatie (maximaal 500 records, vast formaat): € 250,– per opdracht;  

– per aanvraag: € 1000,– alsmede  

– per 1.000 aangeboden records: € 25,–;  

– adressen (bestaande uit KvK-nummer en naam, adres en woonplaats): € 0,04 per verstrekt adres;  

– extra rubrieken: € 0,03 per verstrekt gegeven;    

h. voor mutatieabonnement: 

– initiële levering bij minder dan 25.000 records (KvK-nummer en naam, adres en woonplaats): € 1000,– per aanvraag en bij 25.000 of meer records: € 0,04 per record;  

– initiële levering extra rubrieken: € 0,03 per verstrekt gegeven;  

– abonnement bij minder dan 50.000 records (KvK-nummer en naam, adres en woonplaats): € 1000,– per abonnement per jaar en bij 50.000 of meer records: € 0,02 per record per jaar;  

– abonnement namen contactpersonen: € 0,03 per verstrekte naam per jaar;  

– abonnement extra rubrieken: € 0,001 per verstrekt gegeven per jaar;  

– abonnementstoeslag in verband met levering op weekbasis: € 1.500,– per abonnement per jaar alsmede € 0,03 per record per jaar;  

– uitbreiding of inkrimping abonnement: € 250,– per verzoek;    

i. voor adressenselectie uit te voeren door de Kamer van Koophandel: 

– per aanvraag: € 250,– alsmede  

– adressen (bestaande uit KvK-nummer en naam, adres en woonplaats): € 0,04 per verstrekt adres;  

– extra rubrieken: € 0,03 per verstrekt gegeven;    

j. abonnement via internet voor verstrekkingen van gegevens gerangschikt naar natuurlijk persoon op grond van [artikel 28, derde lid, van de Handelsregisterwet 2007](../../../../../../wet/handelsregisterwet/2007/BWBR0021777/README.md): € 1000,– per abonnement per jaar;  

k. voor financiële selecties (losse posten van een jaarrekening): 

– per geselecteerde financiële post: € 250,– alsmede  

– per verstrekt gegeven: € 0,10;  

– KvK-nummer (met of zonder naam, adres en woonplaats): € 0,04 per verstrekt KvK-nummer;    

l. voor handelsregister dataservices: 

– per aansluiting: € 1000,– eenmalig alsmede  

– voor handelsregister dataservice ‘inschrijving’: 

1°. bij een afname tot 25.000 gegevensleveringen per jaar: € 2,65 per gegevenslevering,  

2°. bij een afname van 25.000 tot 400.000 gegevensleveringen per jaar: € 2,– per gegevenslevering en  

3°. bij een afname van 400.000 of meer gegevensleveringen per jaar: € 1,90 per gegevenslevering;    

– voor handelsregister dataservice ‘vestiging’: 

1°. bij een afname tot 25.000 gegevensleveringen per jaar: € 1,75 per gegevenslevering,  

2°. bij een afname van 25.000 tot 400.000 gegevensleveringen per jaar: € 1,35 per gegevensleveringen en  

3°. bij een afname van 400.000 of meer gegevensleveringen per jaar: € 1,25 per gegevenslevering;    

– voor handelsregister dataservice ‘In het kort’: 

1°. bij een afname tot 25.000 gegevensleveringen per jaar: € 1,55 per gegevenslevering,  

2°. bij een afname van 25.000 tot 400.000 gegevensleveringen per jaar: € 1,20 per gegevenslevering en  

3°. bij een afname van 400.000 of meer gegevensleveringen per jaar: € 1,10 per gegevenslevering;    

– voor handelsregister dataservice ‘bevoegdheden kort’: 

1°. bij een afname tot 25.000 gegevensleveringen per jaar: € 1,30 per gegevenslevering,  

2°. bij een afname van 25.000 tot 400.000 gegevensleveringen per jaar: € 1,– per gegevenslevering en  

3°. bij een afname van 400.000 of meer gegevensleveringen per jaar: € 0,95 per gegevenslevering.         
3.  Voor de overzichten bedoeld in het tweede lid, onder b tot en met k, worden afhankelijk van de wijze van verstrekking de volgende verstrekkingkosten berekend: 

a. voor een overzicht verstrekt op cd of dvd: € 45,– per cd of dvd;  

b. voor een overzicht verstrekt via e-mail: bij maximaal 5.000 records: € 11,– per e-mail en bij meer dan 5.000 records: € 22,– per e-mail;  

c. voor een overzicht verstrekt via de downloadservice van de Kamer van Koophandel: € 11,– per download.     

### Artikel  4  

De kosten van het accountantsonderzoek, bedoeld in [artikel 41, eerste lid, van de Handelsregisterwet 2007](../../../../../../wet/handelsregisterwet/2007/BWBR0021777/README.md), worden voor de helft vergoed door de Minister van Economische Zaken, tot een maximum van € 15.000,–.  

### Artikel  4a  

De inschrijfvergoeding, bedoeld in [artikel 1, eerste lid, van het Financieel besluit handelsregister 2014](../../../../../../AMvB/financieel/besluit/handelsregister/2014/BWBR0034829/README.md), bedraagt € 50,00.  

### Artikel  5  

De [Financiële regeling handelsregister 2013](../../../../../../ministeriele-regeling/financiële/regeling/handelsregister/2013/BWBR0032169/README.md) wordt ingetrokken.  

### Artikel  6  

Deze regeling treedt in werking met ingang van 1 januari 2014.  

### Artikel  7  

Deze regeling wordt aangehaald als: Financiële regeling handelsregister 2014.  
Deze regeling zal met de toelichting in de Staatscourant worden geplaatst.   

's-Gravenhage 
29 november 2013   

De 
Minister van Economische Zaken,
H.G.J.Kamp   

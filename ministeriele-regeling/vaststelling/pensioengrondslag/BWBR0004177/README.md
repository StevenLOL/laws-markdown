<meta http-equiv='Content-Type' content='text/html; charset=utf-8' />

##Vaststelling pensioengrondslag

De minister van Welzijn, Volksgezondheid en Cultuur,  
Gelet op [artikel 10, vijfde lid, van de Wet buitengewoon pensioen Indisch verzet](../../../../wet/wet/buitengewoon/pensioen/indisch/verzet/BWBR0003968/README.md) (Stb. 1986, 360);

Gehoord de Buitengewone Pensioenraad, de Commissie Indisch Verzet en de Stichting Pelita;
Besluit:    

### Artikel  1  

Voor de vaststelling van de pensioengrondslag, bedoeld in [artikel 10 van de Wet buitengewoon pensioen Indisch verzet](../../../../wet/wet/buitengewoon/pensioen/indisch/verzet/BWBR0003968/README.md) (Stb. 1986, 360) wordt onder inkomen uit arbeid in beroep of bedrijf verstaan: 

a. het ambtelijk inkomen, bedoeld in artikel C1 van de Algemene burgerlijke pensioenwet (Stb. 1986, 540); 

b. het loon in de zin van de krachtens [artikel 14, eerste en tweede lid, van de Wet op de arbeidsongeschiktheidsverzekering](../../../../wet/wet/op/de/arbeidsongeschiktheidsverzekering/BWBR0002524/README.md) (Stb. 1987, 89) gestelde regelen; dan wel 

c. de netto-winst in de zin van de Wet op de inkomstenbelasting 1964 (Stb. 1964, 519);  al naar gelang een zodanig inkomen werd genoten.  

### Artikel  2  

Deze regeling treedt in werking met ingang van de dag na de bekendmaking in de Nederlandse Staatscourant en werkt terug tot en met 1 januari 1983. 

Rijswijk 
26 juni 1987    

De 
minister van Welzijn, Volksgezondheid en Cultuur, 
L. C.  Brinkman      

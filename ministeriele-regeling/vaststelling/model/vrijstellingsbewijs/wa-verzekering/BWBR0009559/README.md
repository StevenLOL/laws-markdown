<meta http-equiv='Content-Type' content='text/html; charset=utf-8' />

##Vaststelling model vrijstellingsbewijs WA-verzekering

De Minister van Financiën,  
Gelet op [artikel 17, tweede lid, van de Wet aansprakelijkheidsverzekering motorrijtuigen](../../../../../../wet/wet/aansprakelijkheidsverzekering/motorrijtuigen/BWBR0002415/README.md);

Handelende na overleg met de Minister van Verkeer en Waterstaat;
Besluit:     

### Artikel  1  

Als model voor het bewijs van vrijstelling van de verplichting tot het sluiten van een verzekering als bedoeld in [artikel 17, tweede lid, van de Wet aansprakelijkheidsverzekering motorrijtuigen](../../../../../../wet/wet/aansprakelijkheidsverzekering/motorrijtuigen/BWBR0002415/README.md), wordt voor aan de Staat toebehorende motorrijtuigen het bewijs vastgesteld volgens de bij deze regeling behorende bijlage.  

### Artikel  2  

In afwijking van het bepaalde in artikel 1 wordt voor de Nederlandse militaire motorrijtuigen als model voor het bewijs van vrijstelling van de verplichting tot het sluiten van een verzekering als bedoeld in de [Wet aansprakelijkheidsverzekering motorrijtuigen](../../../../../../wet/wet/aansprakelijkheidsverzekering/motorrijtuigen/BWBR0002415/README.md) het kentekenbewijs voor militaire voertuigen vastgesteld, mits op dit bewijs aan de voorzijde is vermeld: Dit bewijs geldt tevens als bewijs van vrijstelling, bedoeld in [artikel 17, tweede lid, van de Wet aansprakelijkheidsverzekering motorrijtuigen](../../../../../../wet/wet/aansprakelijkheidsverzekering/motorrijtuigen/BWBR0002415/README.md).  

### Artikel  3  

De regeling van 23 augustus 1974/nr. K74/2773 van de Staatssecretaris van Financiën (Stcrt. 1974, 166) wordt ingetrokken.  

### Artikel  4  

Deze regeling treedt in werking met ingang van 1 mei 1998 en werkt terug tot en met 1 maart 1996. 
Deze regeling zal in de Staatscourant worden geplaatst.   

De 
Minister van Financiën, 
G. Zalm     

####Bijlage

*Voorzijde*  ![36057](http://wetten.overheid.nl/Illustration/36057)
*Achterzijde*  ![36058](http://wetten.overheid.nl/Illustration/36058)


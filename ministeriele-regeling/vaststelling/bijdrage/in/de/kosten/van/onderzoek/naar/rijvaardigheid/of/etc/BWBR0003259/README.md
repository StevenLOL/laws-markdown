<meta http-equiv='Content-Type' content='text/html; charset=utf-8' />

##Vaststelling bijdrage in de kosten van onderzoek naar rijvaardigheid of medische geschiktheid na vordering

De Minister van Verkeer en Waterstaat,  
Handelende in overeenstemming met de Minister van Economische Zaken;

Gelet op artikel 18b, tweede lid, van de Wegenverkeerswet,
Besluit:    

I  

A.  De bijdrage in de kosten van een nader onderzoek naar de rijvaardigheid, bedoeld in artikel 18b, tweede lid, van de Wegenverkeerswet, vast te stellen op f 75.   
B.  De bijdrage in de kosten van een nader onderzoek naar de geschiktheid, bedoeld in artikel 18b, tweede lid, van de Wegenverkeerswet, vast te stellen op f 125.  Deze bijdragen dienen te worden voldaan door storting op postrekening nr. 325280 van de Directie Verkeersveiligheid te 's-Gravenhage, onder vermelding van naam, voorletters en adres van de verzoeker, benevens de aanduiding: ‘nader onderzoek rijvaardigheid (of geschiktheid) na vordering’.  

###II  

Dit besluit wordt geplaatst in de Nederlandse Staatscourant. Het treedt in werking met ingang van de datum van de inwerkingtreding van de Wet van 28 april 1976 houdende wijziging van de Wegenverkeerswet (Vorderingsprocedure), Stb. 286. 

's-Gravenhage 
10 augustus 1979    

De 
Minister voornoemd, 
D. S. Tuijnman      

<meta http-equiv='Content-Type' content='text/html; charset=utf-8' />

##Instructie van de Staatssecretaris van Economische Zaken van 10 maart 2008, nr. CA/8027476, aan de Consumentenautoriteit inzake de informatieverstrekking aan consumenten betreffende schadeveroorzakende handelspraktijken waarbij de namen van bedrijven worden genoemd

De Staatssecretaris van Economische Zaken,  Besluit: vast te stellen als instructie voor de Consumentenautoriteit:    

### Artikel  1  

De Consumentenautoriteit neemt met betrekking tot het verstrekken van informatie over schadeveroorzakende handelspraktijken waarbij namen van individuele bedrijven worden genoemd, het volgende in acht.  

### Artikel  2  

Betrokken bedrijven worden door de Consumentenautoriteit vooraf geïnformeerd en in de gelegenheid gesteld een zienswijze te geven over het voornemen tot informatieverstrekking.  

### Artikel  3  

De Consumentenautoriteit gaat niet eerder over tot informatieverstrekking dan in beginsel twee werkdagen nadat het voornemen daartoe aan de bedrijven bekend is gemaakt.  

### Artikel  4  

De Consumentenautoriteit informeert de staatssecretaris van Economische Zaken voorafgaand aan de informatieverstrekking.  

### Artikel  5  

Informatie met inbegrip van namen van bedrijven wordt door de Consumentenautoriteit alleen gegeven als er sprake is van: 

a. een acuut en reëel risico op benadeling van consumenten; en/of  

b. aantoonbare economische schade; en  

c. een redelijk vermoeden van overtreding.    

### Artikel  6  

a. De informatie verstrekking is redelijkerwijs noodzakelijk om consumenten snel en effectief te informeren en zo schade te voorkómen  

b. De informatie is gericht op consumentenbescherming. Onevenredige benadeling van betrokken bedrijven wordt voorkomen.  

c. Uit de informatie blijkt duidelijk dat nog geen sprake is van een rechtens vastgestelde overtreding.    

De 
Staatssecretaris van Economische Zaken, 
F.Heemskerk   

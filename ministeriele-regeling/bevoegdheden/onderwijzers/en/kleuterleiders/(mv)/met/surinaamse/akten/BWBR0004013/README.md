<meta http-equiv='Content-Type' content='text/html; charset=utf-8' />

##Bevoegdheden onderwijzers en kleuterleiders (m/v) met Surinaamse akten

De minister van Onderwijs en Wetenschappen,  
Gelet op artikel 3, derde lid van de Wet op het basisonderwijs;

De Onderwijsraad gehoord (advies van 30 mei 1986, nr. O.R. 5/155 P),
Besluit:    

### Artikel  1  

Met de akte van bekwaamheid als onderwijzer, bedoeld in artikel 116, eerste lid onder d, van de Wet op het basisonderwijs, worden gelijkgesteld: 

a. de akte van bekwaamheid van de derde rang, voor 1 januari 1981 behaald in Suriname; 

b. de akte van bekwaamheid van de tweede rang, voor 1 januari 1981 behaald in Suriname; 

c. de akte van bekwaamheid als onderwijzer, voor 1 januari 1962 behaald in Suriname; 

d. de akte van bekwaamheid als onderwijzer, na 31 december 1961 doch vóór 1 januari 1981 behaald in Suriname.  

### Artikel  2  

Met de akte van bekwaamheid als volledig bevoegd onderwijzer, bedoeld in artikel 116, eerste lid onder e van de Wet op het basisonderwijs worden gelijkgesteld: 

a. de akte van bekwaamheid als onderwijzer van de eerste rang, voor 1 januari 1962 behaald in Suriname; 

b. de akte van bekwaamheid als hoofdonderwijzer, voor 1 januari 1981 behaald in Suriname; 

c. de akte van bekwaamheid als volledig bevoegd onderwijzer, na 31 december 1961 doch voor 1 januari 1981 behaald in Suriname;  

### Artikel  3  

Met de akte van bekwaamheid als leidster, bedoeld in artikel 116, eerste lid onder b van de Wet op het basisonderwijs worden gelijkgesteld: 

a. de akte van bekwaamheid als onderwijzeres-A, na 31 december 1955 doch voor 1 januari 1981 behaald aan de opleidingsschool voor onderwijzeressen-A in Suriname; 

b. de akte van bekwaamheid als onderwijzeres aan een kleuterschool (akte A), na 31 december 1955 doch voor 1 januari 1981 uitgereikt vanwege de ‘Evangelische Broedergemeente’ in Suriname; 

c. de akte van bekwaamheid als onderwijzeres aan een bewaarschool (akte A), na 31 december 1955 doch voor 1 januari 1981 uitgereikt vanwege de ‘Evangelische Broedergemeente’ in Suriname; 

d. de akte van bekwaamheid als leidster bij het kleuteronderwijs (akte A) na 31 december 1955 doch voor 1 januari 1981 uitgereikt vanwege de Rooms-Katholieke missie in Suriname.  

### Artikel  4  

Met de akte van bekwaamheid als hoofdleidster, bedoeld in artikel 116, eerste lid onder b van de Wet op het basisonderwijs, worden gelijkgesteld: 

a. de akte van bekwaamheid als hoofdleidster, voor 1 januari 1981 in Suriname behaald na het afleggen van een examen, afgenomen volgens de beschikking van de minister van onderwijs en volksontwikkeling van 6 juni 1968 (nr. 3357); 

b. de akte van bekwaamheid als hoofdleidster, bedoeld in artikel 1, tweede lid, van het bij de Resolutie van 12 juli 1970, nr. 6941 G.B. 1970, nr. 69, vastgestelde Reglement, voor 1 januari 1981 uitgereikt in Suriname.  

### Artikel  5  

Deze regeling, welke zal worden bekend gemaakt in de Nederlandse Staatscourant, treedt in werking met ingang van de datum der bekendmaking en werkt terug tot 1 augustus 1985. 

Zoetermeer 
1 augustus 1986    

De 
minister voornoemd, 
W. J. Deetman      

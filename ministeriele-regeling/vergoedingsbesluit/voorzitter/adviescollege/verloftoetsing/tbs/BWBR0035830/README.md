<meta http-equiv='Content-Type' content='text/html; charset=utf-8' />

##Besluit van de Staatssecretaris van Veiligheid en Justitie van 18 november 2014, nr. 585056, houdende toekenning van een vaste vergoeding per maand aan de voorzitter van de Adviescollege Verloftoetsing tbs (Vergoedingsbesluit voorzitter Adviescollege Verloftoetsing tbs)

De Staatssecretaris van Veiligheid en Justitie,  
Gelet op artikel 2, eerste lid, van de Wet vergoedingen adviescolleges en commissies en artikel 4 van het Besluit vergoedingen adviescolleges en commissies;
Besluit:    

### Artikel  1  

De voorzitter van het Adviescollege Verloftoetsing tbs ontvangt een vergoeding per maand op basis van een arbeidsduurfactor van 0,3 en het maximum van salarisschaal 17 van bijlage B van het Bezoldigingsbesluit Burgerlijke Rijksambtenaren 1984. 

### Artikel  2  

Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot en met 1 november 2014. 

### Artikel  3  

Dit besluit wordt aangehaald als: Vergoedingsbesluit voorzitter Adviescollege Verloftoetsing tbs. 
Dit besluit zal met de toelichting in de Staatscourant worden geplaatst.  

De 
Staatssecretaris van Veiligheid en Justitie, 
F. Teeven     

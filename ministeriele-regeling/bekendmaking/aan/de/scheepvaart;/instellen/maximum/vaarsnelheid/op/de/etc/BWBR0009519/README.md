<meta http-equiv='Content-Type' content='text/html; charset=utf-8' />

##Bekendmaking aan de scheepvaart; Instellen maximum vaarsnelheid op de Waddenzee 

De Minister van Verkeer en Waterstaat,  
Gelet op [artikel 8 van de Scheepvaartverkeerswet](../../../../../../../../../../../../wet/scheepvaartverkeerswet/BWBR0004364/README.md) en [artikel 13, van het Besluit administratieve bepalingen scheepvaartverkeer](../../../../../../../../../../../../AMvB/besluit/administratieve/bepalingen/scheepvaartverkeer/BWBR0006309/README.md);
Besluit:     

###Artikel 1 

Onverminderd het bepaalde in de [Regeling snelle motorboten Rijkswateren 1995](../../../../../../../../../../../../ministeriele-regeling/regeling/snelle/motorboten/rijkswateren/1995/BWBR0007331/README.md), geldt op de gehele Waddenzee een maximum vaarsnelheid van 20 Km/uur (circa 11 Knopen) voor alle schepen. 

###Artikel  2  

De in artikel 1 genoemde maximum vaarsnelheid geldt niet op de betonde vaargeulen van: zee naar de havens van Den Helder, Oudeschild en Den Oever via respectievelijk het ’Marsdiep, de Texelstroom en Visjagersgaatje’; Den Helder naar de havens van Kornwerderzand en Harlingen via de ’Texelstroom, Doove Balg en Boontjes’; zee naar de havens van Harlingen via de ’Vliestroom en Blauwe Slenk’; zee naar de haven van Lauwersoog via de ’Zoutkamperlaag’ en de veerbootroutes van en naar de Waddeneilanden; zee naar de scheidingston WA 22/MG 1.

###Artikel  3  

Dit besluit treedt inwerking met ingang van 1 mei 1998. 
Dit Besluit zal met de toelichting in de Staatscourant worden geplaatst.   

Leeuwarden 
31 maart 1998    

De 
Minister van Verkeer en Waterstaat,

Namens deze,

De 
hoofdingenieur-directeur van de Rijkswaterstaat in de Directie Noord-Nederland,

J.R. Hoogland      

<meta http-equiv='Content-Type' content='text/html; charset=utf-8' />

##Samenstelling en taakomschrijving secretariaat van de commissie voor de inschrijving

De Staatssecretaris van Economische Zaken,  
Gelet op [artikel 5, tweede lid, van de Wet op de Accountants-administratieconsulenten](../../../../../../../../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748);

De Raad voor Accountants-administratieconsulenten gehoord (advies van 4 april 1975),
Besluit:    

### Artikel  1  

1.  Het secretariaat van de commissie voor de inschrijving, bedoeld in [artikel 7, tweede lid, van de Wet op de Accountants-administratieconsulenten](../../../../../../../../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748) bestaat uit een secretaris en een adjunct-secretaris.   
2.  De betrekkingen van secretaris en adjunct-secretaris worden vervuld door personen die daartoe door de Minister van Economische Zaken worden aangewezen.   

### Artikel  2  

1.  De secretaris heeft de leiding van het secretariaat. Hij verricht de voorbereidende en uitvoerende arbeid, verbonden aan de taken, waarmee de commissie is belast. Hij draagt onder meer zorg voor een deugdelijke verslaglegging van de vergaderingen.   
2.  De secretaris wordt bij zijn afwezigheid vervangen door de adjunct-secretaris.   

### Artikel  3  

1.  De secretaris draagt de verantwoordelijkheid voor de inschrijving en voor de juistheid van de hierbij te vermelden gegevens en van de wijzigingen daarvan.   
2.  De secretaris draagt ervoor zorg, dat aan ieder, die door de commissie als accountant-administratieconsulent is ingeschreven, bij aangetekend schrijven een bewijs van inschrijving wordt toegezonden.   

### Artikel  4  

1.  Deze beschikking wordt in de Staatscourant bekendgemaakt.   
2.  Zij treedt in werking met ingang van de tweede dag na die van haar bekendmaking.   

's-Gravenhage 
16 april 1975    

De 
Staatssecretaris van Economische Zaken, 
Th. M.Hazekamp    

<meta http-equiv='Content-Type' content='text/html; charset=utf-8' />

##Vergunningen DCS 1800 al dan niet in combinatie met GSM

De Minister van Verkeer en Waterstaat,  
Gelezen de aanvraag van Libertel Groep B.V.;

Gelet op de artikelen 13a, 13j, 13k, achtste lid, en 13l van de Wet op de telecommunicatievoorzieningen en op [artikel 9 van het Besluit vergunningen mobiele telecommunicatie](../../../../../../../../../../../../AMvB/besluit/vergunningen/mobiele/telecommunicatie/BWBR0006857/README.md);
Besluit:    

### Artikel  1  

Aan Libertel Groep B.V., hierna te noemen: de vergunninghouder, wordt een vergunning verleend voor de aanleg, instandhouding en exploitatie van telecommunicatie-infrastructuur, nodig voor het voor derden verzorgen van openbare mobiele telecommunicatiediensten door middel van het systeem, bedoeld in [artikel 1, onderdeel g, van het Besluit vergunningen mobiele telecommunicatie](../../../../../../../../../../../../AMvB/besluit/vergunningen/mobiele/telecommunicatie/BWBR0006857/README.md) (DCS 1800).  

### Artikel  2  

Voor de uitvoering van deze vergunning zijn de radio-frequenties beschikbaar, genoemd in de [bijlage 15 bij de Regeling radio-frequenties DCS 1800](../../../../../../../../../../../../ministeriele-regeling/regeling/radio-frequenties/dcs/1800/BWBR0009046/README.md) en zoals beschreven in de bijlage, bedoeld in artikel 1, onderdeel 1.6, van de overeenkomst, bedoeld in artikel 13h, zevende lid, van de Wet op de telecommunicatievoorzieningen.  

### Artikel  3  

1.  Het is de vergunninghouder niet toegestaan, de radio-frequenties, bedoeld in artikel 2, gedurende de eerste twee jaar na inwerkingtreding van deze beschikking te gebruiken.   
2.  De in het eerste lid genoemde periode kan met een jaar worden verlengd, indien dit noodzakelijk is om de daadwerkelijke mededinging in het aanbod van de bij de vergunningen voor DCS 1800 gecombineerd met GSM en de vergunningen voor DCS 1800 opgelegde diensten tot stand te brengen.   

### Artikel  4  

Deze beschikking treedt in werking met ingang van 26 februari 1998 en geldt tot en met 25 februari 2013.  
Deze beschikking zal in de Staatscourant worden geplaatst. Tegen deze beschikking kunnen belanghebbenden binnen zes weken nadat deze op de voorgeschreven wijze is bekendgemaakt een bezwaarschrift indienen bij de Minister van Verkeer en Waterstaat.   

Den Haag 
26 februari 1998    

De 
Minister van Verkeer en Waterstaat, 
A.Jorritsma-Lebbink    

<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 9 november 2011, nr. AI/MHC/ABB/2011/19770, tot aanwijzing van de boeteoplegger SZW-wetgeving 2012 (Aanwijzingsregeling boeteoplegger SZW-wetgeving 2012)

De Minister van Sociale Zaken en Werkgelegenheid,  
Gelet op de artikelen 34, eerste lid, van de Arbeidsomstandighedenwet, 10:5, eerste lid, van de Arbeidstijdenwet, 19a, eerste lid, van de Wet arbeid vreemdelingen18c, eerste lid, en 18n, eerste lid, van de Wet minimumloon en minimum-vakantiebijslag;
Besluit:    

### Artikel  1  

Het Hoofd van de afdeling Boete, Dwangsom en Inning van de directie Informatiehuishouding en Inspectieondersteuning van de Inspectie SZW wordt aangewezen als de ambtenaar, bedoeld in: 

a. artikel 34, eerste lid, van de Arbeidsomstandighedenwet;  

b. artikel 10:5, eerste lid, van de Arbeidstijdenwet;  

c. artikel 19a, eerste lid, van de Wet arbeid vreemdelingen;  

d. de artikelen 18c, eerste lid, en 18n, eerste lid, van de Wet minimumloon en minimum-vakantiebijslag;  

e. artikel 18, eerste lid, van de Wet allocatie arbeidskrachten door intermediairs.    

### Artikel  2  

Het Hoofd van de afdeling Boete, Dwangsom en Inning, genoemd in artikel 1, is ten behoeve van de door hem opgelegde boeten bevoegd tot het nemen van de besluiten, genoemd in de artikelen 4:94, 4:96, 4:99, 4:112, 4:113 en 5:10 juncto paragraaf 4.4.4.2. van de Algemene wet bestuursrecht.  

### Artikel  3  

De Aanwijzingsregeling boeteoplegger SZW-wetgeving 2004 wordt ingetrokken.  

### Artikel  4  

Deze regeling treedt in werking met ingang van 1 januari 2012.  

### Artikel  5  

Deze regeling wordt aangehaald als: Aanwijzingsregeling boeteoplegger SZW-wetgeving 2012.  
Deze regeling zal met de toelichting in de Staatscourant worden geplaatst.   

Den Haag 
9 november 2011   

De 
Minister van Sociale Zaken en Werkgelegenheid,
H.G.J.Kamp   

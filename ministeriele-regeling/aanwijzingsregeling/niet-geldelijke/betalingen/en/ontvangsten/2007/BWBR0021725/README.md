<meta http-equiv='Content-Type' content='text/html; charset=utf-8' />

##Regeling van de Minister van Financiën van 9 april 2007 houdende aanwijzing van categorieën niet-geldelijke betalingen en ontvangsten als bedoeld in artikel 30, eerste lid, Comptabiliteitswet 2001 (Aanwijzingsregeling niet-geldelijke betalingen en ontvangsten 2007)

De Minister van Financiën,  
Gelet op [artikel 30, eerste lid, van de Comptabiliteitswet 2001](../../../../../../../../wet/comptabiliteitswet/2001/BWBR0013891/README.md);

Na overleg met de Algemene Rekenkamer (brief van 20 februari 2007, kenmerk 6007579R);
Besluit:    

### Artikel  1  

De navolgende niet-geldelijke transacties worden als geldelijke betalingen en ontvangsten in de departementale begrotingsadministratie van het Rijk verwerkt: 

a.  transacties, inhoudende een vergelijking van een schuld met een vordering;  

b.  inruil- en soortgelijke transacties.   

### Artikel  2  

In bijzondere gevallen kan met de instemming van de Minister van Financiën worden afgeweken van de bepaling van deze regeling. 

### Artikel  3  

1.  De Aanwijzingsregeling niet-geldelijke betalingen en ontvangsten 2004 wordt ingetrokken.   
2.  Deze regeling kan worden aangehaald als: Aanwijzingsregeling niet-geldelijke betalingen en ontvangsten 2007.   
3.  Zij treedt in werking met ingang van 1 mei 2007.  
Deze regeling zal met de toelichting in de Staatscourant worden geplaatst.  

De 
Minister van Financiën, 
W.J. Bos     

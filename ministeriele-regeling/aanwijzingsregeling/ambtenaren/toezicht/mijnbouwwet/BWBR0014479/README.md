<meta http-equiv='Content-Type' content='text/html; charset=utf-8' />

##Aanwijzingsregeling ambtenaren toezicht Mijnbouwwet

De Staatssecretaris van Economische Zaken  
Handelende in overeenstemming met de Minister van Verkeer en Waterstaat,

Gelet op de [artikelen 129](../../../../../../wet/mijnbouwwet/BWBR0014168/README.md) en [131 van de Mijnbouwwet](../../../../../../wet/mijnbouwwet/BWBR0014168/README.md),
Besluit:    

### Artikel  1  

Als ambtenaren belast met het toezicht houden op de naleving van het bij of krachtens de Mijnbouwwet bepaalde, met uitzondering van afdeling 5.1.1. en hoofdstuk 9, worden de ambtenaren van het Staatstoezicht op de mijnen aangewezen.  

### Artikel  2  

Als ambtenaren belast met het toezicht op de naleving met betrekking tot helikopterdekken als bedoeld in [artikel 51, tweede lid, van het Mijnbouwbesluit](../../../../../../AMvB/mijnbouwbesluit/BWBR0014394/README.md) worden de ambtenaren van de toezichteenheid Luchthavens en Luchtruim van de inspectie Verkeer en Waterstaat mede aangewezen.  

### Artikel  3  

Als ambtenaren belast met het toezicht op de naleving met betrekking tot herkenningstekens, geluidsbakens, lichtbakens, elektronische bakens en radarreflectoren als bedoeld in artikel 52, eerste lild, van het Mijnbouwbesluit worden mede aangewezen de ambtenaren belast met het onderzoek en de certificering van belichtingssystemen en geluidapparatuur, van de hoofdafdeling Markeren en Vlootbeheer, afdeling markeertechniek van de Directie Noordzee van Rijkswaterstaat.  

### Artikel  4  

Als ambtenaren belast met het toezicht op de naleving met betrekking tot communicatieapparatuur zoals bedoeld in [artikel 52, tweede lid, van het Mijnbouwbesluit](../../../../../../AMvB/mijnbouwbesluit/BWBR0014394/README.md) worden mede aangewezen de toezichthouders van de afdeling Toezicht van het Agentschap Telecom van het Ministerie van Economische Zaken.  

### Artikel  5  

Dit besluit treedt met ingang van 1 januari 2003 in werking.  
Dit besluit zal in de Staatscourant worden geplaatst.   

's-Gravenhage 
17 december 2002.    

De 
Staatssecretaris van Economische Zaken, 
J.G.Wijn    

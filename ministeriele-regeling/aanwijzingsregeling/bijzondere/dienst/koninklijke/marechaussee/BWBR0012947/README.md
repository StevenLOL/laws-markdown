<meta http-equiv='Content-Type' content='text/html; charset=utf-8' />

##Aanwijzingsregeling bijzondere dienst Koninklijke marechaussee

De Minister van Defensie,  
Handelende in overeenstemming met de Minister van Binnenlandse Zaken en Koninkrijksrelaties;

Gelet op artikel 18, tweede lid, van de Wet op de inlichtingen en veiligheidsdiensten,
Besluit:    

### Artikel  1  

Voor de feitelijke uitvoering van werkzaamheden ten behoeve van de Binnenlandse Veiligheidsdienst worden bij de Koninklijke Marechaussee aangewezen: 

a. de Directeur Operatiën,  

b. het Hoofd van de afdeling Operatiën,  

c. het personeel van de bijzondere dienst/veiligheid, en  

d. het personeel van het observatieteam van de Brigade speciale beveiligingsopdrachten.    

### Artikel  2  

De Aanwijzingsregeling bijzondere dienst Koninklijke Marechaussee van 26 juli 1994 (Stcrt. 144) wordt ingetrokken.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij is geplaatst.  

### Artikel  4  

Deze regeling wordt aangehaald als: Aanwijzingsregeling bijzondere dienst Koninklijke marechaussee.  
Deze regeling zal met de toelichting in de Staatscourant worden geplaatst.   

's-Gravenhage 
1 november 2001    

De 
Minister van Defensie, 
F.H.G. deGrave    

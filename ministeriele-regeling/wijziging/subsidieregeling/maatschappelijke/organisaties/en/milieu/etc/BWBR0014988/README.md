<meta http-equiv='Content-Type' content='text/html; charset=utf-8' />

##Regeling van de Staatssecretaris van Volkshuisvesting, Ruimtelijke Ordening en Milieubeheer van 17 april 2003, nr. SB/BM 2003012186, houdende wijziging van de Subsidieregeling maatschappelijke organisaties en milieu en vaststelling van subsidieplafonds voor het verlenen van subsidies als bedoeld in die regeling (subsidieplafonds 2003 SMOM). 

De Staatssecretaris van Volkshuisvesting, Ruimtelijke Ordening en Milieubeheer,  
Gelet op artikel 15.13, eerste tot en met derde lid, van de Wet milieubeheer;
Besluit:     

### Artikel  1  

I.   Het subsidieplafond voor het jaar 2003 voor het verlenen van projectsubsidies als bedoeld in de Subsidieregeling maatschappelijke organisaties en milieu bedraagt € 6.070.000,–.   
II.   Van het bedrag, genoemd in het eerste lid, is: 

A.  voor projecten als bedoeld in artikel 6, tweede lid, onder a, van de in het eerste lid genoemde regeling ten hoogste € 2.447.000,– beschikbaar;  

B.  voor projecten als bedoeld in artikel 6, tweede lid, onder b, van de in het eerste lid genoemde regeling ten hoogste € 1.121.000,– beschikbaar, en  

C.  voor projecten als bedoeld in artikel 6, tweede lid, onder c, van de in het eerste lid genoemde regeling ten hoogste € 2.502.000,– beschikbaar.     

### Artikel  2  

Het subsidieplafond voor het jaar 2003 voor het verlenen van programmasubsidies als bedoeld in de Subsidieregeling maatschappelijke organisaties en milieu bedraagt € 1.418.000,–.  

### Artikel  3  

Wijzigt de Subsidieregeling maatschappelijke organisaties en milieu1. 

### Artikel  4  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. 
Deze regeling zal met de toelichting in de Staatscourant worden geplaatst.   

's-Gravenhage 
17 april 2003    

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. van  Geel      

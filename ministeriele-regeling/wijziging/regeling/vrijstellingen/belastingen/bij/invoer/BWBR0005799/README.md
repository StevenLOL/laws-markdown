<meta http-equiv='Content-Type' content='text/html; charset=utf-8' />

##Wijziging Regeling vrijstellingen belastingen bij invoer

De Staatssecretaris van Financiën,  
Gelet op artikel 23 van de bijlage bij het Protocol van 15 juni 1970 tot vaststelling van een Benelux-tarief van invoerrechten (laatstelijk Trb. 1985, 15), artikel 4 van de Wet tarief van invoerrechten (Stb. 1985, 313), [artikel 69 van de Wet op de accijns](../../../../../../../../wet/wet/op/de/accijns/BWBR0005251/README.md) (Stb. 1991, 561), [artikel 31 van de Wet op de verbruiksbelastingen van alcoholvrije dranken en van enkele andere produkten](../../../../../../../../wet/wet/op/de/verbruiksbelasting/van/alcoholvrije/dranken/BWBR0005802/README.md) (Stb. 1992, 683), [artikel 21 van de Wet op de omzetbelasting 1968](../../../../../../../../wet/wet/op/de/omzetbelasting/1968/BWBR0002629/README.md) (Stb. 329);
Besluit:    

### Artikel  I  

Wijzigt de Regeling vrijstellingen belastingen bij invoer.   

### Artikel  II  

####Overgangsbepalingen

1.  Ten aanzien van goederen die voor 1 januari 1993 met vrijstelling van belastingen zijn ingevoerd blijft de Regeling vrijstellingen belastingen bij invoer van kracht zoals deze luidde op het moment van de invoer.   
2.  Het bepaalde in het eerste lid geldt niet ten aanzien van goederen, andere dan vervoermiddelen, die voldoen aan de artikelen 9 en 10 van het Verdrag tot oprichting van de Europese Economische Gemeenschap en die werden ingevoerd vanuit een andere Lid-Staat.   
3.  Onverminderd het bepaalde in het eerste lid wordt ten aanzien van vervoermiddelen die voor 1 januari 1993 met vrijstelling van omzetbelasting zijn ingevoerd en waarvan de vrijstellinggenietende zijn normale verblijfplaats in een Lid-Staat heeft het beëindigen van de vrijstelling als invoer aangemerkt, tenzij: 

a. het vervoermiddel wordt uitgevoerd uit het grondgebied van de Gemeenschap; of  

b. wordt aangetoond dat voor 1 januari 1993 over het vervoermiddel omzetbelasting is betaald in een Lid-Staat: of  

c. de datum van eerste ingebruikneming van het vervoermiddel is gelegen voor 1 januari 1985.     

### Artikel  III  

Deze regeling treedt in werking met ingang van 1 januari 1993.  

De 
Staatssecretaris van Financiën. 
M.J.J. vanAmelsvoort    

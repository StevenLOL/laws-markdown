<meta http-equiv='Content-Type' content='text/html; charset=utf-8' />

##Inschrijving van accountants-administratieconsulenten

De Staatssecretaris van Economische Zaken,  
Gelet op [artikel 12, eerste en tweede lid](../../../../../wet/wet/op/de/accountants-administratieconsulenten/BWBR0002856/README.md), en [artikel 24, eerste lid, van de Wet op de Accountants-administratieconsulenten](../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748),
Besluit:    

### Artikel  1  

Het bedrag dat moet worden betaald bij het indienen van een aanvrage om inschrijving als accountant-administratie-consulent wordt vastgesteld op f 100.  

### Artikel  2  

Bij de aanvrage in artikel I bedoeld moeten de volgende bescheiden worden overgelegd: 

a. drie volledig ingevulde, gedateerde en door de aanvrager ondertekende exemplaren van een formulier, waarvan de tekst overeenkomt met die van de bij deze beschikking behorende bijlage;  

b. een fotocopie of gewaarmerkt afschrift van een der in [artikel 10 van de Wet op de Accountants-administratieconsulenten](../../../../../wet/wet/op/de/accountants-administratieconsulenten/BWBR0002856/README.md) (Stb. 1972, 748) bedoelde bewijsstukken.    

### Artikel  3  

Het bedrag dat moet worden betaald bij het indienen van een beroepschrift tegen een beslissing tot weigering van de inschrijving als accountant-administratieconsulent wordt vastgesteld op f 100.  

### Artikel  4  

1.  Deze beschikking wordt in de Staatscourant bekendgemaakt. Bekendmaking van de bijlage geschiedt door terinzagelegging bij het Ministerie van Economische Zaken.   
2.  De beschikking treedt in werking op het tijdstip waarop de [Wet op de Accountants-administratieconsulenten](../../../../../wet/wet/op/de/accountants-administratieconsulenten/BWBR0002856/README.md) in werking treedt.   
3.  Afschrift van deze beschikking zal worden gezonden aan de Algemene Rekenkamer.   

's-Gravenhage 
14 februari 1974    

De 
Staatssecretaris van Economische Zaken, 
Th. M.Hazekamp    

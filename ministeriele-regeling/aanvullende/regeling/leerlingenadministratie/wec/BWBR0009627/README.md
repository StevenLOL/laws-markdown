<meta http-equiv='Content-Type' content='text/html; charset=utf-8' />

##Aanvullende regeling leerlingenadministratie WEC

De staatssecretaris van onderwijs, cultuur en wetenschappen,  
Gelet op artikel 5, tweede lid, van het Bekostigingsbesluit WEC;
Besluit:    

### Artikel  1  

####Registratie aantal leerlingen met een niet-Nederlandse culturele achtergrond

1.  De leerlingenadministratie van de school bevat een registratie van het aantal leerlingen met een niet-Nederlandse culturele achtergrond als bedoeld in artikel 1 van het Formatiebesluit WEC.   
2.  Met betrekking tot de leerlingen bedoeld in het eerste lid bevat de leerlingenadministratie van de school een document aan de hand waarvan kan worden vastgesteld dat: 

a. de leerling behoort tot de Molukse bevolkingsgroep;  

b. ten minste een van de ouders of voogden van de leerling afkomstig is uit Griekenland, Italië,voormalig Joegoslavië, Kaapverdië, Marokko, Portugal, Spanje, Tunesië of Turkije;  

c. ten minste een van de ouders of voogden afkomstig is uit Suriname, de Nederlandse Antillen of Aruba;  

d. ten minste een van de ouders of voogden van de leerling door onze minister van justitie als vluchteling is toegelaten op grond van artikel 15 van de Vreemdelingenwet (Stb.1965, 40);  

e. ten minste een van de ouders of voogden van de leerling afkomstig is uit een ander niet-Engelstalig land buiten Europa, echter met uitzondering van Indonesië.     

### Artikel  2  

####Tijdpad

De documenten bedoeld in artikel 1, tweede lid zijn op de leerlingenadministratie aanwezig met ingang van 1 augustus 1998 voor zover het betreft leerlingen met een niet-Nederlandse culturele achtergrond die in het schooljaar 1998/1999 op de school worden ingeschreven. Vanaf 1 augustus 1999 geldt dit vereiste met betrekking tot alle leerlingen met een niet-Nederlandse culturele achtergrond die op de school zijn ingeschreven.  

### Artikel  3  

####Bekendmaking

Deze regeling wordt met de toelichting in Uitleg OCenW-Regelingen geplaatst. Van de plaatsing zal mededeling worden gedaan in de Staatscourant.  

### Artikel  4  

####4 Inwerkingtreding

Deze regeling treedt in werking met ingang van 1 augustus 1998.  

### Artikel  5  

####Citeertitel

Deze regeling wordt aangehaald als: Aanvullende regeling leerlingenadministratie WEC.  

De staatssecretaris van onderwijs, cultuur en wetenschappen, 
T. Netelenbos      

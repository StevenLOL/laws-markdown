<meta http-equiv='Content-Type' content='text/html; charset=utf-8' />

##Briefwisseling tussen de Regering van het Koninkrijk der Nederlanden en de Regering van het Koninkrijk België tot wijziging van artikel 34 van de Overeenkomst betreffende de grensscheiding en het Reglement voor het plaatsen van grenspalen tussen het Koninkrijk der Nederlanden en het Koninkrijk België

### Nr.  I  

MINISTERIE VAN BUITENLANDSE ZAKEN, BUITENLANDSE HANDEL EN ONTWIKKELINGSSAMENWERKING A14-91-1843-S.39.453 1000 Brussel, 18 september 1981. Quatre Brasstraat 2. Mijnheer de Zaakgelastigde, Onder verwijzing naar de op 8 augustus 1843 te Maastricht totstandgekomen Overeenkomst tussen het Koninkrijk België en het Koninkrijk der Nederlanden omtrent de grensscheiding, heb ik de eer U voor te stellen dat aan het slot van artikel 34 van bovengenoemde Overeenkomst de volgende alinea wordt toegevoegd: „De bevoegde autoriteiten van beide Staten kunnen, in gemeen overleg, vergunningen verlenen die verdere afwijkingen toestaan van datgene wat wordt bepaald in de eerste alinea, op voorwaarde dat het toezicht aan de grens op voldoende wijze kan blijven worden uitgeoefend.” Zo Uw Regering akkoord kan gaan met dit voorstel, heb ik verder de eer voor te stellen, dat deze brief en Uw bevestigend antwoord daarop een overeenkomst vormen tussen het Koninkrijk België en het Koninkrijk der Nederlanden, en dat deze overeenkomst in werking zal treden op de eerste dag van de tweede maand volgende op de datum waarop de Regeringen van beide landen elkaar zullen hebben meegedeeld dat aan de ter zake geldende constitutionele vereisten is voldaan. Gelieve, Mijnheer de Zaakgelastigde, de verzekering van mijn bijzondere hoogachting wel te willen aanvaarden. De Minister van Buitenlandse Zaken, (w.g.) CH.-F. NOTHOMB Charles-Ferdinand Nothomb  *Aan de Heer G. J. du Marchie Sarvaas*   *Tijdelijk Zaakgelastigde*   *van het Koninkrijk der Nederlanden*   *Ambassade der Nederlanden*   *Brussel*    

### Nr.  II  

AMBASSADE VAN HET KONINKRIJK DER NEDERLANDEN te Brussel No. 9457 1040-Brussel, 18 september 1981 Wetenschapsstraat 35 Mijnheer de Minister, Ik heb de eer de ontvangst te bevestigen van Uw brief van 18 september 1981, kenmerk A14-91-1843-S.39.453, waarvan de inhoud als volgt luidt:  (Zoals in Nr. I)  Ik heb de eer U te bevestigen dat de Regering van het Koninkrijk der Nederlanden akkoord gaat met het in Uw brief gedane voorstel. Ik heb voorts de eer U te bevestigen dat Uw brief samen met deze brief geacht zullen worden een overeenkomst te vormen tussen het Koninkrijk der Nederlanden en het Koninkrijk België, die in werking zal treden op de eerste dag van de tweede maand volgend op de datum waarop de Regeringen van beide landen elkaar zullen hebben meegedeeld dat aan de terzake geldende constitutionele vereisten is voldaan. Gelieve, Mijnheer de Minister, de verzekering van mijn zeer bijzondere hoogachting te willen aanvaarden. De Tijdelijk Zaakgelastigde der Nederlanden (w.g.) G. J. DU MARCHIE SARVAAS G. J. du Marchie Sarvaas  *Aan de Heer Charles-Ferdinand Nothomb*   *Minister van Buitenlandse Zaken*   *te Brussel*    

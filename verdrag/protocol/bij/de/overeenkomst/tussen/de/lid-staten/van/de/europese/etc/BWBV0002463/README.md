<meta http-equiv='Content-Type' content='text/html; charset=utf-8' />

##Protocol bij de Overeenkomst tussen de Lid-Staten van de Europese Gemeenschap voor Kolen en Staal en de Syrische Arabische Republiek in verband met de toetreding van de Helleense Republiek tot de Gemeenschap

####Protocol bij de Overeenkomst tussen de Lid-Staten van de Europese Gemeenschap voor Kolen en Staal en de Syrische Arabische Republiek in verband met de toetreding van de Helleense Republiek tot de Gemeenschap

Het Koninkrijk België, Het Koninkrijk Denemarken, De Bondsrepubliek Duitsland, De Helleense Republiek, De Franse Republiek, Ierland, De Italiaanse Republiek, Het Groothertogdom Luxemburg, Het Koninkrijk der Nederlanden, Het Verenigd Koninkrijk van Groot-Brittannië en Noord-Ierland, Lid-Staten van de Europese Gemeenschap voor Kolen en Staal, enerzijds, en De Syrische Arabische Republiek, anderzijds, Gezien de toetreding, op 1 januari 1981, van de Helleense Republiek tot de Europese Gemeenschappen, Gelet op de op 18januari 1977 te Brussel ondertekende Overeenkomst tussen de Lid-Staten van de Europese Gemeenschap voor Kolen en Staal en de Syrische Arabische Republiek, hierna „Overeenkomst" te noemen, Hebben besloten om in gemeenschappelijk overleg de aanpassingen en overgangsmaatregelen met betrekking tot de Overeenkomst als gevolg van de toetreding van de Helleense Republiek tot de Europese Gemeenschap voor Kolen en Staal vast te stellen en dit Protocol te sluiten:    

### Artikel  1  

De Helleense Republiek wordt partij bij de Overeenkomst.  

### TITEL  I  

####Aanpassingen

### Artikel  2  

De tekst van de Overeenkomst, met inbegrip van de bijlage die daarvan een integrerend deel vormt, is in het Grieks opgesteld en is gelijkelijk authentiek met de oorspronkelijke teksten. Het Gemengd Comité keurt de Griekse tekst goed.  **   

### TITEL  II  

####Overgangsmaatregelen

### Artikel  3  

Voor de onder de Overeenkomst vallende produkten schaft de Helleense Republiek de invoerrechten op produkten van oorsprong uit Syrië geleidelijk af volgens het onderstaande tijdschema: 

- op de datum van inwerkingtreding van dit Protocol wordt elk recht verlaagd tot 90% van het basisrecht,  

- op 1 januari 1982 wordt elk recht verlaagd tot 80% van het basisrecht,  

- de volgende vier verlagingen, telkens met 20% vinden plaats op: 

- 1 januari 1983,  

- 1 januari 1984,  

- 1 januari 1985,  

- 1 januari 1986.      

### Artikel  4  

Het basisrecht waarop de in artikel 3 bedoelde achtereenvolgende verlagingen moeten worden toegepast, is voor elk produkt het op 1 juli 1980 door de Helleense Republiek ten opzichte van Syrië werkelijk toegepaste recht.  

### Artikel  5  

1.  De Helleense Republiek schaft de heffingen van gelijke werking als invoerrechten op produkten van oorsprong uit Syrië geleidelijk af volgens het onderstaande tijdschema: 

- op de datum van inwerkingtreding van dit Protocol wordt elke heffing verlaagd tot 90% van het basisbedrag,  

- op 1 januari 1982 wordt elke heffing verlaagd tot 80% van het basisbedrag,  

- de volgende vier verlagingen, telkens met 20%, vinden plaats op: 

- 1 januari 1983,  

- 1 januari 1984,  

- 1 januari 1985,  

- 1 januari 1986.       
2.  Het basisbedrag waarop de in lid 1 bedoelde achtereenvolgende verlagingen moeten worden toegepast, is voor elk produkt het door de Helleense Republiek op 31 december 1980 ten opzichte van de Gemeenschap van de Negen toegepaste bedrag.   
3.  Elke heffing van gelijke werking als een invoerrecht, die met ingang van 1 januari 1979 in het handelsverkeer tussen Griekenland en Syrië werd ingesteld, wordt op 1 januari 1981 afgeschaft.   

### Artikel  6  

Indien de Helleense Republiek rechten of heffingen van gelijke werking op uit de Gemeenschap van de Negen ingevoerde produkten in een sneller tempo dan het vastgestelde tijdschema schorst of verlaagt zal de Helleense Republiek die rechten of heffingen van gelijke werking eveneens ten aanzien van produkten van oorsprong uit Syrië met hetzelfde percentage schorsen of verlagen.  

### Artikel  7  

1.  De in Griekenland op 31 december 1980 geldende zekerheidstellingen bij invoer en contante betaling met betrekking tot invoer van produkten van oorsprong uit Syrië worden geleidelijk afgeschaft volgens onderstaand tijdschema: 

- op de datum van inwerkingtreding van dit besluit: 25%,  

- 1 januari 1982: 25%,  

- 1 januari 1983: 25%,  

- 1 januari 1984: 25%.     
2.  Indien de Helleense Republiek ten opzichte van de Gemeenschap van de Negen de bedragen van de zekerheidstelling bij invoer of contante betaling sneller verlaagt dan volgens het in lid 1 vastgestelde tijdschema, past de Helleense Republiek dezelfde verlaging toe op de invoer van produkten van oorsprong uit Syrië.   

### TITEL  III  

####Algemene en slotbepalingen

### Artikel  8  

Het Gemengd Comité brengt alle wijzigingen aan die met betrekking tot de regels inzake de oorsprong noodzakelijk mochten zijn als gevolg van de toetreding van de Helleense Republiek tot de Europese Gemeenschappen.  

### Artikel  9  

Dit Protocol vormt een integrerend deel van de Overeenkomst.  

### Artikel  10  

Dit Protocol wordt door de Partijen bij de Overeenkomst volgens hun eigen procedures goedgekeurd. Het treedt in werking op de eerste dag van de tweede maand volgend op de kennisgeving dat de Partijen de procedures hebben voltooid.  

### Artikel  11  

Dit Protocol is opgesteld in twee exemplaren in de Deense, de Duitse, de Engelse, de Franse, de Griekse, de Italiaanse, de Nederlandse en de Arabische taal, zijnde alle teksten gelijkelijk authentiek.  

TEN BLIJKE WAARVAN de ondergetekende gevolmachtigden hun handtekening onder dit Protocol hebben gesteld. GEDAAN te Brussel, de elfde maart negentienhonderd tweeëntachtig.  


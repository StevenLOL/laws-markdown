<meta http-equiv='Content-Type' content='text/html; charset=utf-8' />

##Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds, teneinde rekening te houden met de toetreding van de Republiek Bulgarije en van Roemenië tot de Europese Unie

####Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds, teneinde rekening te houden met de toetreding van de Republiek Bulgarije en van Roemenië tot de Europese Unie

Wordt voorlopig toegepast per 01-01-2007 

Het Koninkrijk België, De Republiek Bulgarije, De Tsjechische Republiek, Het Koninkrijk Denemarken, De Bondsrepubliek Duitsland, De Republiek Estland, Ierland, De Helleense Republiek, Het Koninkrijk Spanje, De Franse Republiek, De Italiaanse Republiek, De Republiek Cyprus, De Republiek Letland, De Republiek Litouwen, Het Groothertogdom Luxemburg, De Republiek Hongarije, Malta, Het Koninkrijk der Nederlanden, De Republiek Oostenrijk, De Republiek Polen, De Portugese Republiek, Roemenië, De Republiek Slovenië, De Slowaakse Republiek, De Republiek Finland, Het Koninkrijk Zweden, Het Verenigd Koninkrijk van Groot-Brittannië en Noord-Ierland, (hierna „lidstaten van de Europese Gemeenschap” genoemd), vertegenwoordigd door de Raad van de Europese Unie, en De Europese Gemeenschap, (hierna „de Gemeenschap” genoemd), vertegenwoordigd door de Raad van de Europese Unie en de Commissie, enerzijds, en Het Koninkrijk Marokko, (hierna „Marokko” genoemd), anderzijds Overwegende hetgeen volgt: 

1. De [Euro-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md), hierna „Euro-mediterrane overeenkomst” genoemd, is op 26 februari 1996 te Brussel ondertekend en op 1 maart 2000 in werking getreden.  

2. Het [Verdrag betreffende de toetreding van de Republiek Bulgarije en van Roemenië tot de Europese Unie](../../../../../../../../../../../../verdrag/verdrag/tussen/het/koninkrijk/belgië/de/tsjechische/republiek/het/etc/BWBV0001819/README.md) (hierna „toetredingsverdrag” genoemd) is op 25 april 2005 in Luxemburg ondertekend en op 1 januari 2007 in werking getreden.  

3. Overeenkomstig artikel 6, lid 2, van de toetredingsakte wordt de toetreding van de nieuwe lidstaten tot de [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) geregeld door sluiting van een protocol bij die overeenkomst.  

4. Marokko heeft besloten de in de overeenkomst vastgelegde tariefafbraak voor bepaalde producten versneld door te voeren. De overeenkomst moet dus worden aangepast aan de reeds verlaagde tarieven. Aangezien Marokko heeft laten weten dat de tariefafbraak in de toekomst ook kan worden versneld, zou hiervoor een bijzonder mechanisme moeten worden ingesteld. De versnelde tariefafbraak vormt geen wijziging van de aard van de bepalingen van de overeenkomst, maar maakt het juist mogelijk de doelstellingen van de overeenkomst versneld te verwezenlijken; daarom zou het Associatiecomité deze wijzigingen moeten formaliseren.  

5. Het in [artikel 23, lid 2, van de Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) bedoelde overleg heeft plaatsgevonden teneinde rekening te kunnen houden met de wederzijdse belangen van de Gemeenschap en Marokko,     Zijn het volgende overeengekomen:    

### Artikel  1  
Wordt voorlopig toegepast per 01-01-2007 

De Republiek Bulgarije en Roemenië worden partij bij de [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Koninkrijk Marokko, anderzijds, en dienen, op dezelfde wijze als de andere lidstaten van de Gemeenschap, de teksten van de overeenkomst alsmede de gemeenschappelijke verklaringen, verklaringen en briefwisselingen respectievelijk goed te keuren en er nota van te nemen. 

### HOOFDSTUK  I  

####WIJZIGINGEN VAN DE TEKST VAN DE [EURO-MEDITERRANE OVEREENKOMST](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) EN DE BIJLAGEN EN PROTOCOLLEN DAARBIJ 

Wordt voorlopig toegepast per 01-01-2007 

### Artikel  2  

####Oorsprongsregels

Wordt voorlopig toegepast per 01-01-2007 

Wijzigt de Euro-Mediterrane Overeenkomst waarbij een associatie tot stand wordt gebracht tussen de Europese Gemeenschappen en hun Lid-Staten, enerzijds, en het Koninkrijk Marokko; Brussel, 26 februari 1996. 

### Artikel  3  

####Versnelde tariefafbraak

Wordt voorlopig toegepast per 01-01-2007 

De in de aanhangsels I en II vermelde producten van oorsprong uit de Gemeenschap worden definitief geschrapt uit bijlage 4 bij de Euro-mediterrane overeenkomst. De in aanhangsel I vermelde producten worden vrijgesteld van douanerechten en heffingen van gelijke werking. Voor de lijst van producten in aanhangsel II worden de douanerechten en heffingen van gelijke werking bij invoer in Marokko van producten van oorsprong uit de Gemeenschap afgebouwd volgens het tijdschema zoals vermeld in het aanhangsel; uiterlijk 1 maart 2010 moeten ze zijn afgeschaft. Als Marokko opnieuw overgaat tot versnelde tariefafbraak anders dan beschreven in [artikel 11 van de Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md), worden de voorwaarden daarvoor, de lijst van producten en het tijdschema vastgesteld door het Associatiecomité. 

### HOOFDSTUK  II  

####OVERGANGSBEPALINGEN

Wordt voorlopig toegepast per 01-01-2007 

### Artikel  4  

####Bewijs van oorsprong en administratieve samenwerking

Wordt voorlopig toegepast per 01-01-2007 

1.  Bewijzen van oorsprong die op de juiste wijze door Marokko of een van de nieuwe lidstaten zijn afgegeven in het kader van preferentiële overeenkomsten of autonome regelingen die deze landen onderling toepassen, worden in de betrokken landen aanvaard, mits: 

a. de verkrijging van de oorsprong met zich meebrengt dat een preferentieel tarief wordt toegepast overeenkomstig de in de [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) of in het stelsel van algemene preferenties van de Gemeenschap opgenomen preferentiële tariefmaatregelen;  

b. het bewijs van oorsprong en de vervoersdocumenten uiterlijk op de dag vóór de datum van toetreding zijn afgegeven;  

c. het bewijs van oorsprong binnen vier maanden na de datum van toetreding bij de douaneautoriteiten wordt ingediend.   Indien goederen vóór de datum van toetreding ten invoer zijn aangegeven in Marokko of een van de nieuwe lidstaten op grond van op dat tijdstip tussen Marokko en die nieuwe lidstaat geldende preferentiële overeenkomsten of autonome regelingen, kunnen achteraf op grond van die overeenkomsten of regelingen afgegeven bewijzen van oorsprong ook worden aanvaard, mits het bewijs binnen vier maanden na de datum van toetreding aan de douaneautoriteiten wordt overgelegd.   
2.  Marokko en de nieuwe lidstaten mogen vergunningen waarmee de status van „toegelaten exporteur” is verleend in het kader van preferentiële overeenkomsten of autonome regelingen die zij onderling toepassen, blijven gebruiken, mits: 

a. een dergelijke bepaling ook is opgenomen in de door Marokko vóór de datum van toetreding met de Gemeenschap gesloten overeenkomst;  

b. de toegelaten exporteurs de regels van oorsprong uit hoofde van die overeenkomst toepassen.   Deze vergunningen moeten uiterlijk één jaar na de datum van toetreding worden vervangen door nieuwe vergunningen die volgens de voorwaarden van de overeenkomst zijn afgegeven.   
3.  Verzoeken om controle achteraf van bewijzen van oorsprong die zijn afgegeven op grond van preferentiële overeenkomsten of autonome regelingen tussen Marokko en de nieuwe lidstaten kunnen door de bevoegde douaneautoriteiten van Marokko en de nieuwe lidstaten worden ingediend en worden door die autoriteiten aanvaard gedurende een periode van drie jaar na de afgifte van het betrokken bewijs van oorsprong.  

### Artikel  5  

####Goederen in doorvoer

Wordt voorlopig toegepast per 01-01-2007 

1.  De [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) kan worden toegepast op goederen die uit Marokko naar een van de nieuwe lidstaten of uit een van de nieuwe lidstaten naar Marokko worden uitgevoerd, die voldoen aan de bepalingen van [protocol 4](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md) en die op de datum van toetreding onderweg zijn of in tijdelijke opslag zijn in een douane-entrepot of een vrije zone in Marokko of in die nieuwe lidstaat.   
2.  In dergelijke gevallen kan preferentiële behandeling worden verleend, mits binnen vier maanden na de datum van toetreding bij de douaneautoriteiten van het land van invoer een bewijs van oorsprong wordt ingediend dat achteraf is afgegeven door de douaneautoriteiten van het land van uitvoer.  

### HOOFDSTUK  III  

####ALGEMENE BEPALINGEN EN SLOTBEPALINGEN 

Wordt voorlopig toegepast per 01-01-2007 

### Artikel  6  
Wordt voorlopig toegepast per 01-01-2007 

Bij dit protocol wordt overeengekomen dat naar aanleiding van de uitbreiding van de Gemeenschap geen claims, verzoeken of beroepen kunnen worden ingediend of concessies kunnen worden gewijzigd of ingetrokken uit hoofde van [artikel XXIV, lid 6](../../../../../../../../../../../../verdrag/agreement/establishing/the/world/trade/organization/BWBV0001160/README.md), en [artikel XXVIII van de GATT 1994](../../../../../../../../../../../../verdrag/agreement/establishing/the/world/trade/organization/BWBV0001160/README.md). 

### Artikel  7  
Wordt voorlopig toegepast per 01-01-2007 

Dit protocol is een integrerend onderdeel van de [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md). De aanhangsels bij dit protocol zijn een integrerend onderdeel van dit protocol. 

### Artikel  8  
Wordt voorlopig toegepast per 01-01-2007 

1.  Dit protocol wordt door de Gemeenschap, door de Raad van de Europese Unie namens de lidstaten en door het Koninkrijk Marokko volgens hun eigen procedures goedgekeurd.   
2.  De akten van goedkeuring worden neergelegd bij het secretariaat-generaal van de Raad van de Europese Unie.  

### Artikel  9  
Wordt voorlopig toegepast per 01-01-2007 

1.  Dit protocol treedt in werking op de eerste dag van de eerste maand volgende op de datum waarop de laatste akte van goedkeuring is neergelegd.   
2.  Dit protocol is voorlopig van toepassing met ingang van 1 januari 2007.  

### Artikel  10  
Wordt voorlopig toegepast per 01-01-2007 

Dit protocol is opgesteld in tweevoud in elk van de officiële talen van de overeenkomstsluitende partijen, zijnde alle teksten gelijkelijk authentiek. 

### Artikel  11  
Wordt voorlopig toegepast per 01-01-2007 

De tekst van de [Euro-mediterrane overeenkomst](../../../../../../../../../../../../verdrag/euro-mediterrane/overeenkomst/waarbij/een/associatie/tot/stand/wordt/etc/BWBV0001337/README.md), met inbegrip van de bijlagen en protocollen die ervan een integrerend onderdeel zijn, alsmede de slotakte en de daaraan gehechte verklaringen, worden opgesteld in de Bulgaarse en de Roemeense taal, en deze teksten zijn evenzeer authentiek als de oorspronkelijke teksten. De Associatieraad keurt de Bulgaarse en Roemeense taalversies van deze teksten goed. 

GEDAAN te Luxemburg, de dertiende oktober tweeduizend acht.  


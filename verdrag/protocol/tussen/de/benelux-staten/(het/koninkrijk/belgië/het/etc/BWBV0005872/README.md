<meta http-equiv='Content-Type' content='text/html; charset=utf-8' />

##Protocol tussen de Benelux-Staten (het Koninkrijk België, het Groothertogdom Luxemburg, het Koninkrijk der Nederlanden) en Montenegro ter uitvoering van de Overeenkomst tussen de Europese Gemeenschap en de Republiek Montenegro betreffende de overname van personen die zonder vergunning op het grondgebied verblijven

####Protocol tussen de Benelux-Staten (het Koninkrijk België, het Groothertogdom Luxemburg, het Koninkrijk der Nederlanden) en Montenegro ter uitvoering van de Overeenkomst tussen de Europese Gemeenschap en de Republiek Montenegro betreffende de overname van personen die zonder vergunning op het grondgebied verblijven

de Benelux-staten (het Koninkrijk België, het Groothertogdom Luxemburg en het Koninkrijk der Nederlanden), en Montenegro, Hierna genoemd: „de Partijen”, Op grond van artikel 19 van de te Brussel op 18 september 2007 ondertekende Overeenkomst tussen de Europese Gemeenschap en de Republiek Montenegro betreffende de overname van personen die zonder vergunning op het grondgebied verblijven, Hierna genoemd: „de Overeenkomst”,   Zijn het volgende overeengekomen:     
### AFDELING  1  

####BEVOEGDE AUTORITEITEN EN GRENSOVERGANGEN

### Artikel  1  

####Bevoegde autoriteiten

1.  De voor de toepassing van de Overeenkomst bevoegde autoriteiten staan in Bijlage 1 bij dit Protocol vermeld.   
2.  De bevoegde autoriteiten communiceren per e-mail, per fax of via andere technische middelen.   
3.  De Partijen stellen elkaar rechtstreeks onverwijld en langs diplomatieke weg in kennis van iedere wijziging in de lijst van de in Bijlage 1 bij dit Protocol vermelde bevoegde autoriteiten.   

### Artikel  2  

####Grensovergangen

1.  De voor de toepassing van deze Overeenkomst te gebruiken grensovergangen staan in Bijlage 2 bij dit Protocol vermeld.   
2.  De bevoegde autoriteiten kunnen per geval overeenkomen gebruik te maken van andere grensovergangen voor de overname en doorgeleiding.   
3.  De Partijen stellen elkaar rechtstreeks onverwijld en langs diplomatieke weg in kennis van iedere wijziging in de lijst van de in Bijlage 2 bij dit Protocol vermelde grensovergangen.   

### AFDELING  2  

####OVERNAMEPROCEDURES

### Artikel  3  

####Procedure voor de overname van onderdanen van de Partijen

1.  De overname van onderdanen van de Partijen zal worden uitgevoerd overeenkomstig de artikelen 2, 4, 7 en 8 van de Overeenkomst.   
2.  Naast de documenten als vermeld in Bijlage 1 bij de Overeenkomst kan de Montenegrijnse nationaliteit eveneens worden aangetoond middels de volgende documenten: 

– een na 5 mei 2008 afgegeven reisdocument;  

– een na 5 mei 2008 afgegeven identiteitskaart.     
3.  Het antwoord op het overnameverzoek bevat de in Bijlage 3 bij dit Protocol vermelde gegevens.   
4.  Het antwoord op het overnameverzoek wordt ter kennis gebracht van de bevoegde autoriteiten van de verzoekende Partij. Een positief antwoord wordt tevens ter kennis gebracht van de diplomatieke of consulaire vertegenwoordiging van de aangezochte Partij, die onmiddellijk een reisdocument afgeeft overeenkomstig artikel 2, vierde lid, of artikel 4, vierde lid, van de Overeenkomst. Een door de over te nemen persoon ondertekende aanvraag is niet nodig.   
5.  Voorafgaand aan de overname stellen de bevoegde autoriteiten van de verzoekende Partij de bevoegde autoriteiten van de aangezochte Partij van de overdracht in kennis overeenkomstig artikel 11, eerste lid, van de Overeenkomst. Hiertoe wordt gebruik gemaakt van het formulier in Bijlage 4 bij dit Protocol.   

### Artikel  4  

####Procedure voor de overname van onderdanen van derde landen en staatloze personen

1.  De overname van onderdanen van derde landen en staatloze personen wordt uitgevoerd overeenkomstig de artikelen 3, 5, 7 en 9 van de Overeenkomst.   
2.  Het antwoord op het overnameverzoek bevat de in Bijlage 3 van dit Protocol vermelde gegevens.   
3.  Het antwoord op het overnameverzoek wordt ter kennis gebracht van de bevoegde autoriteiten van de verzoekende Partij. In het geval van een positief antwoord geven de bevoegde autoriteiten van de verzoekende Partij onmiddellijk een reisdocument af overeenkomstig artikel 3, vierde lid, of artikel 5, vierde lid, van de Overeenkomst. Een door de over te nemen persoon ondertekende aanvraag is niet benodigd.   
4.  Voorafgaand aan de overdracht stellen de bevoegde autoriteiten van de verzoekende Partij de bevoegde autoriteiten van de aangezochte Partij van de overdracht in kennis overeenkomstig artikel 11, eerste lid, van de Overeenkomst. Hiertoe wordt gebruik gemaakt van het formulier in Bijlage 4 bij dit Protocol.   

### AFDELING  3  

####DOORGELEIDINGSPROCEDURE

### Artikel  5  

####Procedure voor doorgeleiding van onderdanen van derde landen en staatloze personen

1.  De doorgeleiding van onderdanen van derde landen of staatloze personen wordt uitgevoerd overeenkomstig de artikelen 13 en 14 van de Overeenkomst.   
2.  Het doorgeleidingsverzoek voor onderdanen van derde landen of staatloze personen wordt bij voorkeur rechtstreeks per fax of via andere communicatiemiddelen verzonden aan de bevoegde autoriteiten van de aangezochte Partij, met inachtneming van de bepalingen in artikel 16 van de Overeenkomst.   
3.  Het doorgeleidingsverzoek wordt bij voorkeur binnen zeven kalenderdagen voorafgaand aan de doorgeleiding naar de aangezochte Partij verzonden. De aangezochte Partij antwoordt onverwijld en uiterlijk binnen vijf kalenderdagen.   
4.  Het antwoord op het doorgeleidingsverzoek bevat de in Bijlage 5 van dit Protocol vermelde gegevens.   

### AFDELING  4  

####BEGELEIDING

### Artikel  6  

####Definitie

Een begeleider is een door de verzoekende Partij aangewezen persoon belast met de begeleiding van de over te nemen of door te geleiden persoon.  

### Artikel  7  

####Begeleiding tijdens de doorgeleiding

1.  De verzoekende Partij geeft aan of de door te geleiden persoon begeleid zal worden. Dit dient in het doorgeleidingsverzoek te worden vermeld onder B (Doorgeleiding).   
2.  Onmiddellijk na ontvangst van een positief antwoord op het doorgeleidingsverzoek stelt de verzoekende Partij de aangezochte Partij in kennis van de voorna(a)m(en), achternaam en het type en nummer van het paspoort van de begeleider(s). Tevens worden de reisgegevens, het nummer van de begeleidingsvergunning en de instantie van afgifte van deze vergunning vermeld.   
3.  Indien de verzoekende Partij ondersteuning van de doorgeleiding door de autoriteiten van de aangezochte Partij noodzakelijk acht, wordt dit verzoek in het doorgeleidingsverzoek onder C (Opmerkingen) aangegeven.   
4.  In het antwoord op het doorgeleidingsverzoek bericht de aangezochte Partij of zij in de gevraagde ondersteuning kan voorzien.     

### Artikel  8  

####Verplichtingen van de begeleiders tijdens de overname of doorgeleiding

1.  De bevoegdheden van de begeleiders zijn beperkt tot zelfverdediging. Daarnaast kunnen de begeleiders, bij afwezigheid van terzake bevoegde ambtenaren van de aangezochte Partij of ter ondersteuning van deze ambtenaren, in reactie op een onmiddellijke en ernstige dreiging op redelijke en proportionele wijze optreden om te voorkomen dat de betrokkene vlucht, zichzelf of derden letsel toebrengt dan wel schade aan goederen veroorzaakt.   
2.  Begeleiders houden zich te allen tijde aan de wetgeving van de aangezochte Partij.   
3.  Begeleiders voeren hun taak ongewapend en in burgerkledij uit. Zij dienen in het bezit te zijn van een begeleidingsvergunning, een machtiging tot overname of doorgeleiding en een identiteitsbewijs.   
4.  De autoriteiten van de aangezochte Partij verlenen de begeleiders bij de uitoefening van hun taken in het kader van de Overeenkomst dezelfde bescherming en bijstand als de eigen ter zake bevoegde ambtenaren.   

### AFDELING  5  

####KOSTEN

### Artikel  9  

####Kosten

1.  De toewijzing van alle kosten verbonden aan het proces van overname en doorgeleiding is vastgesteld in artikel 15 van de Overeenkomst.   
2.  De verzoekende Partij vergoedt de aangezochte Partij alle kosten die samenhangen met de verzochte en door de aangezochte Partij verleende bijstand tijdens de doorgeleiding.   
3.  Alle met een abusievelijke overname samenhangende vervoers- en begeleidingskosten worden overeenkomstig artikel 12 van de Overeenkomst gedragen door de verzoekende Partij.   
4.  Alle door de aangezochte Partij gemaakte kosten worden door de verzoekende Partij vergoed door middel van een bankgiro binnen zestig dagen te rekenen van de dag van overhandiging van de factuur.   

### AFDELING  6  

####TENUITVOERLEGGING EN TOEPASSING

### Artikel  10  

####Commissie van deskundigen

1.  De Partijen werken samen bij kwesties omtrent de toepassing van de Overeenkomst en dit Protocol.   
2.  Hiertoe kan een commissie van deskundigen worden ingesteld, bestaande uit vertegenwoordigers van de bevoegde autoriteiten van de Partijen.   
3.  Indien nodig komt de commissie op verzoek van één van de Partijen bijeen.   
4.  Geschillen waarover de commissie van deskundigen geen overeenstemming kan bereiken, worden langs diplomatieke weg beslecht.   

### Artikel  11  

####Taal

Partijen communiceren met elkaar in de Engelse taal.  

### AFDELING  7  

####SLOTBEPALINGEN

### Artikel  12  

####Bijlagen

De Bijlagen 1 tot en met 5 maken een integrerend deel uit van dit Protocol.  

### Artikel  13  

####Wijzigingen

1.  Dit Protocol en zijn Bijlagen kunnen in onderlinge overeenstemming tussen de Partijen worden gewijzigd.   
2.  Wijzigingen van het Protocol treden in werking in overeenstemming met de procedure vervat in artikel 16, eerste en tweede lid.   
3.  Wijzigingen van de Bijlagen treden in werking op een door de partijen te bepalen datum.   

### Artikel  14  

####Territoriale toepassing

Dit Protocol is van toepassing op het grondgebied van Montenegro, het grondgebied van het Koninkrijk België, het grondgebied van het Groothertogdom Luxemburg en het grondgebied van het Koninkrijk der Nederlanden voor zover het Verdrag betreffende de werking van de Europese Unie op dit grondgebied van toepassing is.  

### Artikel  15  

####Depositaris

Het Koninkrijk België is depositaris van dit Protocol. De depositaris doet alle Partijen een voor eensluidend gewaarmerkt afschrift daarvan toekomen.  

### Artikel  16  

####Inwerkingtreding en opzegging

1.  De Partijen stellen elkaar en de depositaris in kennis van de voltooiing van de benodigde nationale wettelijke procedures voor de inwerkintreding van het Protocol.   
2.  Dit Protocol treedt overeenkomstig artikel 19, tweede lid, van de Overeenkomst in werking op de eerste dag van de tweede maand na kennisgeving door de depositaris aan het Gemengd Comité overname dat de daarvoor noodzakelijke interne procedures door iedere Partij zijn voltooid. Een afschrift van deze kennisgeving wordt door de depositaris aan iedere Partij verstrekt.   
3.  De toepassing van dit Protocol wordt gelijktijdig met de opzegging van de Overeenkomst beëindigd.   

GEDAAN te Brussel, op 4 juli 2012, in de Engelse, de Franse, de Nederlandse en de Montenegrijnse taal, zijnde alle teksten gelijkelijk authentiek. In geval van verschillen in interpretatie is de Engelse tekst doorslaggevend.  

### Bijlage  1  

####Bevoegde Autoriteiten

### 1  

####Bevoegde autoriteiten

*Voor Montenegro:*   *Overnameverzoeken dienen te worden verzonden naar:*  Ministry of Interior and Public Administration Administrative Internal Affairs Section Department for Foreigners, Migration, Visas and Readmission Bulevar Svetog Petra Cetinjskog 22 81000 Podgorica Montenegro Telefoon: + 382 20 225 341 Fax: + 382 20 203 275 E-mail: mupreadmisija@t-com.me  *Doorgeleidingsverzoeken dienen te worden verzonden naar:*  Police Directorate Border Police Section Department for Foreigners and Suppression of Illegal Migration Bulevar Svetog Petra Cetinjskog 22 81000 Podgorica Montenegro Telefoon: + 382 20 202 896 Fax: + 382 20 241 755 (Department for Foreigners and Suppression of Illegal Migration) Fax: + 382 20 246 526 (Operation and Communication Centre of the Police Directorate) E-mail: odsjekkpdg@t-com.me  *Voor het Koninkrijk België:*   *Overnameverzoeken dienen te worden verzonden naar:*  Federale Overheidsdienst Binnenlandse Zaken Directoraat-Generaal Dienst Vreemdelingenzaken Bureau C WTC II Antwerpsesteenweg 59 B 1000 Brussel België Telefoon: +32 2 793 83 34 /+32 2 793 83 37 Fax: +32 2 274 66 11/12/13 E-mail: Bur_C01@dofi.fgov.be  *Antwoorden op de overnameverzoeken dienen te worden verzonden naar:*  Federale Overheidsdienst Binnenlandse Zaken Directoraat-Generaal Dienst Vreemdelingenzaken Bureau CID WTC II Antwerpsesteenweg 59B 1000 Brussel België Telefoon: +32 2 793 83 80 Fax: +32 2 274 66 17 E-mail: Bur_CID01@dofi.fgov.be  *Voor het Groothertogdom Luxemburg:*  Ministerie van Buitenlandse Zaken Directoraat Immigratie avenue Monterey 12-16 Postbus 752 L-2017 Luxemburg Luxemburg Telefoon: +352 247-84040 / +352 247-84565 Fax: +352 247-88347 / +352 22 16 08 E-mail: immigration.readmission@mae.etat.lu  *Voor het Koninkrijk der Nederlanden:*  Ministerie van Binnenlandse Zaken en Koninkrijksrelaties Dienst Terugkeer en Vertrek Afdeling Laissez Passer Generaal Eisenhowerplein112288 AG Rijswijk Nederland Telefoon: + 31 70 779 5469 Fax: + 31 70 779 4414 E-mail: dtvafdelinglp@dtv.minbzk.nl  

### 2  

####Bevoegde autoriteiten voor het verrichten van ondervragingen en het afgeven van reisdocumenten

*Voor Montenegro:*  Ambassade van Montenegro Rue du Trône 117-119 1050 Brussel België Telefoon: +32 2 705 28 51 Fax: +32 2 726 01 55 E-mail: ambassadedumontenegro@skynet.be  *Voor het Koninkrijk België*  Ambassade van het Koninkrijk België in Belgrado Krunska 18 11000 Belgrado Republiek Servië Telefoon: +381 11 3230 018 Fax: +381 11 3244 394 E-mail: belgrade@diplobel.fed.be  *Voor het Groothertogdom Luxemburg*  Ambassade van het Koninkrijk België in Belgrado Krunska 18 Belgrado 11000 Republiek Servië Telefoon: +381 11 3230 018 Fax: +381 11 3244 394 E-mail: belgrade@diplobel.fed.be  *Voor het Koninkrijk der Nederlanden*  Ambassade van het Koninkrijk der Nederlanden te Belgrado Simina 29 Belgrado 11000 Republiek Servië Telefoon: +381 11 202 3900 Fax: +381 11 202 3999 E-mail: bel@minbuza.nl  

### Bijlage  2  

####Grensovergangen

*Voor Montenegro*  Airport Podgorica, Podgorica  *Voor het Koninkrijk België*  Luchthaven Brussel Nationaal, Brussel  *Voor het Groothertogdom Luxemburg*  Luchthaven Luxemburg, Luxemburg  *Voor het Koninkrijk der Nederlanden*  Luchthaven Schiphol, Amsterdam   

### Bijlage  3  

| --- | --- |
|---|---|
| ......  |
| (Naam en adres van de bevoegde autoriteiten)  |
| --- | --- |
| Telefoon: ......  | Fax: ......  |
| Nr.: ......  |
| Datum: ......  |
| --- | --- |
| ......  |
| ......  |
| (Naam en adres van de bevoegde autoriteiten van de verzoekende Partij)  |
| --- |
| --- |
| BETREFT: *ANTWOORD OP HET OVERNAMEVERZOEK*  |
| --- | --- |
| Ref.: Uw verzoek nr. ......  | d.d.: ......  |
| --- | --- |
| Ingevolge uw overnameverzoek van  | ......  |
| --- | (voor- en achternaam)  |
| --- | --- |
| geboren op......  | te ......  |
| (geboortedag, -maand en -jaar)  | (geboorteplaats en -gemeente)  |
| --- | --- |
| is uit de procedure gebleken dat voor de genoemde persoon de overnameverplichting geldt:  |
| --- | --- |
| □ JA  | --- |
| De persoon wordt overgenomen overeenkomstig artikel ...... van de Overeenkomst, en om deze reden, teneinde hem in staat te stellen terug te keren naar ......,  |
| wordt hem zo nodig een reisdocument verstrekt.  |
| --- |
| □ NEE  |
| De volgende motivatie wordt voorgelegd:  |
| ......  |
| ......  |
| --- |
| (de gegevens vermelden, waaruit blijkt dat voor deze persoon de overnameverplichting conform de Overeenkomst en het Protocol niet geldt)  |
| --- |
| Het antwoord is eveneens van toepassing op volgende familieleden die in het overnameverzoek staan vermeld:  |
| ......  |
| ......  |
| --- |
| --- |
| --- |
| (Hier stempel aanbrengen)  | --- |
| --- | --- |
| ......  |
| (Handtekening van de vertegenwoordiger van de bevoegde autoriteiten)  |

### Bijlage  4  

| --- | --- | --- | --- |
|---|---|---|---|
| ......  |
| (Naam en adres van de bevoegde autoriteiten)  |
| --- |
| Telefoon: ......  | Fax: ......  |
| Nr.: ......  | --- | --- |
| Datum: ......  | --- | --- |
| --- |
| ......  |
| ......  |
| (Naam en adres van de bevoegde autoriteiten die de terugkerende persoon overnemen)  |
| --- |
| --- |
| BETREFT: *MEDEDELING INZAKE DE OVERDRACHT*  |
| --- |
|  *I*   |
| --- |
| Wij stellen u ervan in kennis dat op ...... via de internationale grensovergang van ...... de perso(o)n(en) zal/zullen worden teruggeleid, voor wie de volgende gegevens worden verstrekt:  |
| --- |
| Nr.  | Voor- en achternaam  | geboortedatum en -plaats en -gemeente  | ref. nr. en antwoord op het verzoek  |
| ......  | ......  | ......  | ......  |
| ......  | ......  | ......  | ......  |
| ......  | ......  | ......  | ......  |
| --- | --- | --- | --- |
|  *II*   |
| --- | --- | --- | --- |
| Gegevens aangaande personen die wegens ziekte, een handicap of ouderdom speciale hulp, zorg of verpleging behoeven:  |
| --- | --- | --- | --- |
| Nr.  | Voor- en achternaam  | Reden  |
| ......  | ......  | ......  |
| ......  | ......  | ......  |
| ......  | ......  | ......  |
| --- | --- | --- | --- |
| --- | --- | --- | --- |
| --- | --- | --- | --- |
| (Hier stempel aanbrengen)  | --- |
| --- | --- | --- | --- |
| ......  |
| (Handtekening van de vertegenwoordiger van de bevoegde autoriteiten)  |

### Bijlage  5  

| --- | --- |
|---|---|
| ......  |
| ......  |
| (Naam en adres van de bevoegde autoriteiten)  |
| --- | --- |
| Telefoon: ......  | Fax: ......  |
| Nr.: ......  |
| Datum: ......  |
| --- | --- |
| ......  |
| ......  |
| (Naam en adres van de bevoegde autoriteiten van de verzoekende Partij)  |
| --- |
| --- |
| BETREFT: *ANTWOORD OP HET DOORGELEIDINGSVERZOEK*  |
| --- |
| Ref.: Uw verzoek nr. ......  | d.d.: ......  |
| --- | --- |
| Ingevolge uw verzoek om doorgeleiding van  | ......  |
| --- | (voor- en achternaam)  |
| --- | --- |
| geboren op ......  | te ......  |
| (geboortedag, -maand en -jaar)  | (geboorteplaats en -gemeente)  |
| --- | --- |
| is uit de procedure gebleken dat de doorgeleiding van de betrokkene conform artikel 13 en 14 van de Overeenkomst kan worden toegestaan.  |
| --- | --- |
| □ JA  |
| --- | --- |
| □ NEE  |
| --- | --- |
| De volgende motivatie wordt voorgelegd:  |
| ......  |
| ......  |
| ......  |
| --- | --- |
| Het antwoord is eveneens van toepassing op volgende familieleden die in het doorgeleidingsverzoek staan vermeld:  |
| ......  |
| ......  |
| ......  |
| --- | --- |
| Bijkomende opmerkingen:  |
| ......  |
| ......  |
| ......  |
| --- |
| --- |
| --- |
| (Hier stempel aanbrengen)  | --- |
| --- | --- |
| ......  |
| (Handtekening van de vertegenwoordiger van de bevoegde autoriteiten)  |


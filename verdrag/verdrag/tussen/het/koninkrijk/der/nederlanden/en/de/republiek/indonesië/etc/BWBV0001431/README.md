<meta http-equiv='Content-Type' content='text/html; charset=utf-8' />

##Verdrag tussen het Koninkrijk der Nederlanden en de Republiek Indonesië inzake de betaling van Nederlandse socialeverzekeringsuitkeringen in Indonesië

####Verdrag tussen het Koninkrijk der Nederlanden en de Republiek Indonesië inzake de betaling van Nederlandse socialeverzekeringsuitkeringen in Indonesië

Treedt in werking per 01-07-2014 Wordt voorlopig toegepast per 06-04-2000 

De Regering van het Koninkrijk der Nederlanden en de Regering van de Republiek Indonesië, hierna te noemen „Partijen", Wensende de betaling van Nederlandse socialeverzekeringsuitkeringen aan personen wonende in Indonesië mogelijk te maken, en de samenwerking tussen beide landen te regelen teneinde de rechtmatige uitvoering van de Nederlandse socialeverzekeringen te bevorderen, Onderkennende de wederzijdse voordelen voortkomend uit de samenwerking, voor de onderdanen van beide landen, Ingevolge de huidige wet- en regelgeving van beide Partijen, zijn het volgende overeengekomen:    

### Artikel  1  
Treedt in werking per 01-07-2014 Wordt voorlopig toegepast per 06-04-2000 

De betaling van Nederlandse wettelijke socialeverzekeringsuitkeringen omvat: 

a. de ziekte-uitkeringen;  

b. de arbeidsongeschiktheidsuitkeringen;  

c. de arbeidsongeschiktheidsuitkeringen van zelfstandigen;  

d. de algemene ouderdomspensioenen;  

e. de algemene nabestaandenuitkeringen;  

f. de algemene kinderbijslagen.   

### Artikel  2  
Treedt in werking per 01-07-2014 Wordt voorlopig toegepast per 06-04-2000 

Dit Verdrag is van toepassing op uitkeringsgerechtigden en hun gezinsleden voor zover zij wonen of verblijven in Indonesië. 

### Artikel  3  
Treedt in werking per 01-07-2014 Wordt voorlopig toegepast per 06-04-2000 

Onder uitkeringsgerechtigde wordt verstaan iedere persoon die recht heeft op een uitkering of pensioen ingevolge de Nederlandse wetgeving aangaande de in artikel 1 van dit Verdrag genoemde socialeverzekeringsuitkeringen.  

### Artikel  4  
Treedt in werking per 01-07-2014 Wordt voorlopig toegepast per 06-04-2000 

Elke bepaling van de Nederlandse wetgeving die de betaling van een uitkering beperkt uitsluitend op grond van het feit dat de uitkeringsgerechtigde of zijn gezinslid woont buiten of zich niet bevindt op het grondgebied van Nederland, is niet van toepassing op uitkeringsgerechtigden of hun gezinsleden die leven of wonen in Indonesië. 

### Artikel  5  
Treedt in werking per 01-07-2014 Wordt voorlopig toegepast per 06-04-2000 

1.   De bevoegde autoriteit in Indonesië is de Coördinerend Minister van Welzijn en Verlichting van Armoede die de andere bevoegde instituties coördineert waaronder de belastingautoriteiten, bevolkingsregisters, huwelijksregisters, arbeidsbureaus, instellingen die beschikken over medische informatie van uitkeringsgerechtigden, en scholen.   
2.   De bevoegde autoriteit in Nederland is de Minister van Sociale Zaken en Werkgelegenheid, en de bevoegde instituties zijn elke institutie die verantwoordelijk is voor de uitvoering van de wetgeving ter zake van de in artikel 1 van dit Verdrag genoemde Nederlandse sociale-verzekeringsuitkeringen.  

### Artikel  6  
Treedt in werking per 01-07-2014 Wordt voorlopig toegepast per 06-04-2000 

Om het recht op uitkering en de rechtmatigheid van betalingen krachtens de Nederlandse socialeverzekeringswetten vast te stellen dient de uitkerings-gerechtigde een identiteitsbewijs te overleggen dat door de Indonesische bevoegde autoriteit is uitgegeven. 

### Artikel  7  
Treedt in werking per 01-07-2014 Wordt voorlopig toegepast per 06-04-2000 

1.   De Nederlandse bevoegde instituties kunnen de Indonesische bevoegde autoriteit verzoeken om de identiteit te verifiëren van de uitkeringsgerechtigde of zijn gezinsleden, en informatie te verschaffen over adres, werk, onderwijs, inkomen, gezinssituatie, arbeidsgeschiktheid of medische toestand van de aanvrager of de uitkeringsgerechtigde en, indien aanwezig, van zijn gezinsleden, alsmede andere relevante documenten voor de behandeling van de aanvraag of de verdere betaling van de uitkeringen.   
2.   De Nederlandse bevoegde instituties of, op hun verzoek, de Nederlandse diplomatieke en consulaire vertegenwoordigers kunnen rechtstreeks in contact treden met de uitkeringsgerechtigden of hun vertegenwoordigers en de Indonesische bevoegde instituties teneinde het recht op uitkeringen en de rechtmatigheid van betalingen vast te stellen, mits zulke contacten worden gemeld aan de Indonesische bevoegde autoriteit.   

### Artikel  8  
Treedt in werking per 01-07-2014 Wordt voorlopig toegepast per 06-04-2000 

De Indonesische bevoegde instituties voldoen aan het verzoek als bedoeld in artikel 7 door de identiteit van de uitkeringsgerechtigde te verifiëren en door toezending van afschriften van de geverifieerde documenten aan de Nederlandse bevoegde instituties. Alle uitgaven en kosten verbonden aan de verificatie van de identiteit en andere benodigde gegevens en medische onderzoeken zijn voor rekening van de Nederlandse bevoegde instituties. 

### Artikel  9  
Treedt in werking per 01-07-2014 Wordt voorlopig toegepast per 06-04-2000 

1.   De Nederlandse bevoegde instituties gebruiken de geneeskundige rapporten en administratieve gegevens die door de Indonesische bevoegde autoriteit en instituties worden verstrekt voor de vaststelling van de mate van arbeidsongeschiktheid van de uitkeringsgerechtigde. De Nederlandse bevoegde instituties hebben het recht de aanvrager of de uitkeringsgerechtigde door een arts van hun keuze te doen onderzoeken of de betrokkene op te roepen om een medisch onderzoek te ondergaan in Nederland.   
2.   De betrokkene is verplicht gehoor te geven aan een oproep om een medisch onderzoek te ondergaan in Indonesië of in Nederland. Indien de betrokken persoon om medische redenen niet in staat is naar Nederland te reizen waarheen de Nederlandse bevoegde institutie hem of haar heeft opgeroepen, informeert de betrokkene die institutie onmiddellijk onder overlegging van een medische verklaring die is afgegeven door een arts die daartoe is aangewezen door de Nederlandse bevoegde institutie. Deze verklaring bevat de medische redenen van zijn of haar ongeschiktheid tot reizen en de verwachte duur van deze ongeschiktheid.   
3.   De kosten van het onderzoek inclusief de uitgaven voor reis en verblijf in Nederland, worden gedragen door de Nederlandse bevoegde institutie.  

### Artikel  10  
Treedt in werking per 01-07-2014 Wordt voorlopig toegepast per 06-04-2000 

1.   Elke voor tenuitvoerlegging vatbare rechterlijke uitspraak of besluit van de Nederlandse bevoegde instituties of autoriteiten inzake de terugvordering van onverschuldigde betalingen van socialeverzekeringsuitkeringen, dienen door de Indonesische bevoegde autoriteiten te worden erkend.   
2.   De erkenning kan worden geweigerd indien zij in strijd is met de openbare orde van Indonesië waar de uitspraak of het besluit moet worden tenuitvoergelegd.   

### Artikel  11  
Treedt in werking per 01-07-2014 Wordt voorlopig toegepast per 06-04-2000 

1.   De Nederlandse bevoegde instituties kunnen de uitkering weigeren te betalen, schorsen of intrekken, indien naar hun oordeel de aanvrager of de uitkeringsgerechtigde verzuimt aan de verplichtingen te voldoen om relevante informatie te verstrekken en onderzoek te ondergaan waarin dit Verdrag voorziet.   
2.   De Nederlandse bevoegde instituties kunnen de uitkering weigeren te betalen of schorsen indien de aanvrager of de uitkeringsgerechtigde of de Indonesische institutie de gevraagde informatie niet verstrekt binnen zes weken, gerekend vanaf de datum van het verzoek.  

### Artikel  12  
Treedt in werking per 01-07-2014 Wordt voorlopig toegepast per 06-04-2000 

De Regering van Indonesië is niet aansprakelijk voor de niet-betaling van Nederlandse socialeverzekeringsuitkeringen waarin dit Verdrag voorziet. 

### Artikel  13  
Treedt in werking per 01-07-2014 Wordt voorlopig toegepast per 06-04-2000 

Elk geschil tussen Partijen over de interpretatie van dit Verdrag zal door Partijen in minnelijk overleg worden opgelost. 

### Artikel  14  
Treedt in werking per 01-07-2014 Wordt voorlopig toegepast per 06-04-2000 

Elke Partij kan schriftelijk verzoeken om aanpassing of wijziging van enig onderdeel van dit Verdrag. Elke aanpassing of wijziging die door de Partijen is overeengekomen, treedt in werking op de datum zoals bepaald door Partijen. 

### Artikel  15  
Treedt in werking per 01-07-2014 Wordt voorlopig toegepast per 06-04-2000 

Dit Verdrag wordt voorlopig toegepast met ingang van de dertigste dag na de datum van ondertekening, en treedt in werking op de eerste dag van de derde maand na de datum van de laatste kennisgeving inzake de voltooiing van de respectieve constitutionele en wettelijke vereisten voor de inwerkingtreding van dit Verdrag, met dien verstande dat artikel 4 met terugwerkende kracht in werking treedt tot en met 1 januari 2000. 

### Artikel  16  
Treedt in werking per 01-07-2014 Wordt voorlopig toegepast per 06-04-2000 

Dit Verdrag blijft van kracht voor onbepaalde tijd, tenzij een Partij het op enig moment opzegt. In geval van opzegging blijft dit Verdrag van kracht tot het einde van het kalenderjaar volgend op het jaar waarin de opzegging is gedaan. 

TEN BLIJKE WAARVAN de ondergetekenden, daartoe behoorlijk gemachtigd door hun respectieve Regeringen, dit Verdrag hebben ondertekend.  GEDAAN in tweevoud te Jakarta, op maandag 6 maart 2000, in de Nederlandse, Indonesische en Engelse taal, zijnde alle teksten gelijkelijk authentiek. Bij geschillen over de interpretatie van dit Verdrag, is de Engelse tekst bepalend.  *Voor de Regering van het Koninkrijk der Nederlanden*  (w.g.) J. F. HOOGERVORST Drs. J. F. Hoogervorst Staatssecretaris van Sociale Zaken en Werkgelegenheid  *Voor de Regering van de Republiek Indonesië*  (w.g.) BASRI HASANUDDIN Prof. Dr. Basri Hasanuddin MA Coördinerend Minister van Welzijn en Verlichting van Armoede  


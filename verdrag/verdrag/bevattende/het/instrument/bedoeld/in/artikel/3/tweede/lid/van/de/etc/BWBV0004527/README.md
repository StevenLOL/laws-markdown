<meta http-equiv='Content-Type' content='text/html; charset=utf-8' />

##Verdrag bevattende het instrument bedoeld in artikel 3, tweede lid, van de overeenkomst betreffende wederzijdse rechtshulp in strafzaken tussen de Verenigde Staten van Amerika en de Europese Unie, ondertekend te Washington op 25 juni 2003, inzake de toepassing van het Verdrag tussen het Koninkrijk der Nederlanden en de Verenigde Staten van Amerika aangaande wederzijdse rechtshulp in strafzaken, ondertekend te 's-Gravenhage op 12 juni 1981

####Verdrag bevattende het instrument bedoeld in artikel 3, tweede lid, van de overeenkomst betreffende wederzijdse rechtshulp in strafzaken tussen de Verenigde Staten van Amerika en de Europese Unie, ondertekend te Washington op 25 juni 2003, inzake de toepassing van het verdrag tussen het Koninkrijk der Nederlanden en de Verenigde Staten van Amerika aangaande wederzijdse rechtshulp in strafzaken, ondertekend te 's-Gravenhage op 12 juni 1981

De Regering van het Koninkrijk der Nederlanden en de Regering van de Verenigde Staten van Amerika,   zijn het volgende overeengekomen:    

### Artikel  1  

Zoals voorzien in [artikel 3, tweede lid, van de Overeenkomst betreffende wederzijdse rechtshulp in strafzaken tussen de Europese Unie en de Verenigde Staten van Amerika](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), ondertekend te Washington op 25 juni 2003 (hierna te noemen „de VS-EU-Overeenkomst betreffende wederzijdse rechtshulp), bevestigen de Regeringen van het Koninkrijk der Nederlanden en de Verenigde Staten van Amerika dat het bilaterale [verdrag tussen het Koninkrijk der Nederlanden en de Verenigde Staten van Amerika aangaande wederzijdse rechtshulp in strafzaken](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md), ondertekend te 's-Gravenhage op 12 juni 1981 (hierna te noemen het Rechtshulpverdrag van 1981) met betrekking tot de VS-EU-Overeenkomst betreffende wederzijdse rechtshulp in overeenstemming met het bepaalde in dit Instrument wordt toegepast onder de volgende voorwaarden: 

a. Ingevolge [artikel 4 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 9bis, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

b. Ingevolge [artikel 5 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 9ter, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

c. Ingevolge [artikel 6 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), worden de artikelen 9quater en 17, eerste lid, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

d. Ingevolge [artikel 7 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 14, tweede lid, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

e. Ingevolge [artikel 8 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 1, eerste lid, onder bis, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

f. Ingevolge [artikel 9 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 11bis, opgenomen in de bijlage bij dit Verdrag, toegepast in plaats van [artikel 11, tweede lid, van het Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md);  

g. Ingevolge [artikel 10 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md), wordt artikel 11, tweede lid, opgenomen in de bijlage bij dit Verdrag, toegepast ter aanvulling op de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md).    

### Artikel  2  

Ingevolge artikel 1 van dit Verdrag bevat de bijlage bij dit verdrag de tekst van de bepalingen van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md) en van de [VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md). Vanaf de inwerkingtreding van dit Verdrag is deze integrale tekst van toepassing.  

### Artikel  3  

Dit Verdrag is van toepassing in de Verenigde Staten van Amerika en op het grondgebied van het Koninkrijk der Nederlanden in Europa. De [VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) laat de toepassing van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md) op de Nederlandse Antillen en Aruba onverlet. Dit Verdrag is bijgevolg niet van toepassing op de Nederlandse Antillen en Aruba, tenzij de Europese Unie en de Verenigde Staten van Amerika door middel van de uitwisseling van diplomatieke nota's in overeenstemming met [artikel 16, eerste lid, onderdeel b, van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) overeenkomen dat de territoriale toepassing wordt uitgebreid tot de Nederlandse Antillen en Aruba. Deze toepassing kan worden beëindigd in overeenstemming met artikel 16, tweede lid, van de VS-EU-Overeenkomst betreffende wederzijdse rechtshulp.  

### Artikel  4  

Ingevolge [artikel 12 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) is dit Verdrag van toepassing op strafbare feiten die voorafgaand aan of na de inwerkingtreding ervan zijn gepleegd.  

### Artikel  5  

Dit Verdrag is niet van toepassing op verzoeken ingediend voorafgaand aan de inwerkingtreding ervan; in overeenstemming met [artikel 12 van de VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) zijn de artikelen 9 quater, 14, tweede lid, en 17, eerste lid, opgenomen in de bijlage van dit Verdrag, evenwel van toepassing op verzoeken ingediend voorafgaand aan de inwerkingtreding van dit Verdrag.  

### Artikel  6  

a.  Met het oog op de inwerkingtreding van dit Verdrag dienen het Koninkrijk der Nederlanden en de Verenigde Staten van Amerika hun onderscheiden interne procedures te hebben voltooid. De regeringen van het Koninkrijk der Nederlanden en de Verenigde Staten van Amerika zullen vervolgens de akten uitwisselen waaruit blijkt dat deze procedures zijn voltooid. Dit Verdrag treedt in werking op de datum waarop de [VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) in werking treedt.   
b.  In geval van beëindiging van de [VS-EU-Overeenkomst betreffende wederzijdse rechtshulp](../../../../../../../../../../../../../../../verdrag/overeenkomst/betreffende/wederzijdse/rechtshulp/in/strafzaken/tussen/de/etc/BWBV0004049/README.md) wordt dit Verdrag op hetzelfde tijdstip beëindigd en zal de oorspronkelijke tekst van het [Rechtshulpverdrag van 1981](../../../../../../../../../../../../../../../verdrag/verdrag/tussen/het/koninkrijk/der/nederlanden/en/de/verenigde/staten/van/etc/BWBV0001033/README.md) zes maanden na de kennisgeving van beëindiging weer worden toegepast.   

TEN BLIJKE WAARVAN de ondergetekenden, daartoe naar behoren gemachtigd door hun respectieve regeringen, dit Verdrag hebben ondertekend. GEDAAN te 's-Gravenhage, in tweevoud, op 29 september 2004, in de Nederlandse en de Engelse taal, zijnde beide teksten gelijkelijk authentiek.  *Voor de Regering van het Koninkrijk der Nederlanden*  B. R. BOT  *Voor de Regering van de Verenigde Staten van Amerika*  JOHN ASHCROFT  

### Bijlage  

Wijzigt het Verdrag tussen het Koninkrijk der Nederlanden en de Verenigde Staten van Amerika aangaande wederzijdse rechtshulp in strafzaken; 's-Gravenhage, 12 juni 1981.    

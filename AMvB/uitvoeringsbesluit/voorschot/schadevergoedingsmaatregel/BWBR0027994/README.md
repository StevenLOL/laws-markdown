<meta http-equiv='Content-Type' content='text/html; charset=utf-8' />

##Besluit van 24 juli 2010, houdende vaststelling van het Uitvoeringsbesluit voorschot schadevergoedingsmaatregel

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 19 april 2010, nr. 5650324/10/6;

Gelet op [artikel 36f, zesde lid, van het Wetboek van Strafrecht](../../../../../wet/wet/van/3/maart/1881/BWBR0001854/README.md);

De Raad van State gehoord (advies van 11 juni 2010, nr. W03.10.0501/II);

Gezien het nader rapport van Onze Minister van Justitie van 15 juli 2010, nr. 5661305/10/6;
Hebben goedgevonden en verstaan:    

### Artikel  1  

1.  Overeenkomstig [artikel 36f, zesde lid, van het Wetboek van Strafrecht](../../../../../wet/wet/van/3/maart/1881/BWBR0001854/README.md) keert Onze Minister van Justitie het resterende bedrag van de maatregel, bedoeld in dat artikellid, uit aan het slachtoffer dat geen rechtspersoon is of diens nabestaanden.   
2.  Het eerste lid vindt alleen toepassing indien de maatregel is opgelegd naar aanleiding van een veroordeling terzake van een van de misdrijven als omschreven in de [artikelen 141](../../../../../wet/wet/van/3/maart/1881/BWBR0001854/README.md), [239 tot en met 253](../../../../../wet/wet/van/3/maart/1881/BWBR0001854/README.md), [273f](../../../../../wet/wet/van/3/maart/1881/BWBR0001854/README.md), [287 tot en met 291](../../../../../wet/wet/van/3/maart/1881/BWBR0001854/README.md), [300 tot en met 303](../../../../../wet/wet/van/3/maart/1881/BWBR0001854/README.md), [312](../../../../../wet/wet/van/3/maart/1881/BWBR0001854/README.md) en [317 van het Wetboek van Strafrecht](../../../../../wet/wet/van/3/maart/1881/BWBR0001854/README.md).  

### Artikel  2  

Ten aanzien van het uit te keren bedrag, bedoeld in artikel 1, eerste lid, geldt een maximum van € 5000. Dit maximum geldt niet in de gevallen, waarin het bedrag wordt uitgekeerd na een veroordeling terzake van een van de misdrijven als omschreven in de [artikelen 141](../../../../../wet/wet/van/3/maart/1881/BWBR0001854/README.md), [239 tot en met 253](../../../../../wet/wet/van/3/maart/1881/BWBR0001854/README.md), [273f](../../../../../wet/wet/van/3/maart/1881/BWBR0001854/README.md), [287 tot en met 291](../../../../../wet/wet/van/3/maart/1881/BWBR0001854/README.md), [300 tot en met 303](../../../../../wet/wet/van/3/maart/1881/BWBR0001854/README.md), [312](../../../../../wet/wet/van/3/maart/1881/BWBR0001854/README.md) en [317 van het Wetboek van Strafrecht](../../../../../wet/wet/van/3/maart/1881/BWBR0001854/README.md). 

### Artikel  3  

Onze Minister van Justitie belast het Centraal Justitieel Incassobureau met het verrichten van de werkzaamheden die voortvloeien uit [artikel 36, zesde lid, van het Wetboek van Strafrecht](../../../../../wet/wet/van/3/maart/1881/BWBR0001854/README.md): het uitkeren van niet tijdig betaalde betalingsverplichtingen van de veroordeelde aan het slachtoffer en het verhaal op de veroordeelde. 

### Artikel  4  

Wijzigt het Besluit tenuitvoerlegging ontnemings- en schadevergoedingsmaatregelen. 

### Artikel  5  

1.  Dit besluit treedt in werking op een bij koninklijk besluit te bepalen tijdstip.   
2.  Artikel 1, tweede lid, vervalt vijf jaar na inwerkingtreding van dit besluit. In het eerste lid vervalt het cijfer 1. 

### Artikel  6  

Dit besluit wordt aangehaald als: Uitvoeringsbesluit voorschot schadevergoedingsmaatregel. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
24 juli 2010  
Beatrix  

De Minister van Justitie,  
E. M. H. Hirsch Ballin   

de *derde* augustus 2010 

De Minister van Justitie,  
E. M. H. Hirsch Ballin    

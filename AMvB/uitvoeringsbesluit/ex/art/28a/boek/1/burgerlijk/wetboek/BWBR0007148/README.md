<meta http-equiv='Content-Type' content='text/html; charset=utf-8' />

##Besluit van 21 december 1994, tot uitvoering van artikel 28a van Boek 1 van het Burgerlijk Wetboek

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Justitie, mede namens Onze Minister van Volksgezondheid, Welzijn en Sport, van 15 november 1994, Stafafdeling Wetgeving Privaatrecht, nr. 467129/94/6;

Gelet op artikel 28*a* van Boek 1 van het Burgerlijk Wetboek als vastgesteld bij de Wet van 14 oktober 1993 tot herziening van Titel 4 van Boek 1 van het Burgerlijk Wetboek en wijziging van enige andere bepalingen van Boek 1 van dat Wetboek, het [Wetboek van Burgerlijke Rechtsvordering](../../../../../../../../../../wet/wetboek/van/burgerlijke/rechtsvordering/BWBR0001827/README.md) en het [Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md);

De Raad van State gehoord (advies van 12 november 1994, nr. W03.94.0705);

Gezien het nader rapport van de Staatssecretaris van Justitie, mede namens Onze Minister van Volksgezondheid, Welzijn en Sport van 16 december 1994, Stafafdeling Wetgeving Privaatrecht, nr. 472601/94/6;
Hebben goedgevonden en verstaan:    

### Artikel  1  

Als deskundigen bedoeld in artikel 28*a*, eerste lid, van Boek 1 van het Burgerlijk Wetboek worden aangewezen:  

a. voor het opstellen van het onder *a* van dat artikel bedoelde onderdeel van de verklaring:  

1째. artsen die voor het specialisme psychiatrie of voor het specialisme zenuw- en zielsziekten, hoofdrichting psychiatrie, staan ingeschreven in het register van erkende specialisten, gehouden door een door Onze Minister van Volksgezondheid, Welzijn en Sport representatief geoordeelde beroepsorganisatie van artsen;  

2째. personen die de hoedanigheid van psycholoog hebben verkregen en als zodanig een belangrijk deel van hun werk uitoefenen binnen een instelling van gezondheidszorg;    

b. voor het opstellen van het onder *b* van dat artikel bedoelde onderdeel van de verklaring:  

1째. voor wat betreft het medische onderdeel van de verklaring: artsen die voor het specialisme inwendige geneeskunde of voor het specialisme chirurgie staan ingeschreven in het onder *a* bedoelde register van erkende specialisten;  

2째. voor wat betreft het psychologische onderdeel van de verklaring: psychologen als bedoeld onder *a*;    

c. voor het opstellen van het onder *c* van dat artikel bedoelde onderdeel van de verklaring: artsen die voor het specialisme inwendige geneeskunde of voor het specialisme chirurgie staan ingeschreven in het onder *a* bedoelde register van erkende specialisten.   

### Artikel  2  

Dit besluit treedt in werking met ingang van de dag waarop de Wet van 14 oktober 1993 tot herziening van Titel 4 van Boek 1 van het Burgerlijk Wetboek en wijziging van enige andere bepalingen van Boek 1 van dat wetboek, het [Wetboek van Burgerlijke Rechtsvordering](../../../../../../../../../../wet/wetboek/van/burgerlijke/rechtsvordering/BWBR0001827/README.md) en het [Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md) in werking treedt. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
21 december 1994  
Beatrix  

De Staatssecretaris van Justitie, 
E. M. A. Schmitz   

De Minister van Volksgezondheid, Welzijn en Sport, 
E. Borst-Eilers   

de negenentwintigste december 1994 

De Minister van Justitie, 
W. Sorgdrager    

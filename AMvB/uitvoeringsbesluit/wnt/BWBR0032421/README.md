<meta http-equiv='Content-Type' content='text/html; charset=utf-8' />

##Besluit van 6 december 2012 tot uitvoering van de Wet normering bezoldiging topfunctionarissen publieke en semipublieke sector (Uitvoeringsbesluit WNT)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 22 oktober 2012, nr. 2012 - 0000578978, Directie Constitutionele Zaken en Wetgeving, Afdeling Wetgeving Staatsinrichting en Bestuur;

Gelet op de [artikelen 1.3, tweede en derde lid](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [2.11](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [3.8](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [5.6, tweede lid, van de Wet normering bezoldiging topfunctionarissen publieke en semipublieke sector](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md), [artikel 190, eerste lid, van de Provinciewet](../../../../wet/provinciewet/BWBR0005645/README.md), [artikel 186, eerste lid, van de Gemeentewet](../../../../wet/gemeentewet/BWBR0005416/README.md), [artikel 98a, eerste lid, van de Waterschapswet](../../../../wet/waterschapswet/BWBR0005108/README.md) en [artikel 2, vierde lid, van de Wet vergoedingen adviescolleges en commissies](../../../../wet/wet/vergoedingen/adviescolleges/en/commissies/BWBR0024775/README.md);

De Afdeling advisering van de Raad van State gehoord (advies van 2 november 2012, nr. W04.12.0427/1);

Gezien het nader rapport van Onze Minister van Binnenlandse Zaken en Koninkrijksrelaties van 29 november 2012, nr. 2012-0000648640, Directie Constitutionele Zaken en Wetgeving, Afdeling Wetgeving Staatsinrichting en Bestuur;
Hebben goedgevonden en verstaan:   

### Artikel  1  

In dit besluit wordt onder «wet» verstaan: [Wet normering bezoldiging topfunctionarissen publieke en semipublieke sector](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md). 

### Artikel  2  

De volgende variabele beloningen worden aangemerkt als uitzonderingen als bedoeld in de [artikelen 2.11](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) en [3.8 van de wet](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md): 

a. een gratificatie ter gelegenheid van het bereiken van een diensttijd van 12½, 25, 40 en 50 jaar;  

b. een eenmalige mobiliteitstoeslag;  

c. een eenmalige bindingspremie.   

### Artikel  3  

Het bedrag van de in [artikel 5.6, tweede lid, van de wet](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) bedoelde kosten verbonden aan de openbaarmaking van gegevens, bedoeld in artikel 5.6, eerste lid, en van het opstellen van het document wordt vastgesteld op € 1100. 

### Artikel  4  

Wijzigt de Wet normering bezoldiging topfunctionarissen publieke en semipublieke sector. 

### Artikel  5  

Wijzigt het Besluit begroting en verantwoording provincies en gemeenten. 

### Artikel  6  

Wijzigt het Waterschapsbesluit. 

### Artikel  7  

Wijzigt het Besluit vergoedingen adviescolleges en commissies. 

### Artikel  8  

Dit besluit treedt in werking op het tijdstip waarop de [Wet normering bezoldiging topfunctionarissen publieke en semipublieke sector](../../../../wet/wet/normering/bezoldiging/topfunctionarissen/publieke/en/semipublieke/etc/BWBR0032249/README.md) in werking treedt. 

### Artikel  9  

Dit besluit wordt aangehaald als: Uitvoeringsbesluit WNT. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
6 december 2012  
Beatrix  

De Minister van Binnenlandse Zaken en Koninkrijksrelaties,  
R. H. A. Plasterk   

de *dertiende* december 2012 

De Minister van Veiligheid en Justitie,  
I. W. Opstelten    

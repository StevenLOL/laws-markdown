<meta http-equiv='Content-Type' content='text/html; charset=utf-8' />

##Besluit van 19 juli 2013, houdende regels ter uitvoering van de artikelen 5:3:3, tweede lid, en 5:3:10, derde lid, van het Wetboek van Strafvordering (Uitvoeringsbesluit wederzijdse erkenning toezichtmaatregelen als alternatief voor voorlopige hechtenis)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Veiligheid en Justitie van 25 juni 2013, directie Wetgeving en Juridische Zaken, nr. 401981;

Gelet op de [artikelen 5:3:3, tweede lid](../../../../../../../../wet/wet/van/15/januari/1921/BWBR0001903/README.md), en [5:3:10, derde lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md);

De Afdeling advisering van de Raad van State gehoord (advies van 10 juli 2013, nr. W03.13.0187/II);

Gezien het nader rapport van Onze Minister van Veiligheid en Justitie van 16 juli 2013, directie Wetgeving en Juridische Zaken, nr. 409394;
Hebben goedgevonden en verstaan:   

### Artikel  1  

Als verplichting die op grond van [artikel 5:3:3, tweede lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md) in Nederland ten uitvoer kan worden gelegd, wordt aangewezen: de verplichting tot het ondergaan van elektronisch toezicht. 

### Artikel  2  

De lijst met feiten of soorten van feiten, bedoeld in [artikel 5:3:10, derde lid, van het Wetboek van Strafvordering](../../../../../../../../wet/wet/van/15/januari/1921/BWBR0001903/README.md), luidt als volgt: 

1. Deelneming aan een criminele organisatie  

2. Terrorisme  

3. Mensenhandel  

4. Seksuele uitbuiting van kinderen en kinderpornografie  

5. Illegale handel in verdovende middelen en psychotrope stoffen  

6. Illegale handel in wapens, munitie en explosieven  

7. Corruptie  

8. Fraude, met inbegrip van fraude waardoor de financiële belangen van de Europese Gemeenschappen worden geschaad in de zin van de Overeenkomst van 26 juli 1995 betreffende de bescherming van de financiële belangen van de Europese Gemeenschappen  

9. Witwassen van opbrengsten van misdrijven  

10. Valsemunterij, met inbegrip van namaak van de euro  

11. Computercriminaliteit  

12. Milieumisdrijven, met inbegrip van de illegale handel in bedreigde diersoorten en de illegale handel in bedreigde planten- en boomsoorten  

13. Hulp bij illegale binnenkomst en illegaal verblijf  

14. Moord en doodslag, zware mishandeling  

15. Illegale handel in menselijke organen en weefsels  

16. Ontvoering, wederrechtelijke vrijheidsberoving en gijzeling  

17. Racisme en vreemdelingenhaat  

18. Georganiseerde of gewapende diefstal  

19. Illegale handel in cultuurgoederen, waaronder antiquiteiten en kunstvoorwerpen  

20. Oplichting  

21. Racketeering en afpersing  

22. Namaak van producten en productpiraterij  

23. Vervalsing van administratieve documenten en handel in valse documenten  

24. Vervalsing van betaalmiddelen  

25. Illegale handel in hormonale stoffen en andere groeibevorderaars  

26. Illegale handel in nucleaire of radioactieve stoffen  

27. Handel in gestolen voertuigen  

28. Verkrachting  

29. Opzettelijke brandstichting  

30. Misdrijven die onder de rechtsmacht van het Internationaal Strafhof vallen  

31. Kaping van vliegtuigen en schepen  

32. Sabotage.   

### Artikel  3  

Dit besluit treedt in werking op het tijdstip waarop de wet van 5 juni 2013 tot implementatie van kaderbesluit 2009/829/JBZ van de Raad van de Europese Unie van 23 oktober 2009 inzake de toepassing tussen de lidstaten van de Europese Unie, van het beginsel van wederzijdse erkenning op beslissingen inzake toezichtmaatregelen als alternatief voor voorlopige hechtenis (PbEU L 294) (Stb. 2013, 250) in werking treedt. 

### Artikel  4  

Dit besluit wordt aangehaald als: Uitvoeringsbesluit wederzijdse erkenning toezichtmaatregelen als alternatief voor voorlopige hechtenis. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
19 juli 2013  
Willem-Alexander  

De Staatssecretaris van Veiligheid en Justitie , 
F. Teeven   

de *zesentwintigste* juli 2013 

De Staatssecretaris van Veiligheid en Justitie , 
F. Teeven    

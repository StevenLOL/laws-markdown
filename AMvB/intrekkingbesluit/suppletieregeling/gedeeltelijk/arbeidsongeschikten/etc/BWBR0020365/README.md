<meta http-equiv='Content-Type' content='text/html; charset=utf-8' />

##Besluit van 28 september 2006, houdende intrekking van de Suppletieregeling gedeeltelijk arbeidsongeschikten sector Rijk

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 16 augustus 2006, nr. 2006-0000254981, directoraat-generaal Management Openbare Sector, directie Personeel, Organisatie en Informatie Rijk, afdeling Personeel Rijk;

Gelet op [artikel 125, eerste lid, van de Ambtenarenwet](../../../../../../../wet/ambtenarenwet/BWBR0001947/README.md);

De Raad van State gehoord (advies van 24 augustus 2006, nr. W04.06.0356/I);

Gezien het nader rapport van Onze Minister van Binnenlandse Zaken en Koninkrijksrelaties van 21 september 2006, nr. 2006-0000309614, directoraat-generaal Management Openbare Sector, directie Personeel, Organisatie en Informatie Rijk, afdeling Personeel Rijk;
Hebben goedgevonden en verstaan:    

### Artikel  I  

Wijzigt de Suppletieregeling gedeeltelijk arbeidsongeschikten sector Rijk.   

### Artikel  II  

De [Suppletieregeling gedeeltelijk arbeidsongeschikten sector Rijk](../../../../../../../AMvB/suppletieregeling/gedeeltelijk/arbeidsongeschikten/sector/rijk/BWBR0007758/README.md) wordt ingetrokken met dien verstande dat: 

a. ten aanzien van de betrokkene van wie het ontslag is ingegaan vóór 1 januari 2006, de bepalingen van deze regeling en de daarop gebaseerde uitvoeringsvoorschriften van toepassing blijven zoals deze luidden op 29 december 2005;  

b. ten aanzien van de betrokkene van wie het ontslag is ingegaan in de periode 1 januari 2006 tot en met 31 december 2006, de bepalingen van deze regeling en de daarop gebaseerde uitvoeringsvoorschriften van toepassing blijven zoals deze luidden op 31 december 2006.    

### Artikel  III  

Dit besluit treedt in werking met ingang van 1 januari 2007 met dien verstande dat artikel I, onderdeel A, terugwerkt tot en met 1 januari 2006 en de onderdelen B en C tot en met 29 december 2005.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
28 september 2006  
Beatrix  

De Minister van Binnenlandse Zaken en Koninkrijksrelaties, 
J. W.Remkes 

de *twaalfde* oktober 2006 

De Minister van Justitie, 
E. M. H.Hirsch Ballin  

<meta http-equiv='Content-Type' content='text/html; charset=utf-8' />

##Besluit van 30 september 1988, houdende Rechtspositieregeling voor deelnemers aan initiële opleidingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken van 23 juni 1988, nr. AB87/30/U7, directoraat-generaal Management en Personeelsbeleid, directie Arbeidsvoorwaarden, afdeling Financiële Arbeidsvoorwaarden Rijkspersoneel;

Gelet op [artikel 125](../../../../../../../../wet/ambtenarenwet/BWBR0001947/README.md), eerste lid, en [artikel 134, eerste lid, van de Ambtenarenwet](../../../../../../../../wet/ambtenarenwet/BWBR0001947/README.md) 1929 (*Stb.* 530) en artikel C1, eerste lid onder 1 van de Algemene burgerlijke pensioenwet (*Stb.* 1986, 540);

De Raad van State gehoord (advies van 2 september 1988, nr. W04 88 0360);

Gezien het nader rapport van Onze Minister van Binnenlandse Zaken van 26 september 1988, nr. AB87/30/U14, directoraat-generaal Management en Personeelsbeleid, directie Arbeidsvoorwaarden, afdeling Financiële Arbeidsvoorwaarden Rijkspersoneel;
Hebben goedgevonden en verstaan:    

### Artikel  1  

In dit besluit wordt verstaan onder:  

a. Onze Minister: Onze Minister van Binnenlandse Zaken en Koninkrijksrelaties  

b. Opleiding: De krachtens artikel 10 aangewezen opleiding, die aansluitend aan de indiensttreding moet worden gevolgd.  

c. Deelnemer: De ambtenaar in de zin van het [Algemeen Rijksambtenarenreglement](../../../../../../../../AMvB/algemeen/rijksambtenarenreglement/BWBR0001950/README.md) of in de zin van het [Ambtenarenreglement Staten-Generaal](../../../../../../../../AMvB/ambtenarenreglement/staten-generaal/BWBR0003229/README.md) die minder dan twaalf maanden achtereen is bezoldigd volgens het [Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) en die deelneemt aan de opleiding.   

### Artikel  2  

De aanstelling van de ambtenaar in de zin van het [Algemeen Rijksambtenarenreglement](../../../../../../../../AMvB/algemeen/rijksambtenarenreglement/BWBR0001950/README.md) of in de zin van het [Ambtenarenreglement Staten-Generaal](../../../../../../../../AMvB/ambtenarenreglement/staten-generaal/BWBR0003229/README.md) die een opleiding dient te volgen geschiedt in tijdelijke dienst voor de duur van die opleiding. 

### Artikel  4  

In de akte van aanstelling wordt vermeld voor hoeveel uren het dienstverband wordt aangegaan. Daarnaast wordt schriftelijk meegedeeld hoeveel uren van het dienstverband zijn bestemd voor het volgen van de opleiding. 

### Artikel  5  

De [artikelen 59](../../../../../../../../AMvB/algemeen/rijksambtenarenreglement/BWBR0001950/README.md) en [60 van het Algemeen Rijksambtenarenreglement](../../../../../../../../AMvB/algemeen/rijksambtenarenreglement/BWBR0001950/README.md) onderscheidenlijk de [artikelen 94](../../../../../../../../AMvB/ambtenarenreglement/staten-generaal/BWBR0003229/README.md) en [95 van het Ambtenarenreglement Staten-Generaal](../../../../../../../../AMvB/ambtenarenreglement/staten-generaal/BWBR0003229/README.md), zijn van toepassing op de deelnemer. 

### Artikel  7  

Aan de deelnemer wordt voor de uren die zijn bestemd voor het volgen van de opleiding een salaris in de zin van het [Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) toegekend. 

### Artikel  8  

Voor de toepassing van [artikel 23 van het Bezoldigingsbesluit Burgerlijke Rijksambtenaren 1984](../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) worden de uren die voor het volgen van de opleiding zijn bestemd, aangemerkt als arbeidsuren, met dien verstande dat geen overwerkvergoeding wordt toegekend voor extra uren besteed aan de opleiding. 

### Artikel  10  

Onze Minister wijst de opleidingen aan waarop dit besluit van toepassing is. 

### Artikel  11  

Dit besluit treedt in werking met ingang van de tweede dag na de datum van uitgifte van het *Staatsblad* waarin het wordt geplaatst. 

### Artikel  12  

Dit besluit kan worden aangehaald als Rechtspositieregeling voor deelnemers aan initiële opleidingen. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State en de Algemene Rekenkamer.   

's-Gravenhage 
30 september 1988  
Beatrix  

De Minister van Binnenlandse Zaken, 
C. P. van Dijk   

de tweeëntwintigste november 1988 

De Minister van Justitie, 
F. Korthals Altes    

<meta http-equiv='Content-Type' content='text/html; charset=utf-8' />

##Besluit van 22 september 2004 tot aanwijzing van personen en instanties op grond van artikel 39, eerste lid, van de Wet op de inlichtingen- en veiligheidsdiensten 2002 (Aanwijzingsbesluit artikel 39 WIV 2002)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 26 mei 2004, nr. 2163559/01, gedaan mede namens Onze Minister van Defensie;

Gelet op artikel 39, eerste lid, van de Wet op de inlichtingen- en veiligheidsdiensten 2002;

De Raad van State gehoord (advies van 30 juli 2004, nr. W04.04.0225/1);

Gezien het nader rapport van Onze Minister van Binnenlandse Zaken en Koninkrijksrelaties van 17 september 2004 nr. 2225053/01, uitgebracht mede namens Onze Minister van Defensie;
Hebben goedgevonden en verstaan:

### Artikel  1  

Als personen of instanties als bedoeld in [artikel 39, eerste lid, van de Wet op de inlichtingen- en veiligheidsdiensten 2002](../../../../../../../wet/wet/op/de/inlichtingen-/en/veiligheidsdiensten/2002/BWBR0013409/README.md) worden aangewezen: 

a. Onze Ministers;  

b. De Nederlandsche Bank N.V. ;  

c. de Stichting Autoriteit FinanciÃ«le Markten;  

d. de burgemeesters, voor zover het betreft hun taak bedoeld in [artikel 172, eerste lid, van de Gemeentewet](../../../../../../../wet/gemeentewet/BWBR0005416/README.md) alsmede voor zover het betreft hun taak betreffende het adviseren omtrent voorstellen voor het verlenen van een koninklijke onderscheiding.   

###Artikel 2 

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.

###Artikel 3 

Dit besluit wordt aangehaald als: Aanwijzingsbesluit artikel 39 WIV 2002.

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.

's-Gravenhage
22 september 2004
Beatrix

De Minister van Binnenlandse Zaken en Koninkrijksrelaties ,
J. W.Remkes

De Minister van Defensie ,
H. G. J.Kamp

de *veertiende* oktober 2004

De Minister van Justitie , 
J. P. H.Donner

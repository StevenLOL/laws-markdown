<meta http-equiv='Content-Type' content='text/html; charset=utf-8' />

##Besluit van 21 augustus 2006 tot aanwijzing van instellingen waarop de Wet openbaarmaking uit publieke middelen gefinancierde topinkomens van toepassing is (Aanwijzingsbesluit Wopt)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 29 juni 2006, nr. 2006-0000222175 CS/CZW/WVOB, gedaan in overeenstemming met Onze Minister van Volksgezondheid, Welzijn en Sport;

Gelet op [artikel 5 van de Wet openbaarmaking uit publieke middelen gefinancierde topinkomens](../../../../wet/wet/openbaarmaking/uit/publieke/middelen/gefinancierde/topinkomens/BWBR0019562/README.md);

De Raad van State gehoord (advies van 19 juli 2006, nr. W04.06.0250/I);

Gezien het nader rapport van Onze Minister van Binnenlandse Zaken en Koninkrijksrelaties van 11 augustus 2006, nr. 2006-0000263418, CS/CZW/WVOB;
Hebben goedgevonden en verstaan:    

### Artikel  1  

Als organisaties als bedoeld in [artikel 5 van de Wet openbaarmaking uit publieke middelen gefinancierde topinkomens](../../../../wet/wet/openbaarmaking/uit/publieke/middelen/gefinancierde/topinkomens/BWBR0019562/README.md), worden aangewezen: 

a. de instellingen die overeenkomstig [artikel 5 van de Wet toelating zorginstellingen](../../../../wet/wet/toelating/zorginstellingen/BWBR0018906/README.md) zijn toegelaten;  

b. de zorgverzekeraars die zich overeenkomstig [artikel 25 van de Zorgverzekeringswet](../../../../wet/zorgverzekeringswet/BWBR0018450/README.md) of [artikel 33 van de Algemene Wet Bijzondere Ziektekosten](../../../../wet/algemene/wet/bijzondere/ziektekosten/BWBR0002614/README.md) als zodanig hebben aangemeld.    

### Artikel  2  

Dit besluit treedt in werking met ingang van 1 januari 2007.  

### Artikel  3  

Dit besluit wordt aangehaald als: Aanwijzingsbesluit Wopt.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
21 augustus 2006  
Beatrix  

De Minister van Binnenlandse Zaken en Koninkrijksrelaties , 
J. W. Remkes   

de *vijfde* september 2006 

De Minister van Justitie , 
J. P. H. Donner    

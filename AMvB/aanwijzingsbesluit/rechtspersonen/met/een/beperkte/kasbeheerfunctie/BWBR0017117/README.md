<meta http-equiv='Content-Type' content='text/html; charset=utf-8' />

##Besluit van 18 augustus 2004, inzake het aanwijzen van rechtspersonen waarop artikel 45 van de Comptabiliteitswet 2001 van toepassing is (Aanwijzingsbesluit rechtspersonen met een beperkte kasbeheerfunctie)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën van 12 juli 2004, nr. BZ2004-648M, Directoraat-Generaal van de Rijksbegroting, Directie Begrotingszaken;

Gelet op artikel 45 van de Comptabiliteitswet 2001;

De Raad van State gehoord (advies van 29 juli 2004, nr. W06.04.0349/IV);

Gezien het nader rapport van Onze Minister van Financiën van 13 augustus 2004, nr. BZ2004-733U, Directoraat-Generaal van de Rijksbegroting, Directie Begrotingszaken;
Hebben goedgevonden en verstaan:    

### Artikel  1  

Als rechtspersonen, bedoeld in artikel 45, eerste lid, van de Comptabiliteitswet 2001, worden aangewezen de rechtspersonen, opgenomen in bijlage A, onderdeel 1, behorende bij dit besluit.  

### Artikel  2  

Als rechtspersonen, bedoeld in artikel 45, tweede lid, van de Comptabiliteitswet 2001, worden aangewezen de rechtspersonen, opgenomen in bijlage B, onderdeel 1, behorende bij dit besluit.  

### Artikel  3  

Als rechtspersonen, bedoeld in artikel 45, derde lid, van de Comptabiliteitswet 2001, waarop het bepaalde in artikel 45, eerste lid, van toepassing is, worden aangewezen de rechtspersonen, opgenomen in bijlage A, onderdeel 2, behorende bij dit besluit.  

### Artikel  4  

1.  Onze Minister van Financiën kan in overeenstemming met Onze betrokken Ministers andere rechtspersonen als bedoeld in artikel 45, eerste en tweede lid, van de Comptabiliteitswet 2001, aanwijzen.   
2.  Onze Minister van Financiën kan in overeenstemming met Onze betrokken Ministers de aanwijzing van een rechtspersoon als bedoeld in artikel 45, eerste en tweede lid, van de Comptabiliteitswet 2001 intrekken, indien hij handhaving op deze lijsten uit een oogpunt van een doelmatig en risico-arm kasbeheer niet langer zinvol oordeelt.   
3.  Van besluiten, bedoeld in het eerste en tweede lid, wordt mededeling gedaan in de Staatscourant.   

### Artikel  5  

1.  Artikel 1 is gedurende zes maanden na het tijdstip van inwerkingtreding van dit besluit niet van toepassing op liquide middelen, die door een aangewezen rechtspersoon buiten 's Rijks schatkist worden uitgezet na het tijdstip van inwerkingtreding van dit besluit.   
2.  Artikel 1 is voorts in aansluiting op de periode van zes maanden, bedoeld in het eerste lid, gedurende zes maanden niet van toepassing op de in het eerste lid bedoelde liquide middelen waarvan de uitzetting binnen de in het eerste lid bedoelde periode van zes maanden door een aangewezen rechtspersoon is aangemeld bij Onze betrokken Minister, teneinde afspraken te maken over de periode waarbinnen de betrokken rechtspersoon alsnog de bedoelde middelen in 's Rijks schatkist zal brengen.   
3.  Onze Minister van Financiën kan de periode van zes maanden, bedoeld in het tweede lid, verlengen met een door hem te bepalen termijn.   
4.  Onze Minister van Financiën kan de perioden van zes maanden, bedoeld in het eerste en het tweede lid, voor een afzonderlijke rechtspersoon verkorten.   

### Artikel  6  

Dit besluit treedt in werking met ingang van 1 september 2004. Indien het Staatsblad waarin dit besluit wordt geplaatst, wordt uitgegeven na 30 augustus 2004, dan treedt het in werking met ingang van de dag na de uitgifte van het Staatsblad waarin het wordt geplaatst en werkt het terug tot en met 1 september 2004.  

### Artikel  7  

Dit besluit wordt aangehaald als: Aanwijzingsbesluit rechtspersonen met een beperkte kasbeheerfunctie.  

Lasten en bevelen dat dit besluit met de bijlagen en met de daarbij behorende nota van toelichting in het Staatsblad zal worden geplaatst.   

's-Gravenhage 
18 augustus 2004  
Beatrix  

De Minister van Financiën , 
G. Zalm   

de *dertigste* augustus 2004 

De Minister van Justitie , 
J. P. H. Donner    

### Bijlage  A  

####bij het Aanwijzingsbesluit rechtspersonen met een beperkte kasbeheerfunctie

####A1-lijst: Rechtspersonen met een wettelijke taak die zijn aangewezen op grond van artikel 45, eerste lid, Comptabiliteitswet 2001

####Ministerie van Veiligheid en Justitie:

– Landelijk selectie- en opleidingsinstituut politie, Politie onderwijs- en kenniscentrum (LSOP/Politieacademie);  

– Instituut Fysieke Veiligheid (IFV);  

– Onderzoeksraad voor Veiligheid;  

– politie, bedoeld in artikel 25, eerste lid, van de Politiewet 2012;  

– raad voor rechtsbijstand;  

– Stichting Reclassering Nederland (SRN).    

####Ministerie van Binnenlandse Zaken en Koninkrijksrelaties:

– Centraal Fonds voor de Volkshuisvesting;  

– Centraal orgaan opvang asielzoekers (COA);  

– Dienst voor het kadaster en de openbare registers;  

– Stichting Administratie Indonesische Pensioenen.    

####Ministerie van Onderwijs, Cultuur en Wetenschap:

– Commissariaat voor de Media;  

– Koninklijke Bibliotheek;  

– Koninklijke Nederlandse Academie van Wetenschappen;  

– Mondriaan Stichting;  

– Nederlandse Organisatie voor Wetenschappelijk Onderzoek en de daaraan geliëerde rechtspersoonlijkheid bezittende instellingen;  

– Stichting fonds voor beeldende kunsten, vormgeving en bouwkunst;  

– Stichting Fonds voor de Letteren;  

– Stichting Nederlands fonds voor de film;  

– Stichting Participatiefonds voor het Onderwijs;  

– Stichting Stimuleringsfonds Nederlandse Culturele Omroepproducties (Stifo);  

– Stichting stimuleringsfonds voor de architectuur;  

– Stichting Vervangingsfonds en Bedrijfsgezondheidszorg voor het Onderwijs.  

– Stichting Nederlands Fonds voor Podiumkunsten;  

– Stichting Fonds voor Cultuurparticipatie.    

####Ministerie van Financiën:

– De Nederlandsche Bank N.V, uitsluitend voor de liquide middelen in het kader van het depositogarantiestelsel (DNB);  

– Nederlands Bureau der Motorrijtuigverzekeraars (NBM);  

– Stichting Autoriteit Financiële Markten;  

– Stichting Waarborgfonds Motorverkeer.  

– Stichting Beleggers Compensatiefonds.    

####Ministerie van Defensie

– Stichting Ziektekostenverzekering Krijgsmacht.    

####Ministerie van Infrastructuur en Milieu:

– Dienst Wegverkeer;  

– Luchtverkeersleiding Nederland;  

– ProRail B.V.;  

– Stichting Centraal Bureau Rijvaardigheidsbewijzen;  

– Stichting Nationale en Internationale Wegvervoer Organisatie (NIWO);  

– NV Westerscheldetunnel.    

####Ministerie van Economische Zaken, Landbouw en Innovatie:

– Bureau beheer landbouwgronden;  

– Centraal Bureau voor de Statistiek;  

– Onafhankelijke Post- en Telecommunicatie Autoriteit (OPTA);  

– Staatsbosbeheer;  

– Stichting Centraal Orgaan Voorraadvorming Aardolieprodukten;  

– Stichting Dienst Landbouwkundig Onderzoek (DLO);    

####Ministerie van Sociale Zaken en Werkgelenheid:

– Stichting Inlichtingenbureau;    

####Ministerie van Volksgezondheid, Welzijn en Sport:

– Centrum indicatiestelling zorg (CIZ);  

– Nederlandse Zorgautoriteit (NZA);  

– Organisatie ZorgOnderzoek Nederland;  

– Pensioen- en Uitkeringsraad;  

– Stichting Uitvoering Omslagregelingen.    

####A2-lijst: Rechtspersonen met een publieke taak die zijn aangewezen op grond van artikel 45, derde lid, Comptabiliteitswet 2001

####Ministerie van Onderwijs, Cultuur en Wetenschap:

– Stichting Nationaal Restauratiefonds;  

– De verzelfstandigde rijksmusea, genoemd in de B1-lijst, die bij de Minister van Financiën schriftelijk het verzoek indienen om voor de toepassing van artikel 45, eerste lid, van de Comptabiliteitswet 2001 in aanmerking te komen en waarvan de Minister van Financiën dit verzoek heeft gehonoreerd.    

####Ministerie van Economische Zaken, Landbouw en Innovatie:

– Centrale Organisatie voor Radioactief Afval N.V. (COVRA);  

– Stichting Nationaal Groenfonds;    

####Ministerie van Volksgezondheid, Welzijn en Sport:

– Gesloten jeugdzorginstellingen, genoemd in de B1-lijst onder het opschrift *Ministerie Volksgezondheid, Welzijn en Sport*, die bij de Minister van Financiën schriftelijk het verzoek indienen om voor de toepassing van artikel 45, eerste lid, van de Comptabiliteitswet 2001 in aanmerking te komen en waarvan de Minister van Financiën dit verzoek heeft gehonoreerd;  

– Stichting bevolkingsonderzoek midden-west;  

– Stichting bevolkingsonderzoek noord;  

– Stichting bevolkingsonderzoek oost;  

– Stichting bevolkingsonderzoek zuid;  

– Stichting bevolkingsonderzoek zuid-west;  

– Stichting Fonds Patiënten, Gehandicapten en Ouderen (Fonds PGO).  

– Stichting Het Gebaar.  

– Stichting Rechtsherstel Sinti en Roma.  

– CAK.    

####Ministerie van Veiligheid en Justitie:

– De particuliere justitiële jeugdinrichtingen, genoemd in onderdeel 1 van bijlage B bij het *Aanwijzingsbesluit rechtspersonen met een beperkte kasbeheerfunctie*, die bij de Minister van Financiën schriftelijk het verzoek indienen om voor de toepassing van artikel 45, eerste lid, van de Comptabiliteitswet 2001 in aanmerking te komen en waarvan de Minister van Financiën dit verzoek heeft gehonoreerd. – Stichting Beheer Openbare Voorziening Meldkamer Noord-Nederland.  

####Ministerie van Onderwijs, Cultuur en Wetenschap en Ministerie van Economische Zaken, Landbouw en Innovatie:

– bekostigde onderwijsinstellingen, bedoeld in de onderwijswetgeving, die bij Onze Minister van Financiën schriftelijk het verzoek indienen om voor de toepassing van artikel 45, eerste lid, van de Comptabiliteitswet 2001 in aanmerking te komen en waarvan Onze Minister van Financiën dit verzoek heeft gehonoreerd;  

– kenniscentra beroepsonderwijs bedrijfsleven, bedoeld in de Wet educatie en beroepsonderwijs, die bij Onze Minister van Financiën schriftelijk het verzoek indienen om voor de toepassing van artikel 45, eerste lid, van de Comptabiliteitswet 2001 in aanmerking te komen en waarvan Onze Minister van Financiën dit verzoek heeft gehonoreerd;    

### Bijlage  B  

####bij het Aanwijzingsbesluit rechtspersonen met een beperkte kasbeheerfunctie

####B1-lijst: Rechtspersonen met een wettelijke taak die zijn aangewezen op grond van artikel 45, tweede lid, Comptabiliteitswet 2001

####Ministerie van Veiligheid en Justitie:

– Landelijk Bureau Inning Onderhoudsbijdragen (LBIO);  

– Stichting HALT Nederland;  

– Stichting Slachtofferhulp Nederland;  

– De Gesloten jeugdzorginstellingen: 

* Stichting Avenier (in Zutphen);  

* Stichting Frentrop Teylingereind (in Sassenheim);  

* Stichting Rentray (in Eefde);  

* Stichting Spirit (in Amsterdam);  

* Stichting Het Poortje Justitiële Jeugdinrichting (in Groningen);  

* Stichting Jeugdzorg St. Jozeph (in Cadier en Keer);   tenzij de betrokken jeugdzorginstelling behoort tot de categorie gesloten jeugdzorginstellingen als bedoeld in de A2-lijst.    

####Ministerie van Binnenlandse Zaken en Koninkrijksrelaties:

– Stichting Bureau Architectenregister (SBA).    

####Ministerie van Financiën:

– Waarderingskamer.  

####Ministerie van Infrastructuur en Milieu:

– Stichting Advisering Bestuursrechtspraak voor Milieu en Ruimtelijke Ordening;  

– Stichting VAM, Opleidingsinstituut voor het Motorvoertuig-, Tweewieler- en Aanverwant Bedrijf;  

– Stichting inschrijving Eigen Vervoer;  

– Stichting Scheepsafvalstoffen Binnenvaart;  

– Stichting Vaarbewijzen- en Marifoonexamens (Vamex).    

####Ministerie van Economische Zaken, Landbouw en Innovatie:

– College voor de toelating van gewasbeschermingsmiddelen en biociden (CTGB);  

– Edelmetaal Waarborg Nederland BV;  

– Faunafonds;  

– Nederlands Meetinstituut;  

– Stichting Bloembollenkeuringsdienst (BKD);  

– Stichting Centraal Orgaan voor Kwaliteitsaangelegenheden in de Zuivel (COKZ);  

– Stichting Controlebureau voor Pluimvee, Eieren en Eiproducten (CPE);  

– Stichting Kwaliteitscontrolebureau voor Groenten en Fruit (KCB);  

– Stichting Nederlandse Algemene Keuringsdienst Tuinbouw (Naktuinbouw);  

– Stichting Nederlandse Algemene Keuringsdienst voor Zaaizaad en Pootgoed voor Landbouwgewassen (NAK);  

– Stichting Skal;  

– Waarborg Platina, Goud en Zilver N.V.    

####Ministerie van Volksgezondheid, Welzijn en Sport:

– College bouw zorginstellingen (CBZ);  

– College sanering zorginstellingen (CSZ);  

– Nederlandse Zorgautoriteit;  

– De particuliere justitiële jeugdinrichtingen: 

* Stichting Orthopedagogisch Centrum Ottho Gerhard Heldring (in Zetten);  

* Stichting Horizon, Instituut voor Jeugdzorg en Onderwijs (in Rotterdam);  

* Stichting Tender (in Breda);  

* Stichting BJ Brabant (in Deurne);  

* Stichting de Hoenderloo Groep (in Hoenderloo);  

* Stichting Jeugdformaat-De Jutters Combinatie (in Den Haag);  

* Stichting PARLAN (in Alkmaar);   tenzij de betrokken jeugdzorginstelling behoort tot de categorie gesloten jeugdzorginstellingen als bedoeld in de A2-lijst    

####Ministerie van Onderwijs, Cultuur en Wetenschap:

– De verzelfstandigde Rijksmusea: 

* Stichting tot Beheer van Museum Boerhaave;  

* Stichting Museum Catherijneconvent;  

* Stichting het Geld- en Bankmuseum;  

* Stichting Kröller Müller;  

* Stichting Museum Slot Loevestijn;  

* Stichting Paleis het Loo Nationaal Museum;  

* Stichting Koninklijk Kabinet van Schilderijen Mauritshuis;  

* Stichting Museum van het Boek/Museum Meermanno;  

* Stichting Rijksmuseum Muiderslot;  

* Stichting Nationaal Natuurhistorisch Museum Naturalis;  

* Stichting Rijksmuseum van Oudheden;  

* Stichting het Rijksmuseum;  

* Stichting Nederlands Scheepvaart Museum Amsterdam;  

* Stichting Rijksmuseum Twenthe;  

* Stichting van Gogh Museum/Museum Mesdag;  

* Stichting Rijksmuseum voor Volkenkunde;  

* Stichting Rijksmuseum het Zuiderzeemuseum;   tenzij het betrokken museum behoort tot de categorie musea als bedoeld in onderdeel 2 van bijlage A bij het *Aanwijzingsbesluit rechtspersonen met een beperkte kasbeheerfunctie.*    


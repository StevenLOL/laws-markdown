<meta http-equiv='Content-Type' content='text/html; charset=utf-8' />

##Besluit van 15 maart 2012, houdende wijziging van het Vuurwerkbesluit en enkele andere algemene maatregelen van bestuur (verbetering uitvoerbaarheid en handhaafbaarheid Vuurwerkbesluit)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 21 april 2011, nr. BJZ2011043272, Hoofddirectie Bestuurlijke en Juridische Zaken, gedaan in overeenstemming met Onze Minister van Sociale Zaken en Werkgelegenheid, Onze Minister van Veiligheid en Justitie en Onze Minister van Binnenlandse Zaken en Koninkrijksrelaties;

Gelet op,

voor zover het betreft artikel I, [artikel 3 van de Wet vervoer gevaarlijke stoffen](../../../../../../../../../wet/wet/vervoer/gevaarlijke/stoffen/BWBR0007606/README.md) en de [artikelen 5.1 tot en met 5.3](../../../../../../../../../wet/wet/milieubeheer/BWBR0003245/README.md), [8.40](../../../../../../../../../wet/wet/milieubeheer/BWBR0003245/README.md), [8.41](../../../../../../../../../wet/wet/milieubeheer/BWBR0003245/README.md), [8.42](../../../../../../../../../wet/wet/milieubeheer/BWBR0003245/README.md), [9.2.1.4](../../../../../../../../../wet/wet/milieubeheer/BWBR0003245/README.md), [9.2.2.1](../../../../../../../../../wet/wet/milieubeheer/BWBR0003245/README.md), [9.2.2.3](../../../../../../../../../wet/wet/milieubeheer/BWBR0003245/README.md), [9.2.2.4](../../../../../../../../../wet/wet/milieubeheer/BWBR0003245/README.md) en [9.2.3.2 van de Wet milieubeheer](../../../../../../../../../wet/wet/milieubeheer/BWBR0003245/README.md),

voor zover het betreft artikel II, de [artikelen 1.1, derde lid](../../../../../../../../../wet/wet/algemene/bepalingen/omgevingsrecht/BWBR0024779/README.md), en [3.12, vierde lid, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md) en [artikel 1.1, derde lid, van de Wet milieubeheer](../../../../../../../../../wet/wet/milieubeheer/BWBR0003245/README.md),

voor zover het betreft artikel III, de [artikelen 8.40](../../../../../../../../../wet/wet/milieubeheer/BWBR0003245/README.md) en [8.41 van de Wet milieubeheer](../../../../../../../../../wet/wet/milieubeheer/BWBR0003245/README.md),

voor zover het betreft artikel IV, [artikel 16 van de Arbeidsomstandighedenwet](../../../../../../../../../wet/arbeidsomstandighedenwet/BWBR0010346/README.md),

voor zover het betreft artikel V, [artikel 3 van de Wet vervoer gevaarlijke stoffen](../../../../../../../../../wet/wet/vervoer/gevaarlijke/stoffen/BWBR0007606/README.md);

De Afdeling advisering van de Raad van State gehoord (advies van 3 augustus 2011, nr. W14.11.0156/IV);

Gezien het nader rapport van de Staatssecretaris van Infrastructuur en Milieu van 6 maart 2012, nr. IenM/BSK-2012/10337, Hoofddirectie Bestuurlijke en Juridische Zaken, uitgebracht in overeenstemming met de Staatssecretaris van Sociale Zaken en Werkgelegenheid en Onze Minister van Veiligheid en Justitie;
Hebben goedgevonden en verstaan:    

### Artikel  I  

Wijzigt het Vuurwerkbesluit. 

### Artikel  II  

Wijzigt het Besluit omgevingsrecht. 

### Artikel  III  

Wijzigt het Besluit algemene regels voor inrichtingen milieubeheer. 

### Artikel  IV  

Wijzigt het Arbeidsomstandighedenbesluit. 

### Artikel  V  

Wijzigt het Besluit vervoer gevaarlijke stoffen. 

### Artikel  VI  

1.  Indien voor 1 juli 2012 nog niet is beslist op een aanvraag om een omgevingsvergunning als bedoeld in [artikel 2.1, eerste lid, aanhef en onder e, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md) voor de opslag van consumentenvuurwerk, en met ingang van die datum een zodanige vergunning voor die opslag niet langer vereist is, wordt de aanvraag om de vergunning gelijkgesteld met een melding als bedoeld in [artikel 2.2.4, eerste lid, van het Vuurwerkbesluit](../../../../../../../../../AMvB/vuurwerkbesluit/BWBR0013360/README.md).   
2.  Voor een inrichting waarvoor onmiddellijk voorafgaand aan 1 juli 2012 voor de opslag van consumentenvuurwerk een omgevingsvergunning in werking en onherroepelijk was, die met ingang van die datum niet langer vereist is, worden de aan de vergunning verbonden voorschriften, voor zover die betrekking hebben op de opslag van consumentenvuurwerk, gelijkgesteld met maatwerkvoorschriften als bedoeld in [artikel 8.42 van de Wet milieubeheer](../../../../../../../../../wet/wet/milieubeheer/BWBR0003245/README.md), mits de aan de vergunning verbonden voorschriften vallen binnen de bevoegdheid van het bevoegd gezag tot het stellen van maatwerkvoorschriften.  

### Artikel  VII  

Dit besluit treedt in werking met ingang van 1 juli 2012. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
15 maart 2012  
Beatrix  

De Staatssecretaris van Infrastructuur en Milieu,  
J. J. Atsma   

de *negenentwintigste* maart 2012 

De Minister van Veiligheid en Justitie,  
I. W. Opstelten    

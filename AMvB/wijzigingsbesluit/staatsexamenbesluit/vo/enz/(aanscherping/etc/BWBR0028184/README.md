<meta http-equiv='Content-Type' content='text/html; charset=utf-8' />

##Besluit van 19 augustus 2010 tot wijziging van het Besluit staatsexamens vwo-havo-mavo 2000 en het Eindexamenbesluit v.w.o.-h.a.v.o.-m.a.v.o.-v.b.o. in verband met aanscherping van de slaag/zakregeling in het voortgezet onderwijs

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap van 11 maart 2010, nr. WJZ/196024 (3827), directie Wetgeving en Juridische Zaken, gedaan mede namens Onze Minister van Landbouw, Natuur en Voedselkwaliteit;

Gelet op de [artikelen 29](../../../../../../../../wet/wet/op/het/voortgezet/onderwijs/BWBR0002399/README.md) en [60 van de Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md);

De Raad van State gehoord (advies van 29 april 2010, nr. W05.10.0086/I);

Gezien het nader rapport van de Staatssecretaris van Onderwijs, Cultuur en Wetenschap van 17 augustus 2010, nr. WJZ/216485 (3827), directie Wetgeving en Juridische Zaken, uitgebracht mede namens Onze Minister van Landbouw, Natuur en Voedselkwaliteit;
Hebben goedgevonden en verstaan:    

### Artikel  I  

####Wijziging [Staatsexamenbesluit VO](../../../../../../../../AMvB/staatsexamenbesluit/vo/BWBR0011538/README.md)

Wijzigt het Staatsexamenbesluit VO.   

### Artikel  II  

####Wijziging [Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md)

Wijzigt het Eindexamenbesluit VO.   

### Artikel  III  

####Overgangsbepalingen

1.  De wijzigingen die artikel I, onderdeel D, onderdelen 4 en 5, aanbrengt in [artikel 26 van het Besluit staatsexamens vwo-havo-mavo 2000](../../../../../../../../AMvB/staatsexamenbesluit/vo/BWBR0011538/README.md) vinden met ingang van het vierde jaar na inwerkingtreding van die wijzigingen toepassing op kandidaten die vóór de inwerkingtreding van die wijzigingen: 

a. in één van de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C deelstaatsexamen hebben gedaan en daarvoor als eindcijfer 4 hebben behaald,  

b. in twee van de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C deelstaatsexamen hebben gedaan en die daarvoor als eindcijfer tweemaal 5 dan wel eenmaal 4 en eenmaal 5 hebben behaald, of  

c. eindexamen aan een school als bedoeld in de [Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md) hebben afgelegd en daarvoor zijn afgewezen en die na inwerkingtreding van de in de aanhef genoemde wijzigingen op grond van [artikel 10, eerste lid, van het Besluit staatsexamens vwo-havo-mavo 2000](../../../../../../../../AMvB/staatsexamenbesluit/vo/BWBR0011538/README.md) worden vrijgesteld van het examen in de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C.     
2.  De wijzigingen die artikel II, onderdeel E, onderdelen 4 en 5, aanbrengt in [artikel 49 van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../AMvB/eindexamenbesluit/vo/BWBR0004593/README.md) vinden met ingang van het vierde jaar na inwerkingtreding van die wijzigingen toepassing op kandidaten die vóór de inwerkingtreding van die wijzigingen: 

a. in één van de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C deeleindexamen aan een opleiding voortgezet algemeen volwassenenonderwijs als bedoeld in [artikel 7.3.1, eerste lid, onderdeel a, van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) hebben gedaan en daarvoor als eindcijfer 4 hebben behaald,  

b. in twee van de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C deeleindexamen aan een opleiding voortgezet algemeen volwassenenonderwijs als bedoeld in [artikel 7.3.1, eerste lid, onderdeel a, van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) hebben gedaan en die daarvoor als eindcijfer tweemaal 5 dan wel eenmaal 4 en eenmaal 5 hebben behaald, of  

c. eindexamen aan een school als bedoeld in de Wet op het voortgezet onderwijs hebben afgelegd en daarvoor zijn afgewezen en die na inwerkingtreding van de in de aanhef genoemde wijzigingen op grond van [artikel 9, eerste lid, van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../AMvB/eindexamenbesluit/vo/BWBR0004593/README.md) worden vrijgesteld van het examen in de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C.     
3.  De wijzigingen die artikel II, onderdeel E, onderdelen 4 en 5, aanbrengt in [artikel 49 van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../AMvB/eindexamenbesluit/vo/BWBR0004593/README.md) vinden geen toepassing op kandidaten die in het schooljaar voorafgaand aan inwerkingtreding van de genoemde wijzigingen met inachtneming van [artikel 37a van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../AMvB/eindexamenbesluit/vo/BWBR0004593/README.md) in het voorlaatste leerjaar worden toegelaten tot het centraal examen in één of meer van de vakken Nederlandse taal en literatuur, Engelse taal en literatuur of wiskunde A, wiskunde B dan wel wiskunde C en die daarvoor als eindcijfer tweemaal 5 dan wel eenmaal 4 en eenmaal 5 dan wel eenmaal 4 hebben behaald, en die in het jaar volgend op de inwerkingtreding van genoemde wijzigingen in de overige vakken het centraal examen afleggen.   

### Artikel  IV  

####Inwerkingtreding

Dit besluit treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan alsmede voor de verschillende schoolsoorten, leerwegen of onderdelen van leerwegen binnen het voortgezet onderwijs verschillend kan worden vastgesteld.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
19 augustus 2010  
Beatrix  

De Staatssecretaris van Onderwijs, Cultuur en Wetenschap, 
J. M. van Bijsterveldt-Vliegenthart   

De Minister van Landbouw, Natuur en Voedselkwaliteit, 
G. Verburg   

de *zevende* september 2010 

De Minister van Justitie, 
E. M. H. Hirsch Ballin    

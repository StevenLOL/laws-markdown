<meta http-equiv='Content-Type' content='text/html; charset=utf-8' />

## Besluit van 22 september 1997, houdende wijziging van het Inkomstenbesluit militairen en het Bezoldigingsbesluit burgerlijke ambtenaren defensie

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Op de voordracht van de Staatssecretaris van Defensie van 14 juli 1997, nr. P/97004402; 

Gelet op [artikel 125 van de Ambtenarenwet](../../../../../../../../wet/ambtenarenwet/BWBR0001947/README.md) en [artikel 12 van de Militaire ambtenarenwet 1931](../../../../../../../../wet/militaire/ambtenarenwet/1931/BWBR0001952/README.md); 

De Raad van State gehoord (advies van 27 augustus 1997, nr. W07.97.0441); 

Gezien het nader rapport van de Staatssecretaris van Defensie van 15 september 1997, nr. P/97005853;
Hebben goedgevonden en verstaan:    

### ARTIKEL  I  

Wijzigt het Inkomstenbesluit militairen.  

### ARTIKEL  II  

Wijzigt het Bezoldigingsbesluit burgerlijke ambtenaren defensie.  

### ARTIKEL  III  

1.  De functies die zijn ingedeeld in Hoofdgroep IV, niveaugroep IV*a*, schaal 6, respectievelijk niveaugroep IV*b*, schaal 7, van de bijlage B van het [Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md), zoals die bijlage luidde op de dag vóór die van inwerkingtreding van dit besluit, worden ingedeeld in Hoofdgroep III, niveaugroep III*b*, schaal 6, respectievelijk niveaugroep III*c*, schaal 7, van de ingevolge artikel II, onder A, derde lid, bij dit besluit behorende bijlage B.    
2.  De functies die zijn ingedeeld in Hoofdgroep IV, niveaugroep IV*c*, schaal 8 tot en met niveaugroep IV*g*, schaal 12, van de bijlage B van het [Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md), zoals die bijlage luidde op de dag vóór die van inwerkingtreding van dit besluit, worden ingedeeld in onderscheidenlijk Hoofdgroep IV, niveaugroep IV*a*, schaal 8 tot en met niveaugroep IV*e*, schaal 12, van de ingevolge artikel II, onder A, derde lid, bij dit besluit behorende bijlage B.    
3.  De functies die zijn ingedeeld in Hoofdgroep VI, niveaugroep VI*b*, schaal 16, van de bijlage B van het [Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md), zoals die bijlage luidde op de dag vóór die van inwerkingtreding van dit besluit, worden ingedeeld in Hoofdgroep VI, niveaugroep VI*d*, schaal 16, van de ingevolge artikel II, onder A, derde lid, bij dit besluit behorende bijlage B.    
4.  De nadere indeling van de functies die zijn ingedeeld in hoofdgroep V, niveaugroep V*d*, schaal 13, niveaugroep V*e*, schaal 14, en in hoofdgroep VI, niveaugroep VI*a*, schaal 15 van de bijlage B van het [Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md), zoals die bijlage luidde op de dag vóór die van inwerkingtreding van dit besluit, vindt zo spoedig mogelijk plaats doch uiterlijk twee jaar na de inwerkingtreding van dit besluit.   

### ARTIKEL  IV  

1.  Dit besluit verplicht er niet toe voor de ambtenaar voor wie reeds een salarisschaal is vastgesteld, opnieuw een salarisschaal vast te stellen. Een voor de inwerkingtreding van dit besluit aangevangen procedure om te komen tot de vaststelling van de salarisschaal kan met inachtneming van de op de dag vóór die van inwerkingtreding van dit besluit geldende tekst van [artikel 5 van het Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md) worden voltooid.    
2.  Voor zover toepassing van het op grond van artikel II gewijzigde [artikel 5 van het Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md) niet kan plaatsvinden met ingang van de inwerkingtreding van dit besluit, zal dit plaatsvinden met ingang van een latere datum, doch uiterlijk twee jaar na die inwerkingtreding. Gedurende die periode kan de vaststelling van de salarisschaal nog plaatsvinden met inachtneming van de op de dag vóór die van de inwerkingtreding van dit besluit geldende tekst van [artikel 5 van het Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md). Een gedurende die periode aangevangen procedure om te komen tot de vaststelling van de salarisschaal kan eveneens met inachtneming van de op de dag vóór die van de inwerkingtreding van dit besluit geldende tekst van [artikel 5 van het Bezoldigingsbesluit burgerlijke ambtenaren defensie](../../../../../../../../AMvB/bezoldigingsbesluit/burgerlijke/ambtenaren/defensie/BWBR0006038/README.md) worden voltooid.   

### ARTIKEL  V  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst en werkt terug voor wat betreft:  

a. artikel I, onderdelen B en D, tot en met 1 januari 1996;   

b. artikel I, onderdeel C, tot en met 1 april 1996;   

c. artikel II, artikel III, eerste tot en met derde lid, en artikel IV, tot en met 1 januari 1997.    

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.    

's-Gravenhage 
22 september 1997   
Beatrix   

De Staatssecretaris van Defensie,  
J. C. Gmelich Meijling    

eenentwintigste oktober 1997  

De Minister van Justitie,  
W. Sorgdrager     

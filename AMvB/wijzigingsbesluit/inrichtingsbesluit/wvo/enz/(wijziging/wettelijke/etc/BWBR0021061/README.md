<meta http-equiv='Content-Type' content='text/html; charset=utf-8' />

##Besluit van 22 december 2006, houdende wijziging van onder meer het Inrichtingsbesluit W.V.O., het Eindexamenbesluit v.w.o.-h.a.v.o.-m.a.v.o.-v.b.o., en het Besluit staatsexamens vwo-havo-mavo 2000 in verband met wijziging van de wettelijke bepalingen over de tweede fase van het havo en vwo

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Onderwijs, Cultuur en Wetenschap van 26 oktober 2006, nr. WJZ/2006/38538 (3803), directie Wetgeving en Juridische Zaken;

Gelet op de [artikelen 13, derde tot en met zevende lid](../../../../../../../../../wet/wet/op/het/voortgezet/onderwijs/BWBR0002399/README.md), [14, tweede tot en met zesde lid](../../../../../../../../../wet/wet/op/het/voortgezet/onderwijs/BWBR0002399/README.md), [15](../../../../../../../../../wet/wet/op/het/voortgezet/onderwijs/BWBR0002399/README.md), [22](../../../../../../../../../wet/wet/op/het/voortgezet/onderwijs/BWBR0002399/README.md), [29, vierde lid](../../../../../../../../../wet/wet/op/het/voortgezet/onderwijs/BWBR0002399/README.md), [60 van de Wet op het voortgezet onderwijs](../../../../../../../../../wet/wet/op/het/voortgezet/onderwijs/BWBR0002399/README.md) en [artikel V van de Wet van 27 april 2006 (Stb. 2006, 251) tot wijziging van de Wet op het voortgezet onderwijs ter aanpassing van de profielen in de tweede fase van het vwo en het havo (aanpassing profielen tweede fase vwo en havo)](../../../../../../../../../wet/wijzigingswet/wet/op/het/voortgezet/onderwijs/(aanpassing/profielen/tweede/etc/BWBR0019799/README.md);

De Raad van State gehoord (advies van 16 november 2006, no. W05.06.0463/III);

Gezien het nader rapport van Onze Minister van Onderwijs, Cultuur en Wetenschap van 18 december 2006, nr. WJZ/2006/38693 (3803), directie Wetgeving en Juridische Zaken;
Hebben goedgevonden en verstaan:    

### Artikel  I  

####Wijziging [Inrichtingsbesluit W.V.O.](../../../../../../../../../AMvB/inrichtingsbesluit/wvo/BWBR0005946/README.md)

Wijzigt het Inrichtingsbesluit W.V.O.   

### Artikel  II  

####Wijziging [Eindexamenbesluit v.w.o.- h.a.v.o.- m.a.v.o.- v.b.o.](../../../../../../../../../AMvB/eindexamenbesluit/vo/BWBR0004593/README.md)

Wijzigt het Eindexamenbesluit v.w.o.- h.a.v.o.- m.a.v.o.- v.b.o.   

### Artikel  III  

####Wijziging [Besluit staatsexamens vwo-havo-mavo 2000](../../../../../../../../../AMvB/staatsexamenbesluit/vo/BWBR0011538/README.md)

Wijzigt het Besluit staatsexamens vwo-havo-mavo 2000.   

### Artikel  IV  

####Intrekking [Besluit van 15 november 1997, Stb. 588](../../../../../../../../../AMvB/wijzigingsbesluit/inrichtingsbesluit/v.w.o.-h.a.v.o.-m.a.v.o.-v.b.o./enz./etc/BWBR0009021/README.md)

Het [Besluit van 15 november 1997, houdende wijziging van het Inrichtingsbesluit v.w.o.-h.a.v.o.-m.a.v.o.-v.b.o., het Eindexamenbesluit v.w.o.-h.a.v.o.-m.a.v.o.-v.b.o. en enkele andere besluiten in verband met invoering van profielen in het voortgezet onderwijs](../../../../../../../../../AMvB/wijzigingsbesluit/inrichtingsbesluit/v.w.o.-h.a.v.o.-m.a.v.o.-v.b.o./enz./etc/BWBR0009021/README.md) (Stb. 588) wordt ingetrokken.  

### Artikel  V  

####Overgangsbepalingen

1.  In het schooljaar 2008–2009 wordt voor de laatste maal gelegenheid gegeven tot het afleggen van het eindexamen h.a.v.o. volgens de op 31 juli 2007 geldende bij of krachtens de Wet op het voortgezet onderwijs vastgestelde voorschriften, voor de leerlingen die voor 1 augustus 2007 zijn toegelaten tot het vierde leerjaar.   
2.  In het schooljaar 2009–2010 wordt voor de laatste maal gelegenheid gegeven tot het afleggen van het eindexamen v.w.o. volgens de op 31 juli 2007 geldende bij of krachtens de Wet op het voortgezet onderwijs vastgestelde voorschriften, voor de leerlingen die voor 1 augustus 2007 zijn toegelaten tot het vierde leerjaar.   
3.  In het jaar 2010 wordt voor de laatste maal gelegenheid gegeven tot het afleggen van het staatsexamen h.a.v.o. volgens de op 31 juli 2007 geldende bij of krachtens de Wet op het voortgezet onderwijs vastgestelde voorschriften.   
4.  In het jaar 2011 wordt voor de laatste maal gelegenheid gegeven tot het afleggen van het staatsexamen v.w.o. volgens de op 31 juli 2007 geldende bij of krachtens de Wet op het voortgezet onderwijs vastgestelde voorschriften.   
5.  Vrijstellingsbewijzen die op grond van de [artikelen 48, vijfde lid](../../../../../../../../../AMvB/eindexamenbesluit/vo/BWBR0004593/README.md), en [54, eerste lid, van het Eindexamenbesluit v.w.o.-h.a.v.o.-m.a.v.o.-v.b.o.](../../../../../../../../../AMvB/eindexamenbesluit/vo/BWBR0004593/README.md), en de [artikelen 25, derde en vierde lid](../../../../../../../../../AMvB/staatsexamenbesluit/vo/BWBR0011538/README.md), en [32, eerste lid, van het Besluit staatsexamens vwo-havo-mavo 2000](../../../../../../../../../AMvB/staatsexamenbesluit/vo/BWBR0011538/README.md), zoals luidend op 31 juli 2007, zijn afgegeven, worden gelijkgesteld met bewijzen van ontheffing, bedoeld in deze artikelen zoals luidend na inwerkingtreding van dit besluit.   

### Artikel  VI  

####Inwerkingtreding

Dit besluit treedt in werking op een bij koninklijk besluit te bepalen tijdstip.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
22 december 2006  
Beatrix  

De Minister van Onderwijs, Cultuur en Wetenschap, 
M. J. A.van der Hoeven 

de *drieëntwintigste* januari 2007 

De Minister van Justitie, 
E. M. H.Hirsch Ballin  

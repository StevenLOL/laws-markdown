<meta http-equiv='Content-Type' content='text/html; charset=utf-8' />

##Besluit van 21 januari 2014, houdende wijziging van het Vreemdelingenbesluit 2000 ter implementatie van de Richtlijn 2010/65/EU van het Europees Parlement en de Raad van 20 oktober 2010 betreffende meldingsformaliteiten voor schepen die aankomen in en/of vertrekken uit havens en tot intrekking van de Richtlijn 2002/6/EG (PbEU 2010, L 283)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Veiligheid en Justitie van 16 oktober 2013, Directie Wetgeving en Juridische Zaken nr. 437928;

Gelet op de Bijlage VI, onderdeel 3, van de Verordening (EG) nr. 562/2006 van het Europees Parlement en de Raad van 15 maart 2006 tot vaststelling van een communautaire code betreffende de overschrijding van de grenzen door personen (Schengengrenscode), [artikel 4, vierde lid, van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) en [artikel 21 van de Wet politiegegevens](../../../../../../../../wet/wet/politiegegevens/BWBR0022463/README.md);

De Afdeling advisering van de Raad van State gehoord (advies van 28 november 2013, nr. W03.13.0379/II);

Gezien het nader rapport van de Staatssecretaris van Veiligheid en Justitie van 16 januari 2014, nr. 471822;
Hebben goedgevonden en verstaan:    

### Artikel  I  

Wijzigt het Vreemdelingenbesluit 2000. 

### Artikel  II  

Tot 1 juni 2015 kan de informatieverstrekking, bedoeld in [artikel 4.11, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), nog plaatsvinden door middel van papieren lijsten op de wijze bepaald in de [artikelen 4.11 tot en met 4.13 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), zoals deze luidden direct voorafgaand aan de datum van inwerkingtreding van dit besluit, met inachtneming van de termijnen, bedoeld in onderdeel 3.1.2 van bijlage VI van de Schengengrenscode. Artikel 4.11, tweede lid, van het Vreemdelingenbesluit 2000 is van overeenkomstige toepassing. 

### Artikel  III  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
21 januari 2014  
Willem-Alexander  

De Staatssecretaris van Veiligheid en Justitie,  
F. Teeven   

de *eenendertigste* januari 2014 

De Minister van Veiligheid en Justitie,  
I.W. Opstelten    

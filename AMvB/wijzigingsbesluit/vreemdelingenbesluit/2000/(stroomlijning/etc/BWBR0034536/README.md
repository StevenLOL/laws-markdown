<meta http-equiv='Content-Type' content='text/html; charset=utf-8' />

##Besluit van 17 december 2013 tot wijziging van het Vreemdelingenbesluit 2000 (stroomlijning toelatingsprocedures)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Veiligheid en Justitie van 17 juli 2013, nr. 408326;

Gelet op de [artikelen 14, tweede lid](../../../../../../../wet/vreemdelingenwet/2000/BWBR0011823/README.md), [16, tweede lid](../../../../../../../wet/vreemdelingenwet/2000/BWBR0011823/README.md), [24, eerste lid](../../../../../../../wet/vreemdelingenwet/2000/BWBR0011823/README.md), [31, derde lid](../../../../../../../wet/vreemdelingenwet/2000/BWBR0011823/README.md), [32, tweede lid](../../../../../../../wet/vreemdelingenwet/2000/BWBR0011823/README.md), [37](../../../../../../../wet/vreemdelingenwet/2000/BWBR0011823/README.md), [39, derde lid](../../../../../../../wet/vreemdelingenwet/2000/BWBR0011823/README.md), en [66 van de Vreemdelingenwet 2000](../../../../../../../wet/vreemdelingenwet/2000/BWBR0011823/README.md);

De Afdeling advisering van de Raad van State gehoord (advies van 13 september 2013, no. W03.13.0238/II);

Gezien het nader rapport van de Staatssecretaris van Veiligheid en Justitie van 13 december 2013, nr. 461548;
Hebben goedgevonden en verstaan:    

### Artikel  I  

Wijzigt het Vreemdelingenbesluit 2000.   

### Artikel  II  

1.  [Artikel 3.103 van het Vreemdelingenbesluit 2000](../../../../../../../AMvB/vreemdelingenbesluit/2000/BWBR0011825/README.md) is van overeenkomstige toepassing op aanvragen voor een verblijfsvergunning als bedoeld in [artikel 28 van de Wet](../../../../../../../wet/vreemdelingenwet/2000/BWBR0011823/README.md), die zijn ontvangen voor de inwerkingtreding van dit besluit.   
2.  Bij regeling van Onze Minister van Veiligheid en Justitie kunnen nadere regels worden gesteld inzake de toepassing van [artikel 3.103 van het Vreemdelingenbesluit 2000](../../../../../../../AMvB/vreemdelingenbesluit/2000/BWBR0011825/README.md) op aanvragen die zijn ontvangen voor de inwerkingtreding van dit besluit.   
3.  Bij regeling van Onze Minister van Veiligheid en Justitie kunnen nadere regels worden gesteld met betrekking tot de invoering van dit besluit.   

### Artikel  III  

De artikelen van dit besluit treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
17 december 2013  
Willem-Alexander  

De Staatssecretaris van Veiligheid en Justitie, 
F. Teeven   

de *drieëntwintigste* december 2013 

De Minister van Veiligheid en Justitie, 
I.W. Opstelten    

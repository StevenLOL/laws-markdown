<meta http-equiv='Content-Type' content='text/html; charset=utf-8' />

##Besluit van 24 april 2006, houdende wijziging van het Vreemdelingenbesluit 2000 in verband met de implementatie van Richtlijn 2004/38/EG van het Europees Parlement en de Raad van 29 april 2004 betreffende het recht van vrij verkeer en verblijf op het grondgebied van de lidstaten voor de burgers van de Unie en hun familieleden (PbEU L 158 en L 229)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister voor Vreemdelingenzaken en Integratie van 20 februari 2006, nr. 5405850/06/6;

Gelet op [artikelen 2, vierde lid](../../../../../../../../wet/vreemdelingenwet/2000/BWBR0011823/README.md), [12, tweede lid](../../../../../../../../wet/vreemdelingenwet/2000/BWBR0011823/README.md), [54, eerste lid](../../../../../../../../wet/vreemdelingenwet/2000/BWBR0011823/README.md), en [112 van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md);

De Raad van State gehoord (advies van 17 maart 2006, nr. W03.06.0057/I);

Gezien het nader rapport van Onze Minister voor Vreemdelingenzaken en Integratie van 14 april 2006, nr. 5414373/06/6;
Hebben goedgevonden en verstaan:    

### Artikel  I  

Wijzigt het Vreemdelingenbesluit 2000. 

### Artikel  II  

Een op het tijdstip van inwerkingtreding van dit besluit geldig bescheid, waaruit het rechtmatig verblijf, bedoeld in [artikel 8, onder e, van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) blijkt, wordt, onder handhaving van de daarop gestelde aantekeningen en de geldigheidsduur, aangemerkt als document als bedoeld in [artikel 8.13, vijfde lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), indien de houder ervan niet de nationaliteit van een staat bezit als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md). 

### Artikel  III  

Een op het tijdstip van inwerkingtreding van dit besluit geldig bescheid, waaruit het rechtmatig verblijf, bedoeld in [artikel 8, onder b, van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) blijkt, wordt mede aangemerkt als een verblijfsdocument als bedoeld in [artikel 8.19 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), indien de houder ervan de nationaliteit bezit van een staat als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md) dan wel als een verblijfsdocument als bedoeld in [artikel 8.20 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), indien de vreemdeling gemeenschapsonderdaan is, maar niet een zodanige nationaliteit bezit. 

### Artikel  IV  

Een op het tijdstip van inwerkingtreding van dit besluit in behandeling zijnde aanvraag om toetsing aan het gemeenschapsrecht en afgifte van een verblijfsdocument, van een vreemdeling die de nationaliteit bezit van een staat als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md) wordt aangemerkt als een verzoek om afgifte van de in [artikel 8.12, zesde lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md) bedoelde verklaring van inschrijving, indien hij niet of minder dan vijf jaren voorafgaande aan dat tijdstip in de vreemdelingenadministratie is ingeschreven. Op de verklaring wordt de datum van de aanvraag dan wel van de eerdere aanvraag die aanleiding gaf tot inschrijving vermeld als datum van inschrijving. 

### Artikel  V  

Een op het tijdstip van inwerkingtreding van dit besluit in behandeling zijnde aanvraag om toetsing aan het gemeenschapsrecht en afgifte van een verblijfsdocument, van een vreemdeling die de nationaliteit bezit van een staat als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md) en die tenminste vijf jaren voorafgaand aan dat tijdstip in de vreemdelingenadministratie is ingeschreven, wordt aangemerkt als een aanvraag tot afgifte van een verblijfsdocument als bedoeld in [artikel 8.19 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md). 

### Artikel  VI  

Een op het tijdstip van inwerkingtreding van dit besluit in behandeling zijnde aanvraag om toetsing aan het gemeenschapsrecht en afgifte van een verblijfsdocument, van een vreemdeling die niet de nationaliteit bezit van een staat als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), wordt aangemerkt als een aanvraag als bedoeld in [artikel 8.13, tweede lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), indien hij niet of minder dan vijf jaren voorafgaand aan dat tijdstip in de vreemdelingenadministratie is ingeschreven. Het ten tijde van die aanvraag afgegeven bescheid, waaruit het rechtmatig verblijf, bedoeld in [artikel 8, onder i, van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) als gemeenschapsonderdaan blijkt, waarvan de vreemdeling houder is, wordt aangemerkt als verklaring als bedoeld in [artikel 8.13, vierde lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md). 

### Artikel  VII  

Een op het tijdstip van inwerkingtreding van dit besluit in behandeling zijnde aanvraag om toetsing aan het gemeenschapsrecht en afgifte van een verblijfsdocument, van een vreemdeling die niet de nationaliteit bezit van een staat als bedoeld in [artikel 8.7, eerste lid, van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), wordt aangemerkt als een aanvraag tot afgifte van een verblijfsdocument als bedoeld in [artikel 8.20 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), indien hij tenminste vijf jaren voorafgaand aan dat tijdstip in de vreemdelingenadministratie is ingeschreven. 

### Artikel  VIII  

Op de behandeling van een bezwaarschrift van een vreemdeling als bedoeld in [artikel 8.7 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md), gericht tegen een besluit waarbij de toegang tot Nederland wordt geweigerd, een aanvraag om toetsing aan het gemeenschapsrecht en afgifte van een verblijfsdocument wordt afgewezen, dan wel tegen een besluit waarbij het verblijfsrecht wordt beëindigd of waarbij tot ongewenstverklaring wordt overgegaan dan wel tegen een besluit tot weigering de ongewenstverklaring op te heffen, dat is bekendgemaakt voor inwerkingtreding van dit besluit blijft het recht zoals het gold voor dat tijdstip van toepassing. 

### Artikel  IX  

Op onderdanen van staten, die op 1 mei 2004 zijn toegetreden of daarna toetreden tot de Europese Unie, alsmede hun familieleden, ongeacht hun nationaliteit, blijven de [artikelen 8.11](../../../../../../../../AMvB/vreemdelingenbesluit/2000/BWBR0011825/README.md) en [8.12 van het Vreemdelingenbesluit 2000](../../../../../../../../AMvB/vreemdelingenbesluit/2000/BWBR0011825/README.md) van toepassing zoals deze luidden onmiddellijk voorafgaand aan inwerkingtreding van dit besluit, indien en voor zover ten aanzien van deze onderdanen het vrije verkeer van werknemers nog niet geldt ingevolge door Nederland getroffen overgangsmaatregelen. 

### Artikel  X  

Dit besluit treedt in werking met ingang van 29 april 2006. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
24 april 2006  
Beatrix  

De Minister voor Vreemdelingenzaken en Integratie , 
M. C. F. Verdonk   

de *zevenentwintigste* april 2006 

De Minister van Justitie , 
J. P. H. Donner    

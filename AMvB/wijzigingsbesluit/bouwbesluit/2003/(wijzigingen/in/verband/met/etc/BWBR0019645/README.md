<meta http-equiv='Content-Type' content='text/html; charset=utf-8' />

##Besluit van 10 maart 2006, houdende wijziging van het Bouwbesluit 2003 (wijzigingen in verband met de implementatie van de richtlijn tunnelveiligheid)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 16 januari 2006, nr. DJZ2005220565, Directie Juridische Zaken, Afdeling Wetgeving;

Gelet op richtlijn nr. 2004/54/EG van het Europees parlement en de Raad van de Europese Unie van 29 april 2004 inzake de minimumveiligheidseisen voor tunnels in het trans-Europese wegennet (PbEG L 101/56) en op de [artikelen 2](../../../../../../../../../../wet/woningwet/BWBR0005181/README.md) en [120 van de Woningwet](../../../../../../../../../../wet/woningwet/BWBR0005181/README.md);

De Raad van State gehoord (advies van 16 februari 2006, nr. W08.06.0019/V);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 7 maart 2006, nr. DJZ2006242277, Directie Juridische Zaken, Afdeling Wetgeving;
Hebben goedgevonden en verstaan:    

### Artikel  I  

Wijzigt het Bouwbesluit 2003.   

### Artikel  II  

Voor wegtunnels die zijn opengesteld voor het tijdstip van inwerkingtreding van dit besluit blijven de [artikelen 2.218](../../../../../../../../../../AMvB/bouwbesluit/2003/BWBR0012727/README.md) en [2.219 van het Bouwbesluit 2003](../../../../../../../../../../AMvB/bouwbesluit/2003/BWBR0012727/README.md) en de daarop rustende bepalingen tot 1 mei 2014 buiten beschouwing.  

### Artikel  III  

Dit besluit treedt in werking op een bij koninklijk besluit te bepalen tijdstip.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
10 maart 2006  
Beatrix  

De Minister van Volkshuisvesting, Ruimtelijke Ordening en Milieubeheer , 
S. M. Dekker   

de *eenentwintigste* maart 2006 

De Minister van Justitie , 
J. P. H. Donner    

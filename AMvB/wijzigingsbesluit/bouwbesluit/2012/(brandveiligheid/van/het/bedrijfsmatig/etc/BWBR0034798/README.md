<meta http-equiv='Content-Type' content='text/html; charset=utf-8' />

##Besluit van 21 januari 2014, houdende wijziging van het Bouwbesluit 2012 betreffende de brandveiligheid van het bedrijfsmatig houden van dieren, alsmede correcties en verdere vereenvoudigingen van het Bouwbesluit 2012

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister voor Wonen en Rijksdienst van 28 oktober 2013, nr. 2013-0000644994, CZW;

Gelet op de [artikelen 2](../../../../../../../../../../wet/woningwet/BWBR0005181/README.md), [3](../../../../../../../../../../wet/woningwet/BWBR0005181/README.md), [6](../../../../../../../../../../wet/woningwet/BWBR0005181/README.md) en [120 van de Woningwet](../../../../../../../../../../wet/woningwet/BWBR0005181/README.md) en richtlijn nr. 2004/54/EG van het Europees Parlement en de Raad van 29 april 2004 inzake de minimumveiligheidseisen voor tunnels in het trans-Europese wegennet (PbEG L 101/56);

De Afdeling advisering van de Raad van State gehoord (advies van 27 november 2013, nr. W04.13.0399/1);

Gezien het nader rapport van Onze Minister voor Wonen en Rijksdienst van 15 januari 2014, nr. 2014-0000026034, CZW;
Hebben goedgevonden en verstaan:    

### Artikel  I  

Wijzigt het Bouwbesluit 2012. 

### Artikel  II  

Wijzigt het Bouwbesluit 2012. 

### Artikel  III  

Op aankleding die voor het tijdstip van inwerkingtreding van dit besluit is aangebracht in een besloten ruimte van een lichte industriefunctie voor het bedrijfsmatig houden van dieren als bedoeld in [artikel 1.1, derde lid, van het Bouwbesluit 2012](../../../../../../../../../../AMvB/bouwbesluit/2012/BWBR0030461/README.md), maar niet direct op de vloer, trap of hellingbaan, is [artikel 7.4, eerste lid, van het Bouwbesluit 2012](../../../../../../../../../../AMvB/bouwbesluit/2012/BWBR0030461/README.md) van toepassing, zoals dit luidde onmiddellijk voorafgaand aan het tijdstip van inwerkingtreding van dit besluit. 

### Artikel  IV  

Dit besluit treedt in werking met ingang van 1 april 2014. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
21 januari 2014  
Willem-Alexander  

De Minister voor Wonen en Rijksdienst,  
S.A. Blok   

de *zevende* februari 2014 

De Minister van Veiligheid en Justitie,  
I.W. Opstelten    

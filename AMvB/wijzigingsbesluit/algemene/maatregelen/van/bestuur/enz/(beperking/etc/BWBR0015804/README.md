<meta http-equiv='Content-Type' content='text/html; charset=utf-8' />

##Besluit van 27 oktober 2003, houdende wijziging van enkele algemene maatregelen van bestuur ter beperking van de wettelijk verzekerde zorg, alsmede enige andere wijzigingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 11 juli 2003, Z/VU-2394308, gedaan in overeenstemming met Onze Minister van Economische Zaken, Onze Minister van Financiën en de Staatssecretaris van Sociale Zaken en Werkgelegenheid;

Gelet op artikel 6, eerste lid, van de Algemene Wet Bijzondere Ziektekosten, artikel 8, derde lid, van de Ziekenfondswet, artikel 5 van de Wet op de toegang tot ziektekostenverzekeringen 1998 en artikel 1, tweede lid, en artikel 17a, eerste lid, van de Wet tarieven gezondheidszorg;

De Raad van State gehoord (advies van 26 september 2003, nummer W13.03.0304/III);

Gezien het nader rapport van Onze Minister van Volksgezondheid, Welzijn en Sport van 20 oktober 2003, Z/VU-2419666, uitgebracht in overeenstemming met Onze Minister van Economische Zaken, Onze Minister van Financiën en de Staatssecretaris van Sociale Zaken en Werkgelegenheid;
Hebben goedgevonden en verstaan:    

### Artikel  I  

Wijzigt het Besluit zorgaanspraken AWBZ.  

### Artikel  II  

Wijzigt het Verstrekkingenbesluit ziekenfondsverzekering.  

### Artikel  III  

Wijzigt het Vergoedingenbesluit particulier verzekerden.  

### Artikel  IV  

Wijzigt het Besluit werkingssfeer WTG 1992.  

### Artikel  V  
Vervalt per 01-01-2015 

Wijzigt het Besluit werkingssfeer maximumtarieven WTG.  

### Artikel  VI  

In afwijking van artikel 8, tweede lid, van het Besluit zorgaanspraken AWBZ heeft de verzekerde die onmiddellijk voorafgaande aan de inwerkingtreding van dit artikel reeds was aangevangen met een psychotherapeutische behandeling nog aanspraak op ten hoogste dertig zittingen, tenzij eerder het maximum zoals dat gold tot dat tijdstip, is bereikt. 

### Artikel  VII  

1.  De artikelen I, IV, V en VI treden in werking op een bij koninklijk besluit te bepalen tijdstip, dat voor verschillende artikelen of onderdelen daarvan verschillend kan worden vastgesteld.   
2.  De artikelen II en III treden in werking met ingang van 1 januari 2004.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
27 oktober 2003  
Beatrix  

De 
Minister van Volksgezondheid, Welzijn en Sport, 
J. F.Hoogervorst   

de achttiende november 2003 

De 
Minister van Justitie, 
J. P. H. Donner     

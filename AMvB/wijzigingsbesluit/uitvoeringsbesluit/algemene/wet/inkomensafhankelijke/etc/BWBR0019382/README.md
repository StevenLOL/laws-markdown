<meta http-equiv='Content-Type' content='text/html; charset=utf-8' />

##Besluit van 22 december 2005 tot wijziging van het Uitvoeringsbesluit Algemene wet inkomensafhankelijke regelingen en van enige andere besluiten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Financiën van 21 november 2005, nr. WDB 2005-00736 M, gedaan mede namens Onze Minister van Volkshuisvesting, Ruimtelijke Ordening en Milieubeheer;

Gelet op artikel 38 van de Algemene wet inkomensafhankelijke regelingen, de artikelen 11, tweede lid, 39, tweede en derde lid, en 55, zesde lid, van de Wet op de huurtoeslag, de artikelen 13 en 34, derde lid, van de Huisvestingswet, artikel 3, tweede lid, van de Uitvoeringswet huurprijzen woonruimte, artikel 70c, tweede lid, van de Woningwet, de artikelen 24, tweede lid, en 29, eerste en tweede lid, van de Wet bescherming persoonsgegevens, de artikelen 25, 34 en 35 van de Wet op de rechtsbijstand, de artikelen 11, eerste lid, 20, eerste lid, en 28e, tweede lid, van de Wet buitengewoon pensioen zeelieden-oorlogsslachtoffers, de artikelen 3, 12, eerste lid, 20, eerste lid, en 31e, tweede lid, van de Wet buitengewoon pensioen 1940–1945, en artikel 35a, tweede lid, van de Wet buitengewoon pensioen Indisch verzet;

De Raad van State gehoord (advies van 1 december 2005);

Gezien van het nader rapport van de Staatssecretaris van Financiën van 5 december 2005;
Hebben goedgevonden en verstaan:     
### Hoofdstuk  1  

####Wijziging van het Uitvoeringsbesluit Algemene wet inkomensafhankelijke regelingen

### Artikel  I  

Wijzigt het Uitvoeringsbesluit Algemene wet inkomensafhankelijke regelingen. 

### Hoofdstuk  2  

####Wijziging van andere besluiten

### Afdeling  A  

####Ministerie van Volkshuisvesting, Ruimtelijke Ordening en Milieubeheer

### Artikel  II  

Wijzigt het Huursubsidiebesluit. 

### Artikel  III  

Wijzigt het Besluit beheer sociale-huursector. 

### Artikel  IV  

Wijzigt het Besluit huurprijzen woonruimte. 

### Artikel  V  

Wijzigt het Huisvestingsbesluit. 

### Artikel  VI  

Het Besluit prestatienormering huursubsidie wordt ingetrokken. 

### Artikel  VII  

Het Besluit vangnetregeling huursubsidie wordt ingetrokken. 

### Afdeling  B  

####Ministerie van Justitie

### Artikel  VIII  

Wijzigt het Besluit gebruik sofi-nummer Wbp. 

### Artikel  IX  

Wijzigt het Vrijstellingsbesluit Wbp. 

### Artikel  X  

Wijzigt het Besluit draagkrachtcriteria rechtsbijstand. 

### Artikel  XI  

Wijzigt het Besluit financiële toevoegingsgrenzen. 

### Afdeling  C  

####Ministerie van Volksgezondheid, Welzijn en Sport

### Artikel  XII  

Wijzigt het Besluit ex artikel 11 Wet buitengewoon pensioen zeelieden-oorlogsslachtoffers. 

### Artikel  XIII  

Wijzigt het Besluit tot uitvoering van artikel 12 der Wet buitengewoon pensioen 1940–1945. 

### Artikel  XIV  

Wijzigt het Inkomensbesluit wetten buitengewoon pensioen. 

### Hoofdstuk  3  

####Overgangs- en slotbepalingen

### Artikel  XV  

####Overgangsrecht Huursubsidiebesluit

Indien de huurder uiterlijk op 30 november 2005 een aanvraag tot toekenning van huursubsidie als bedoeld in artikel 28, eerste lid, van de Huursubsidiewet, of een verzoek als bedoeld in artikel 26, eerste lid, van die wet, zoals die bepalingen laatstelijk luidden vóór de inwerkingtreding van de Aanpassingswet Algemene wet inkomensafhankelijke regelingen, heeft ingediend en die aanvraag respectievelijk dat verzoek betrekking heeft op het tijdvak dat loopt van 1 juli 2005 tot en met 31 december 2005 of een daaraan voorafgaand subsidietijdvak, wordt die aanvraag respectievelijk dat verzoek afgedaan overeenkomstig het Huursubsidiebesluit, zoals dat laatstelijk luidde vóór de inwerkingtreding van dit besluit. 

### Artikel  XVI  

####Overgangsrecht Besluit vangnetregeling huursubsidie

1.  Voorzover een aanvraag tot toekenning van een bijzondere bijdrage in de huurlasten als bedoeld in artikel 26b, eerste lid, van de Huursubsidiewet, zoals dat laatstelijk luidde vóór de inwerkingtreding van de Aanpassingswet Algemene wet inkomensafhankelijke regelingen, betrekking heeft op het tijdvak dat loopt van 1 juli 2005 tot en met 31 december 2005, wordt voor de toepassing van het Besluit vangnetregeling huursubsidie: 

a. in de artikelen 7, vijfde lid, aanhef, 8, tweede lid, onderdeel c, en derde lid, aanhef, 9, vierde lid, onderdeel a, van dat besluit en in de bijlage, in het onderdeel, getiteld «Accountantsverklaring», en onder 4, onderdeel a, van het onderdeel, getiteld «Accountantsprotocol» bij dat besluit voor «het subsidiejaar» gelezen: het tijdvak dat loopt van 1 juli 2005 tot en met 31 december 2005;  

b. in de artikelen 7, vijfde lid, onderdeel b, en 8, derde lid, onderdeel b, voor «per subsidiejaar» gelezen: over het tijdvak dat loopt van 1 juli 2005 tot en met 31 december 2005;  

c. in de artikelen 8, tweede lid, onderdeel d, en 9, derde lid, onderdeel b, voor «in het betreffende subsidiejaar» gelezen: in het tijdvak dat loopt van 1 juli 2005 tot en met 31 december 2005.     
2.  Indien de huurder uiterlijk op 28 februari 2006 een aanvraag tot toekenning van een bijzondere bijdrage in de huurlasten als bedoeld in artikel 26b, eerste lid, van de Huursubsidiewet, of een verzoek als bedoeld in artikel 26g, eerste lid, van die wet, zoals die bepalingen laatstelijk luidden vóór de inwerkingtreding van de Aanpassingswet Algemene wet inkomensafhankelijke regelingen, heeft ingediend en die aanvraag respectievelijk dat verzoek betrekking heeft op het tijdvak dat loopt van 1 juli 2005 tot en met 31 december 2005 of een daaraan voorafgaand bijdragetijdvak wordt die aanvraag respectievelijk dat verzoek afgedaan overeenkomstig het Besluit vangnetregeling huursubsidie, zoals dat laatstelijk luidde vóór de inwerkingtreding van dit besluit.   
3.  Indien burgemeester en wethouders een aanvraag als bedoeld in artikel 26f, tweede lid, van de Huursubsidiewet, zoals dat laatstelijk luidde vóór de inwerkingtreding van de Aanpassingswet Algemene wet inkomensafhankelijke regelingen, hebben ingediend die betrekking heeft op het tijdvak dat loopt van 1 juli 2005 tot en met 31 december 2005 of een daaraan voorafgaand bijdragetijdvak, wordt die aanvraag afgedaan overeenkomstig het Besluit vangnetregeling huursubsidie, zoals dat laatstelijk luidde vóór de inwerkingtreding van dit besluit.  

### Artikel  XVII  

####Inwerkingtreding

Dit besluit treedt in werking met ingang van 1 januari 2006, met dien verstande dat de artikelen XV en XVI van dit hoofdstuk terugwerken tot en met 1 juli 2005. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
22 december 2005  
Beatrix  

De Staatssecretaris van Financiën ,  
J. G. Wijn   

De Minister van Volkshuisvesting, Ruimtelijke Ordening en Milieubeheer , 
S. M. Dekker   

de *zevenentwintigste* december 2005 

De Minister van Justitie , 
J. P. H. Donner    

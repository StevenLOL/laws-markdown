<meta http-equiv='Content-Type' content='text/html; charset=utf-8' />

##Besluit van 14 mei 2001 tot wijziging van het Uitvoeringsbesluit kostenverrekening en gegevensuitwisseling Wet waardering onroerende zaken met betrekking tot de verrekening van de waarderingskosten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Financiën van 5 april 2001, nr. WDB2001-202 M, gedaan in overeenstemming met Onze Minister van Binnenlandse Zaken en Koninkrijksrelaties;

Gelet op [artikel 3 van de Wet waardering onroerende zaken](../../../../../../../wet/wet/waardering/onroerende/zaken/BWBR0007119/README.md);

De Raad van State gehoord (advies van 26 april 2001, nr. W06.01.0180/IV);

Gezien het nader rapport van de Staatssecretaris van Financiën van 8 mei 2001, nr. WDB 2001–00275 M, uitgebracht in overeenstemming met Onze Minister van Binnenlandse Zaken en Koninkrijksrelaties;
Hebben goedgevonden en verstaan:    

### Artikel  I  

Wijzigt het Uitvoeringsbesluit kostenverrekening en gegevensuitwisseling Wet waardering onroerende zaken.  

### Artikel  II  

1.  De rekening, bedoeld in [artikel 6, eerste en tweede lid, van het Uitvoeringsbesluit kostenverrekening en gegevensuitwisseling Wet waardering onroerende zaken](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md), die de afnemers ontvangen in de periode van 1 januari 2002 tot en met 31 december 2002, is, in afwijking van [artikel 2, tweede lid, van dat besluit](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md), gebaseerd op een aandeel in het bedrag van de kosten van de waardering voor het Rijk van 44 percent, voor de waterschappen van 10 percent van dat bedrag voorzover betrekking hebbend op de gebieden die volgens de provinciale verordeningen, bedoeld in [artikel 2, eerste lid, van de Waterschapswet](../../../../../../../wet/waterschapswet/BWBR0005108/README.md), in waterschapsverband gelegen zijn en voor de gemeenten het restant.   
2.   [Artikel 2, tweede lid, van het Uitvoeringsbesluit kostenverrekening en gegevensuitwisseling Wet waardering onroerende zaken](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md), zoals dit artikellid luidt met ingang van 1 januari 2003, is van toepassing op de rekening, bedoeld in [artikel 6, eerste en tweede lid, van het Uitvoeringsbesluit kostenverrekening en gegevensuitwisseling Wet waardering onroerende zaken](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md), die de afnemers ontvangen op of na 1 januari 2003.   
3.  De [artikelen 4a](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md) en [6, derde en vierde lid, van het Uitvoeringsbesluit kostenverrekening en gegevensuitwisseling Wet waardering onroerende zaken](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md) en de artikelen 1 en 2 van de Uitvoeringsregeling Rekenmodellen Wet waardering onroerende zaken, alsmede het in die regeling in Bijlage I opgenomen Model voor de berekening van de in redelijkheid gemaakte waarderingskosten 1999, zoals deze luiden op 31 december 2002, blijven van toepassing voorzover de berekeningen betrekking hebben op het waarderingskostentijdvak dat is aangevangen op 1 januari 1999. In afwijking van [artikel 2, tweede lid, van het Uitvoeringsbesluit kostenverrekening en gegevensuitwisseling Wet waardering onroerende zaken](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md) is de verrekening van het verschil, bedoeld in [artikel 4a van dat besluit](../../../../../../../AMvB/uitvoeringsbesluit/kostenverrekening/en/gegevensuitwisseling/wet/etc/BWBR0007230/README.md), met inachtneming van de berekende wettelijke rente, over het in de eerste volzin genoemde waarderingskostentijdvak, gebaseerd op een aandeel in dat verschil voor het Rijk van 33,5 percent, voor de waterschappen van 25 percent voorzover betrekking hebbend op de gebieden die volgens de provinciale verordeningen, bedoeld in [artikel 2, eerste lid, van de Waterschapswet](../../../../../../../wet/waterschapswet/BWBR0005108/README.md), in waterschapsverband zijn gelegen en voor de gemeenten het restant.  

### Artikel  III  

Dit besluit treedt in werking met ingang 1 januari 2003 met uitzondering van de artikelen I, onderdeel D, en II, die in werking treden met ingang van 1 januari 2002. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
14 mei 2001  
Beatrix  

De Staatssecretaris van Financiën, 
W. J. Bos   

de *tweeëntwintigste* mei 2001 

De Minister van Justitie, 
A. H. Korthals     

<meta http-equiv='Content-Type' content='text/html; charset=utf-8' />

##Besluit van 30 augustus 2010, houdende wijziging van het Mijnbouwbesluit in verband met een wijziging in het bevoegd gezag ten aanzien van kalksteengroeven

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 12 juli 2010, nr. WJZ / 10099217;

Gelet op [artikel 52, eerste en tweede lid, van de Mijnbouwwet](../../../../../../../../../../../wet/mijnbouwwet/BWBR0014168/README.md);

De Raad van State gehoord (advies van 28 juli 2010, nr. W.10.10.0360/III);

Gezien het nader rapport van Onze Minister van Economische Zaken van 24 augustus 2010, nr. WJZ / 10122936;
Hebben goedgevonden en verstaan:    

### Artikel  I  

Wijzigt het Mijnbouwbesluit. 

### Artikel  II  

1.  Op aanvragen betreffende een vergunning als bedoeld in de [artikelen 146](../../../../../../../../../../../AMvB/mijnbouwbesluit/BWBR0014394/README.md) of [151 van het Mijnbouwbesluit](../../../../../../../../../../../AMvB/mijnbouwbesluit/BWBR0014394/README.md) die vóór het tijdstip van inwerkingtreding van dit besluit zijn ingediend en waarop op dat tijdstip nog niet is beslist, wordt beslist met toepassing van het recht zoals dat gold onmiddellijk voorafgaand aan dat tijdstip.   
2.  Indien vóór het tijdstip van inwerkingtreding van dit besluit een ontwerp van een besluit tot wijziging of intrekking van een vergunning als bedoeld in [artikel 146](../../../../../../../../../../../AMvB/mijnbouwbesluit/BWBR0014394/README.md) of [151 van het Mijnbouwbesluit](../../../../../../../../../../../AMvB/mijnbouwbesluit/BWBR0014394/README.md) ter inzage is gelegd en op dat tijdstip daaromtrent nog geen besluit is genomen, wordt dat besluit genomen met toepassing van het recht zoals dat gold onmiddellijk voorafgaand aan dat tijdstip.   
3.  Ten aanzien van bezwaarprocedures en beroepsprocedures tegen een besluit op grond van de [artikelen 146](../../../../../../../../../../../AMvB/mijnbouwbesluit/BWBR0014394/README.md) of [151 van het Mijnbouwbesluit](../../../../../../../../../../../AMvB/mijnbouwbesluit/BWBR0014394/README.md) dat is genomen vóór het tijdstip van inwerkingtreding van dit besluit dan wel met toepassing van het eerste of tweede lid, blijft het recht van toepassing zoals dat gold onmiddellijk voorafgaand aan dat tijdstip.  

### Artikel  III  

Dit besluit treedt in werking op een bij koninklijk besluit te bepalen tijdstip. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
30 augustus 2010  
Beatrix  

De Minister van Economische Zaken,  
M. J. A. van der Hoeven   

de *zevende* september 2010 

De Minister van Justitie,  
E. M. H. Hirsch Ballin    

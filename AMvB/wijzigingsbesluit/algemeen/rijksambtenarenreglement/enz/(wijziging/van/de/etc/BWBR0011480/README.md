<meta http-equiv='Content-Type' content='text/html; charset=utf-8' />

##Besluit van 8 juli 2000, houdende wijziging van het Algemeen Rijksambtenarenreglement en enkele andere besluiten in verband met wijziging van de Wet Incompatibiliteiten Staten-Generaal en Europees Parlement en invoering van de Wet financiering loopbaanonderbreking

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 10 januari 2000, nummer AD1999/U100337, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden, gedaan mede namens Onze minister van Buitenlandse Zaken;

Gelet op [artikel 125, eerste lid, van de Ambtenarenwet](../../../../../../../../../../wet/ambtenarenwet/BWBR0001947/README.md);

De Raad van State gehoord (advies van 23 maart 2000, nummer W04.00.0020/1) ;

Gezien het nader rapport van Onze Minister van Binnenlandse Zaken en Koninkrijksrelaties van 26 juni 2000, nummer AD2000/U63559, directoraat-generaal Management en Personeelsbeleid, directie Personeelsmanagement Rijksdienst, Afdeling Arbeidsvoorwaarden, uitgebracht mede namens Onze Minister van Buitenlandse Zaken;
Hebben goedgevonden en verstaan;    

### Artikel  I  

Wijzigt het Algemeen Rijksambtenarenreglement.  

### Artikel  II  

Wijzigt het Ambtenarenreglement Staten-Generaal.  

### Artikel  III  

Wijzigt het Reglement Dienst Buitenlandse Zaken.  

### Artikel  IV  

Op degene op wie [Artikel II van de wet van 15 juli 1998 tot wijziging van de Wet Incompatibiliteiten Staten-Generaal en Europees Parlement ter wijziging van de nonactiviteitsbepalingen](../../../../../../../../../../wet/wijzigingswet/wet/incompatibiliteiten/staten-generaal/en/europees/etc/BWBR0009788/README.md) (Stb. 1998, 507) van toepassing is, blijft [artikel 16 van het Algemeen Rijksambtenarenreglement](../../../../../../../../../../AMvB/algemeen/rijksambtenarenreglement/BWBR0001950/README.md), zoals dat luidde op de dag voorafgaande aan de datum van inwerkingtreding van dit besluit, van kracht. 

### Artikel  V  

De ambtenaar die tussen 21 augustus 1998 en het tijdstip van inwerkingtreding van dit besluit is benoemd of verkozen tot lid van de Tweede Kamer der Staten-Generaal of het Europees Parlement wordt geacht een verzoek tot ontheffing te hebben gedaan als bedoeld in [artikel 3, zesde lid, van de Wet Incompatibiliteiten Staten-Generaal en Europees Parlement](../../../../../../../../../../wet/wet/incompatibiliteiten/staten-generaal/en/europees/parlement/BWBR0006612/README.md) en op grond daarvan uit zijn ambtelijke functie te zijn ontheven. 

### Artikel  VI  

1.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.   
2.  Artikel I, onderdeel A, werkt terug tot en met 21 augustus 1998.   

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
8 juli 2000  
Beatrix  

De Minister van Binnenlandse Zaken en Koninkrijksrelaties, 
K. G. de Vries   

De Minister van Buitenlandse Zaken, 
J. J. van Aartsen   

de derde augustus 2000 

De Minister van Justitie, 
A. H. Korthals     

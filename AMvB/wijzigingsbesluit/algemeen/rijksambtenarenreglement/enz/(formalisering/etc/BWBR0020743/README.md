<meta http-equiv='Content-Type' content='text/html; charset=utf-8' />

##Besluit van 7 december 2006, houdende wijziging van het Algemeen Rijksambtenarenreglement en enkele andere besluiten in verband met de formalisering van de Arbeidsvoorwaardenovereenkomst sector Rijk 2005–2006

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 27 oktober 2006, nr. 2006-0000340898, directoraat-generaal Management Openbare Sector, directie Personeel, Organisatie en Informatie Rijk, afdeling Personeel Rijk, gedaan mede namens Onze Minister van Buitenlandse Zaken;

Gelet op [artikel 125, eerste lid, van de Ambtenarenwet](../../../../../../../../wet/ambtenarenwet/BWBR0001947/README.md);

De Raad van State gehoord (advies van 9 november 2006, nr. W04.06.0466/I);

Gezien het nader rapport van Onze Minister van Binnenlandse Zaken en Koninkrijksrelaties van 5 december 2006, nr. 2006-0000369383, directoraat-generaal Management Openbare Sector, directie Personeel, Organisatie en Informatie Rijk, afdeling Personeel Rijk, uitgebracht mede namens Onze Minister van Buitenlandse Zaken;
Hebben goedgevonden en verstaan:    

### Artikel  I  

Wijzigt het Algemeen Rijksambtenarenreglement.   

### Artikel  II  

Wijzigt het Ambtenarenreglement Staten-Generaal.   

### Artikel  III  

Wijzigt het Reglement Dienst Buitenlandse Zaken.   

### Artikel  IV  

Wijzigt het Bezoldigingsbesluit Burgerlijke Rijksambtenaren 1984.   

### Artikel  V  

Wijzigt de Overgangsregeling Bezoldigingsbesluit Burgerlijke Rijksambtenaren 1984.   

### Artikel  VI  

Wijzigt het Besluit personenchauffeurs Rijksdienst.   

### Artikel  VII  

Degene aan wie op grond van het [Besluit tegemoetkoming ziektekosten rijkspersoneel](../../../../../../../../AMvB/besluit/tegemoetkoming/ziektekosten/rijkspersoneel/BWBR0006855/README.md), zoals dat luidde op 31 december 2005, over december 2005 een tegemoetkoming voor een gezinslid als bedoeld in [artikel 1, eerste lid, onderdeel b, ten eerste, van dat besluit](../../../../../../../../AMvB/besluit/tegemoetkoming/ziektekosten/rijkspersoneel/BWBR0006855/README.md) is verleend, heeft recht op een eenmalige uitkering. Deze uitkering bedraagt € 450,00, vermenigvuldigd met de voor de betrokkene op 1 december 2005 geldende arbeidsduurfactor indien deze kleiner is dan 1.  

### Artikel  VIII  

1.  Dit besluit, met uitzondering van de artikelen I, onderdeel C, II, onderdeel C, III, onderdeel E en IV, onderdeel D, treedt in werking met ingang van de dag na de datum van uitgifte van het Staatsblad, met dien verstande dat: 

– artikel IV, onderdeel B, onder 1, terugwerkt tot en met 1 januari 2004;  

– artikel IV, onderdeel B, onder 2, terugwerkt tot en met 1 januari 2005;  

– artikel IV, onderdeel B, onder 3, terugwerkt tot en met 29 december 2005; en  

– de artikelen I, onderdelen A en B, II, onderdelen A en B, III, onderdelen C en D, IV, onderdelen A, C, E, F, G en H, en de artikelen V, VI en VII terugwerken tot en met 1 januari 2006.     
2.  Artikel IV, onderdeel D, treedt in werking met ingang van 1 december 2006.   
3.  De artikelen I, onderdeel C, II, onderdeel C en III, onderdeel E, treden in werking met ingang van 1 januari 2007.   

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
7 december 2006  
Beatrix  

De Minister van Binnenlandse Zaken en Koninkrijksrelaties , 
J. W. Remkes   

De Minister van Buitenlandse Zaken , 
B. R. Bot   

de *twintigste* december 2006 

De Minister van Justitie , 
E. M. H. Hirsch Ballin    

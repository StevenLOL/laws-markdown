<meta http-equiv='Content-Type' content='text/html; charset=utf-8' />

##Besluit van 8 december 2000, houdende wijziging van het Algemeen Rijksambtenarenreglement en het Bezoldigingsbesluit Burgerlijke Rijksambtenaren 1984 in verband met de positie van topambtenaren binnen de Rijksdienst

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 21 september 2000, nr. AD2000/U87138, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden;

Gelet op [artikel 125, eerste lid, van de Ambtenarenwet](../../../../../../../../../wet/ambtenarenwet/BWBR0001947/README.md);

De Raad van State gehoord (advies van 31 oktober 2000, no. WO4.00.0433/I);

Gezien het nader rapport van Onze Minister van Binnenlandse Zaken en Koninkrijksrelaties van 28 november 2000, nr. AD2000/U97832, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden;
Hebben goedgevonden en verstaan:    

### Artikel  I  

Wijzigt het Algemeen Rijksambtenarenreglement.  

### ARTIKEL  II  

Wijzigt het Bezoldigingsbesluit Burgerlijke Rijksambtenaren 1984.  

### ARTIKEL  III  

De ambtenaar, die op de datum van inwerkingtreding van dit besluit, reeds werkzaam is in een functie, genoemd in [artikel 7, vierde lid, van het Algemeen Rijksambtenarenreglement](../../../../../../../../../AMvB/algemeen/rijksambtenarenreglement/BWBR0001950/README.md), wordt met ingang van de inwerkingtreding van dit besluit geacht te zijn aangesteld overeenkomstig [artikel 7, eerste lid, onder a, van het Algemeen Rijksambtenarenreglement](../../../../../../../../../AMvB/algemeen/rijksambtenarenreglement/BWBR0001950/README.md) en in die functie te zijn benoemd voor een periode van zeven jaar, verminderd met de tijd dat hij de functie voor de datum van inwerkingtreding van dit besluit heeft vervuld, doch ten minste tot 1 januari 2003. 

### ARTIKEL  IV  

Dit besluit treedt in werking met ingang van de tweede dag na de datum van uitgifte van het Staatsblad waarin zij wordt geplaatst en werkt, voor wat betreft artikel II terug tot en met 1 juli 2000. 

Lasten en bevelen dat dit besluit met de daarbij behorende bijlage en nota van toelichting in het Staatsblad zal worden geplaatst.   

's-Gravenhage 
8 december 2000  
Beatrix  

De Minister van Binnenlandse Zaken en Koninkrijksrelaties, 
K. G. de Vries   

de *eenentwintigste* december 2000 

De Minister van Justitie, 
A. H. Korthals     

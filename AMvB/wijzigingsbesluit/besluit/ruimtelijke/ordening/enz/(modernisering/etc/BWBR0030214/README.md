<meta http-equiv='Content-Type' content='text/html; charset=utf-8' />

##Besluit van 17 juni 2011 tot wijziging van het Besluit ruimtelijke ordening, het Besluit omgevingsrecht en het Besluit archeologische monumentenzorg in verband met de modernisering van de monumentenzorg en enkele technische aanpassingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap, van 6 januari 2011, nr. WJZ/263173 (8279), directie Wetgeving en Juridische Zaken, gedaan mede namens Onze Minister van Infrastructuur en Milieu;

Gelet op [artikel 3.37, eerste lid, van de Wet ruimtelijke ordening](../../../../../../../../../wet/wet/ruimtelijke/ordening/BWBR0020449/README.md), de [artikelen 2.1, derde lid](../../../../../../../../../wet/wet/algemene/bepalingen/omgevingsrecht/BWBR0024779/README.md), en [2.26, derde lid, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md) en de [artikelen 34a, eerste en tweede lid](../../../../../../../../../wet/monumentenwet/1988/BWBR0004471/README.md), en [48 van de Monumentenwet 1988](../../../../../../../../../wet/monumentenwet/1988/BWBR0004471/README.md);

De Afdeling advisering van de Raad van State gehoord (advies van 24 februari 2011, nr. W05.11.0013/I);

Gezien het nader rapport van de Staatssecretaris van Onderwijs, Cultuur en Wetenschap, van 10 juni 2011, nr. WJZ/296032 (8279), directie Wetgeving en Juridische Zaken, uitgebracht mede namens Onze Minister van Infrastructuur en Milieu;
Hebben goedgevonden en verstaan:    

### Artikel  I  

Wijzigt het Besluit ruimtelijke ordening.

### Artikel  II  

Wijzigt het Besluit omgevingsrecht.

### Artikel  III  

Wijzigt het Besluit archeologische monumentenzorg. 

### Artikel  IV  

1.  Op een aanvraag om een omgevingsvergunning voor een activiteit als bedoeld in [artikel 2.1, eerste lid, onder f, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md) die betrekking heeft op een beschermd monument als bedoeld in die wet dat buiten de krachtens de [Wegenverkeerswet 1994](../../../../../../../../../wet/wegenverkeerswet/1994/BWBR0006622/README.md) vastgestelde bebouwde kom ligt en is ingediend voor het tijdstip van inwerkingtreding van artikel II van dit besluit, blijft het [Besluit omgevingsrecht](../../../../../../../../../AMvB/besluit/omgevingsrecht/BWBR0027464/README.md) zoals dat luidde voor inwerkingtreding van artikel II van dit besluit van toepassing.   
2.  Het eerste lid is niet van toepassing indien het een activiteit betreft als bedoeld in dat lid waarvoor met de inwerkingtreding van artikel II van dit besluit geen omgevingsvergunning meer is vereist.  

### Artikel  V  

Dit besluit treedt in werking met ingang van 1 januari 2012. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
17 juni 2011  
Beatrix  

De Staatssecretaris van Onderwijs, Cultuur en Wetenschap,  
H. Zijlstra   

De Minister van Infrastructuur en Milieu,  
M. H. Schultz van Haegen-Maas Geesteranus   

de *vijfde* juli 2011 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 6 juli 2011, houdende wijziging van het Besluit opleidingseisen en deskundigheidsgebied fysiotherapeut (herformulering opleidingseisen en regeling directe toegankelijkheid)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 29 april 2011, DWJZ/JBA&J-3061122;

Gelet op de [artikelen 28](../../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md) en [29, eerste lid, van de Wet op de beroepen in de individuele gezondheidszorg](../../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md);

De Afdeling advisering van de Raad van State gehoord (advies van 1 juni 2011, no. W13.11.0152/III);

Gezien het nader rapport van Onze Minister van Volksgezondheid, Welzijn en Sport van 30 juni 2011, DWJZ/JBA&J-3071018;
Hebben goedgevonden en verstaan:    

### Artikel  I  

Wijzigt het Besluit opleidingseisen en deskundigheidsgebied fysiotherapeut. 

### Artikel  II  

Een bevoegdheid tot inschrijving in het register van fysiotherapeuten, bedoeld in [artikel 3 van de Wet op de beroepen in de individuele gezondheidszorgzorg](../../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md), komt ook na inwerkingtreding van dit besluit toe aan de houder van een getuigschrift dat: 

a. is behaald voor de inwerkintreding van dit besluit, en  

b. voldoet aan de vereisten, gesteld in het [Besluit opleidingseisen en deskundigheidsgebied fysiotherapeut](../../../../../../../../AMvB/besluit/opleidingseisen/en/deskundigheidsgebied/fysiotherapeut/BWBR0008962/README.md), zoals dat luidde tot het tijdstip van inwerkingtreding van dit besluit.   

### Artikel  III  

Dit besluit treedt in werking met ingang van 1 augustus 2011, met dien verstande dat de onderdelen D, E en F terugwerken tot en met 1 januari 2006. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
6 juli 2011  
Beatrix  

De Minister van Volksgezondheid, Welzijn en Sport,  
E. I. Schippers   

de *negentiende* juli 2011 

De Minister van Veiligheid en Justitie,  
I. W. Opstelten    

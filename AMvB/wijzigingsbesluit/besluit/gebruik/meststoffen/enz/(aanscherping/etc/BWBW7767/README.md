<meta http-equiv='Content-Type' content='text/html; charset=utf-8' />

##Besluit van 26 oktober 2005, houdende wijziging van het Besluit gebruik meststoffen, het Besluit kwaliteit en gebruik overige organische meststoffen en het Lozingenbesluit open teelt en veehouderij (aanscherping gebruiksregels meststoffen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Landbouw, Natuur en Voedselkwaliteit van 13 juni 2005, nr. TRCJZ/2005/1767, gedaan mede namens de Staatssecretaris van Volkshuisvesting, Ruimtelijke Ordening en Milieubeheer en de Staatssecretaris van Verkeer en Waterstaat;

Gelet op richtlijn nr. 91/676/EEG van de Raad van de Europese Gemeenschappen van 1 december 1991 inzake de bescherming van water tegen verontreiniging door nitraten uit agrarische bronnen (PbEG L 375), op richtlijn nr. 2000/60/EG van het Europees Parlement en de Raad van de Europese Unie van 23 oktober 2000 tot het vaststellen van een kader voor communautaire maatregelen betreffende het waterbeleid (PbEG L 327), op richtlijn nr. 2001/81/EG van het Europees Parlement en de Raad van de Europese Unie van 23 oktober 2001 inzake nationale emissieplafonds voor bepaalde luchtverontreinigende stoffen (PbEG L 309) en op richtlijn nr. 86/278/EEG van de Raad van de Europese Gemeenschappen van 12 juni 1986, betreffende de bescherming van het milieu, in het bijzonder de bodem, bij het gebruik van zuiveringsslib in de landbouw (PbEG L 181/6);

Gelet op de [artikelen 6](../../../../../../../../../wet/wet/bodembescherming/BWBR0003994/README.md), [7](../../../../../../../../../wet/wet/bodembescherming/BWBR0003994/README.md), [15](../../../../../../../../../wet/wet/bodembescherming/BWBR0003994/README.md), [17](../../../../../../../../../wet/wet/bodembescherming/BWBR0003994/README.md), [64](../../../../../../../../../wet/wet/bodembescherming/BWBR0003994/README.md), [91](../../../../../../../../../wet/wet/bodembescherming/BWBR0003994/README.md) en [92 van de Wet bodembescherming](../../../../../../../../../wet/wet/bodembescherming/BWBR0003994/README.md) en op de [artikelen 1](../../../../../../../../../wet/wet/verontreiniging/oppervlaktewateren/BWBR0002682/README.md) en [2a van de Wet verontreiniging oppervlaktewateren](../../../../../../../../../wet/wet/verontreiniging/oppervlaktewateren/BWBR0002682/README.md) en [artikel 13 van de Bestrijdingsmiddelenwet 1962](../../../../../../../../../wet/bestrijdingsmiddelenwet/1962/BWBR0002380/README.md);

De Raad van State gehoord (advies van 21 juli 2005, nr. W11.05.0211/V);

Gezien het nader rapport van Onze Minister van Landbouw, Natuur en Voedselkwaliteit, uitgebracht mede namens de Staatssecretaris van Volkshuisvesting, Ruimtelijke Ordening en Milieubeheer en de Staatssecretaris van Verkeer en Waterstaat, van 13 oktober 2005, nr. TRCJZ/2005/2516, Directie Juridische Zaken;
Hebben goedgevonden en verstaan:    

### Artikel  I  

Wijzigt het Besluit gebruik meststoffen. 

### Artikel  II  

Wijzigt het Besluit kwaliteit en gebruik overige organische meststoffen. 

### Artikel  III  

Wijzigt het Lozingenbesluit open teelt en veehouderij. 

### Artikel  IV  

Indien op het tijdstip van inwerkingtreding van het onderhavige besluit het bij koninklijke boodschap van 10 december 2004 ingediende wetsvoorstel tot wijziging van de Meststoffenwet (invoering van de gebruiksnormen) (Kamerstukken II, 2004–2005, 29 930) nog niet tot wet is verheven, of artikel I, onderdeel A, van die wet nog niet in werking is getreden, wordt onder de begrippen veengrond, zand- of lössgrond, en kleigrond verstaan hetgeen daaronder werd verstaan tot het tijdstip van inwerkingtreding van het onderhavige besluit. 

### Artikel  V  

Artikel IV vervalt op het tijdstip waarop artikel I, onderdeel A, van het in artikel IV genoemde wetsvoorstel in werking treedt. 

### Artikel  VI  

De artikelen van dit besluit treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
26 oktober 2005  
Beatrix  

De Minister van Landbouw, Natuur en Voedselkwaliteit , 
C. P. Veerman   

De Staatssecretaris van Volkshuisvesting, Ruimtelijke Ordening en Milieubeheer , 
P. L. B. A. van Geel   

De Staatssecretaris van Verkeer en Waterstaat , 
M. H. Schultz van Haegen-Maas Geesteranus   

de *derde* november 2005 

De Minister van Justitie ,  
J. P. H. Donner    

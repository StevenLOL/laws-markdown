<meta http-equiv='Content-Type' content='text/html; charset=utf-8' />

##Besluit van 9 november 2011 tot wijziging van het Besluit vergoedingen rechtsbijstand 2000 in verband met een vergoeding voor de beurtelingse verlening van rechtsbijstand in het kader van politieverhoren

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Veiligheid en Justitie van 17 mei 2011, nr. 5695288/11/6;

Gelet op de [artikelen 35](../../../../../../../../../wet/wet/op/de/rechtsbijstand/BWBR0006368/README.md) en [37 van de Wet op de rechtsbijstand](../../../../../../../../../wet/wet/op/de/rechtsbijstand/BWBR0006368/README.md);

De Afdeling advisering van de Raad van State gehoord (advies van 18 juli 2011, nr. W03.11.0173/II);

Gezien het nader rapport van de Staatssecretaris van Veiligheid en Justitie van 2 november 2011, nr. 5713452/11/6;
Hebben goedgevonden en verstaan:    

### Artikel  I  

Wijzigt het Besluit vergoedingen rechtsbijstand 2000. 

### Artikel  II  

Op piketrechtsbijstand, verleend vóór de inwerkingtreding van dit besluit, waarin de eerste verrichting op of na 1 april 2010 is gedaan, zijn van toepassing de regels van de op 26 januari 2010 krachtens [artikel 4:23, derde lid, onderdeel a, van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md) vastgestelde beleidsregel Vergoeding raadplegen raadsman voorafgaand aan of bij het politieverhoor van de raden voor rechtsbijstand te Amsterdam, Arnhem, Den Haag, ’s-Hertogenbosch en Leeuwarden. 

### Artikel  III  

1.  Dit besluit treedt in werking met ingang van 15 november 2011. Indien dit besluit op of na 15 november 2011 in het Staatsblad wordt geplaatst, treedt het in werking met ingang van de dag na datum van uitgifte van het Staatsblad waarin het wordt geplaatst.   
2.  Artikel II werkt terug tot en met 1 april 2010.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
9 november 2011  
Beatrix  

De Staatssecretaris van Veiligheid en Justitie,  
F. Teeven   

de *veertiende* november 2011 

De Minister van Veiligheid en Justitie,  
I. W. Opstelten    

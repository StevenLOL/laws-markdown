<meta http-equiv='Content-Type' content='text/html; charset=utf-8' />

##Besluit van 25 juni 2013, houdende wijziging van het Besluit begroting en verantwoording provincies en gemeenten in verband met het versterken van de deugdelijkheid en transparantie van de begroting en de meerjarenraming van provincies en gemeenten en het versterken van de horizontale controle daarop

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 16 mei 2013, nr. 2013-000028077;

Gelet op [artikel 190, eerste en tweede lid, van de Provinciewet](../../../../../../../../../../wet/provinciewet/BWBR0005645/README.md) en [artikel 186, eerste en tweede lid, van de Gemeentewet](../../../../../../../../../../wet/gemeentewet/BWBR0005416/README.md);

De Afdeling advisering van de Raad van State gehoord (advies van 5Â juni 2013, no. W04.13.0140/I);

Gezien het nader rapport van Onze Minister van Binnenlandse Zaken en Koninkrijksrelaties van 19 juni 2013, nr. 2013-0000338631;
Hebben goedgevonden en verstaan:    

### Artikel  I  

Wijzigt het Besluit begroting en verantwoording provincies en gemeenten.   

### Artikel  II  

1.  Op de inrichting van de begroting, de begrotingswijzigingen, de meerjarenraming, de jaarrekening, het jaarverslag en de productenrealisatie van een openbaar lichaam of een gemeenschappelijk orgaan als bedoeld in [artikel 8 van de Wet gemeenschappelijke regelingen](../../../../../../../../../../wet/wet/gemeenschappelijke/regelingen/BWBR0003740/README.md) is artikel I van dit besluit van toepassing met ingang van het begrotingsjaar 2015.   
2.  Op de inrichting van de begroting, de begrotingswijzigingen, de meerjarenraming, de jaarrekening, het jaarverslag en de productenrealisatie van provincies en gemeenten is artikel I van dit besluit van toepassing met ingang van het begrotingsjaar 2014.   

### Artikel  III  

Dit besluit treedt in werking op het tijdstip waarop de wet van 28 maart 2013 tot wijziging van de Gemeentewet en de Provinciewet in verband met het aanpassen van enkele bepalingen inzake het financieel toezicht op gemeenten en provincies (Stb. 2013, 141) in werking treedt.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
25 juni 2013  
Willem-Alexander  

De Minister van Binnenlandse Zaken en Koninkrijksrelaties, 
R.H.A. Plasterk   

de *achtentwintigste* juni 2013 

De Minister van Veiligheid en Justitie, 
I.W. Opstelten    

<meta http-equiv='Content-Type' content='text/html; charset=utf-8' />

##Besluit van 13 juni 1996, houdende wijziging van onder andere het Besluit algemene rechtspositie politie en het Besluit bezoldiging politie in verband met de invoering van de WAO-conforme uitkering

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken van 23 februari 1996, directoraat-generaal voor Openbare Orde en Veiligheid, directie Politie, hoofdafdeling Onderwijs en Personeelsbeleid, afdeling Arbeidsvoorwaardenbeleid, nr. EA96/U469;

Gelet op [artikel 50, eerste lid, van de Politiewet 1993](../../../../../../../../../../wet/politiewet/1993/BWBR0006299/README.md) en [artikel 9, zesde lid, van de LSOP-wet](../../../../../../../../../../wet/lsop-wet/BWBR0006942/README.md);

De Raad van State gehoord (advies van 6 mei 1996, No.W04.96.0091);

Gezien het nader rapport van Onze Minister van Binnenlandse Zaken van 7 juni 1996, directoraat-generaal voor Openbare Orde en Veiligheid, directie Politie, hoofdafdeling Onderwijs en Personeelsbeleid, afdeling Arbeidsvoorwaardenbeleid, nr. EA96/1465;
Hebben goedgevonden en verstaan:    

### ARTIKEL  I  

Wijzigt het Besluit algemene rechtspositie politie.   

### ARTIKEL  II  

Wijzigt het Besluit bezoldiging politie.   

### ARTIKEL  III  

Wijzigt het Besluit vergoeding verplaatsingskosten politie.   

### ARTIKEL  IV  

Wijzigt het Besluit geneeskundige verzorging politie 1994.   

### ARTIKEL  V  

A.     De ambtenaar in tijdelijke dienst die op 1 januari 1996 aanspraak heeft op doorbetaling van zijn volledige bezoldiging, dan wel die aanspraak zou hebben indien vanaf het moment van intreden van de ongeschiktheid tot het verrichten van zijn arbeid wegens ziekte toepassing zou zijn gegeven aan [artikel 39](../../../../../../../../../../AMvB/besluit/bezoldiging/politie/BWBR0006517/README.md) of [artikel 42 van het Besluit bezoldiging politie](../../../../../../../../../../AMvB/besluit/bezoldiging/politie/BWBR0006517/README.md), heeft vanaf genoemde datum aanspraak op zijn volledige bezoldiging over het op genoemde datum nog niet verstreken gedeelte van de periode van 18 maanden, doch niet langer dan tot de eerste van de maand waarin hij de leeftijd van 65 jaar bereikt.     
B.     De aanspraken op grond van [artikel 44 van het Besluit bezoldiging politie](../../../../../../../../../../AMvB/besluit/bezoldiging/politie/BWBR0006517/README.md) naar de tekst op 31 december 1995, worden omgezet in aanspraken op grond van [artikel 44 van het Besluit bezoldiging politie](../../../../../../../../../../AMvB/besluit/bezoldiging/politie/BWBR0006517/README.md). Indien anders dan als gevolg van een wijziging in de mate van invaliditeit, het bedrag van de nieuw berekende aanvullende uitkering geringer is dan het bedrag van de aanvullende uitkering op 31 december 1995, wordt het bedrag van de aanvullende uitkering tot laatstbedoeld bedrag verhoogd.     
C.      
1.  De gewezen ambtenaar die op 31 december 1995 op grond van [artikel 42, vierde lid, van het Besluit bezoldiging politie](../../../../../../../../../../AMvB/besluit/bezoldiging/politie/BWBR0006517/README.md) een uitkering heeft overeenkomstig de normen van de [Wet op de arbeidsongeschiktheidsverzekering](../../../../../../../../../../wet/wet/op/de/arbeidsongeschiktheidsverzekering/BWBR0002524/README.md) en die op de dag van inwerkingtreding van dit besluit een recht verkrijgt op een WAO-conforme uitkering, welke lager is dan de eerstbedoelde uitkering, heeft recht op een aanvullende uitkering ter grootte van dat verschil voor de periode gedurende welke hij na 1 januari 1996 aanspraak op eerstbedoelde uitkering zou hebben gehad.   
2.  Bij de berekening van de aanvullende uitkering wordt rekening gehouden met een wijziging als bedoeld in [artikel 42, zevende lid, van het Besluit bezoldiging politie](../../../../../../../../../../AMvB/besluit/bezoldiging/politie/BWBR0006517/README.md).   
3.  Voor zolang de arbeidongeschiktheid in de zin van de [Wet op de arbeidsongeschiktheidsverzekering](../../../../../../../../../../wet/wet/op/de/arbeidsongeschiktheidsverzekering/BWBR0002524/README.md) een ander percentage wordt vastgesteld vindt, in voorkomende gevallen met toepassing van het tweede lid, herberekening van de aanvullende uitkering op basis van het gewijzigde percentage plaats.      

### ARTIKEL  VI  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst en werkt terug tot en met 1 januari 1996.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
13 juni 1996  
Beatrix  

De Minister van Binnenlandse Zaken, 
H. F. Dijkstal   

de *negende* juli 1996 

De Minister van Justitie, 
W. Sorgdrager    

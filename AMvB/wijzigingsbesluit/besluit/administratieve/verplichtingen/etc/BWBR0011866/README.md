<meta http-equiv='Content-Type' content='text/html; charset=utf-8' />

##Besluit van 30 november 2000 tot wijziging van het Besluit administratieve verplichtingen waterschapsbelastingen en van het Rijksreglement ontgrondingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Verkeer en Waterstaat van 22 december 1999, nr. HKW/AKO/1999/12861, Hoofdkantoor van de Waterstaat, Stafdienst Bestuurlijk Juridische Zaken;

Gelet op [artikel 126a, eerste lid, van de Waterschapswet](../../../../../../../wet/waterschapswet/BWBR0005108/README.md) en [artikel 6 van de Ontgrondingenwet](../../../../../../../wet/ontgrondingenwet/BWBR0002505/README.md);

De Raad van State gehoord (advies van 25 februari 2000, nr. W09.99.0639);

Gezien het nader rapport van de Staatssecretaris van Verkeer en Waterstaat van 28 november 2000, nr. CDJZ/WVW/1319, Centrale directie Juridische Zaken;
Hebben goedgevonden en verstaan:    

### Artikel  I  

Wijzigt het Besluit administratieve verplichtingen waterschapsbelastingen.   

### Artikel  II  

Wijzigt het Rijksreglement ontgrondingen.   

### Artikel  III  

Met ingang van het tijdstip van inwerkingtreding van dit besluit wordt de uitoefening door of namens het dagelijks bestuur van het waterschap van de in het [Besluit administratieve verplichtingen waterschapsbelastingen](../../../../../../../AMvB/besluit/administratieve/verplichtingen/waterschapsbelastingen/BWBR0007686/README.md) opgenomen bevoegdheden, die voor dat tijdstip heeft plaatsgevonden: 

a. in het kader van de heffing van waterschapsbelastingen, geacht te zijn verricht door de in [artikel 123, derde lid, onderdeel b, van de Waterschapswet](../../../../../../../wet/waterschapswet/BWBR0005108/README.md), bedoelde ambtenaar van het waterschap.  

b. in het kader van de beoordeling van een ingediende aanvraag tot het verlenen van kwijtschelding van belasting op de voet van [artikel 26 van de Invorderingswet 1990](../../../../../../../wet/invorderingswet/1990/BWBR0004770/README.md), geacht te zijn verricht door de in [artikel 123, derde lid, onderdeel c van de Waterschapswet](../../../../../../../wet/waterschapswet/BWBR0005108/README.md), bedoelde ambtenaar van het waterschap.    

### Artikel  IV  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
30 november 2000  
Beatrix  

De Staatssecretaris van Verkeer en Waterstaat, 
J. M. de Vries   

de *veertiende* december 2000 

De Minister van Justitie, 
A. H. Korthals    

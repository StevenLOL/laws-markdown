<meta http-equiv='Content-Type' content='text/html; charset=utf-8' />

##Besluit van 30 september 2011, houdende wijziging van het Besluit zorgverzekering in verband met wijziging van de te verzekeren prestaties Zorgverzekeringswet per 2012 en de eigen bijdragen daarvoor en wijziging van dat besluit en het Besluit zorgaanspraken AWBZ in verband met stringent pakketbeheer en wijziging van het Besluit tegemoetkoming chronisch zieken en gehandicapten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 27 juli 2011, Z/VU-3072473;

Gelet op [artikel 11, derde en vierde lid, van de Zorgverzekeringswet](../../../../../../../../../../wet/zorgverzekeringswet/BWBR0018450/README.md), [artikel 6, tweede lid, van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md) en [artikel 2, eerste lid, van de Wet tegemoetkoming chronisch zieken en gehandicapten](../../../../../../../../../../wet/wet/tegemoetkoming/chronisch/zieken/en/gehandicapten/BWBR0025003/README.md);

De Afdeling advisering van de Raad van State gehoord (advies van 19 augustus 2011, no. W13.11.0304/III);

Gezien het nader rapport van Onze Minister van Volksgezondheid, Welzijn en Sport van 26 september 2011, Z/VU-3078441;
Hebben goedgevonden en verstaan:    

### Artikel  I  

Wijzigt het Besluit zorgverzekering. 

### Artikel  II  

Wijzigt het Besluit zorgaanspraken AWBZ. 

### Artikel  III  

Wijzigt het Besluit tegemoetkoming chronisch zieken en gehandicapten. 

### Artikel  IV  

Op een verzekerde als bedoeld in [artikel 2.6, tweede lid, tweede volzin, van het Besluit zorgverzekering](../../../../../../../../../../AMvB/besluit/zorgverzekering/BWBR0018492/README.md) die uiterlijk op 31 december 2011 twaalf behandelingen fysiotherapie of oefentherapie heeft ontvangen, blijft artikel 2.6, tweede lid, van het Besluit zorgverzekering, zoals dat artikel op 31 december 2011 luidde, van toepassing voor zover het behandeling van de aandoening betreft waarop de twaalf behandelingen betrekking hadden en de aandoening ook na deze datum aanleiding kan zijn voor voor rekening van de zorgverzekering komende fysiotherapie of oefentherapie. 

### Artikel  V  

Dit besluit treedt in werking met ingang van 1 januari 2012 en werkt met betrekking tot artikel III terug tot en met 1 januari 2011. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
30 september 2011  
Beatrix  

De Minister van Volksgezondheid, Welzijn en Sport,  
E. I. Schippers   

de *achtentwintigste* oktober 2011 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 26 maart 1993, houdende wijziging van het koninklijk besluit van 8 juli 1978 (Stb. 422) ter uitvoering van het bepaalde in artikel 1, tweede lid, van de Wet buitengewoon pensioen 1940-1945, houdende de omschrijving van de categorieÃ«n van personen op wie deze wet van overeenkomstige toepassing zal zijn

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Welzijn, Volksgezondheid en Cultuur van 2 december 1992, nr. DVVB/WUP-U-922445;

Gelet op [artikel 1, tweede lid, van de Wet buitengewoon pensioen 1940-1945](../../../../../../../../../../../wet/wet/buitengewoon/pensioen/1940-1945/BWBR0002032/README.md);

Gezien de adviezen van de Pensioen- en Uitkeringsraad en de Stichting 1940-1945;

De Raad van State gehoord (advies van 3 maart 1993, No. W13.92.0612);

Gezien het nader rapport van Onze Minister van Welzijn, Volksgezondheid en Cultuur van 18 maart 1993, nr. DVVB/WUP-U-93530;
Hebben goedgevonden en verstaan:    

### Artikel  I  

Bevat wijzigingen in andere regelgeving.  

### Artikel  II  

Een besluit van de Pensioen- en Uitkeringsraad tot gelijkstelling als bedoeld in artikel 3 van het koninklijk besluit van 8 juli 1978, dat is genomen voor de datum van inwerkingtreding van dit besluit doch waarop op die datum door Onze Minister van Welzijn, Volksgezondheid en Cultuur een beslissing inzake zijn instemming nog niet is genomen, kan door de Pensioen- en Uitkeringsraad worden afgehandeld als ware die instemming verleend. 

### Artikel  III  

Dit besluit treedt in werking met ingang van de dag na de datum van uitgifte van het *Staatsblad*, waarin het wordt geplaatst. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
26 maart 1993  
Beatrix  

De Minister van Welzijn, Volksgezondheid en Cultuur, 
H. d'Ancona   

de eerste juni 1993 

De Minister van Justitie, 
E. M. H. Hirsch Ballin    

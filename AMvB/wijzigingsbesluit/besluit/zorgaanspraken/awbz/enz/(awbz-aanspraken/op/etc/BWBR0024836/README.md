<meta http-equiv='Content-Type' content='text/html; charset=utf-8' />

##Besluit van 1 december 2008, houdende wijziging van het Besluit zorgaanspraken AWBZ en enige andere besluiten in verband met wijziging van AWBZ-aanspraken op zorg

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volksgezondheid, Welzijn en Sport van 25 juli 2008, Z/VU-2866125;

Gelet op de [artikelen 6, tweede lid](../../../../../../../../../../wet/algemene/wet/bijzondere/ziektekosten/BWBR0002614/README.md), [9a, eerste lid](../../../../../../../../../../wet/algemene/wet/bijzondere/ziektekosten/BWBR0002614/README.md), en [40, eerste lid, van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md) en de [artikelen 3, eerste lid](../../../../../../../../../../wet/wet/op/de/jeugdzorg/BWBR0016637/README.md), en [5, tweede lid, onderdeel b, van de Wet op de jeugdzorg](../../../../../../../../../../wet/wet/op/de/jeugdzorg/BWBR0016637/README.md);

De Raad van State gehoord (advies van 16 oktober 2008, no. W13.08.0352/I);

Gezien het nader rapport van de Staatssecretaris van Volksgezondheid, Welzijn en Sport van 25 november 2008, Z/VU-2895633;
Hebben goedgevonden en verstaan:    

### Artikel  I  

Wijzigt het Besluit zorgaanspraken AWBZ.   

### Artikel  II  

Wijzigt het Zorgindicatiebesluit.   

### Artikel  III  

Wijzigt het Administratiebesluit Bijzondere Ziektekostenverzekering.   

### Artikel  IV  

Wijzigt het Uitvoeringsbesluit Wet op de jeugdzorg.   

### Artikel  V  

Wijzigt het Wijzigingsbesluit Besluit zorgaanspraken AWBZ (beperking aanspraak op extramurale ondersteunende begeleiding en uitbreiding aanspraak op activerende begeleiding).   

### Artikel  VI  

1.  De [artikelen 4](../../../../../../../../../../AMvB/besluit/zorgaanspraken/awbz/BWBR0014149/README.md), [6](../../../../../../../../../../AMvB/besluit/zorgaanspraken/awbz/BWBR0014149/README.md), [7](../../../../../../../../../../AMvB/besluit/zorgaanspraken/awbz/BWBR0014149/README.md) en [8 van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) zoals deze luidden onmiddellijk voorafgaande aan de inwerkingtreding van dit besluit blijven van toepassing op verzekerden die onmiddellijk voorafgaande aan het tijdstip waarop dit besluit in werking treedt, daartoe een indicatiebesluit op grond van het [Zorgindicatiebesluit](../../../../../../../../../../AMvB/zorgindicatiebesluit/BWBR0008946/README.md) hadden of die uiterlijk op dat tijdstip een indicatiebesluit hadden aangevraagd.   
2.  Het eerste lid geldt voor de geldigheidsduur van het daar bedoelde indicatiebesluit, doch uiterlijk tot 1 januari 2010.   
3.  Nadat de aanspraak op zorg als omschreven in de [artikelen 6](../../../../../../../../../../AMvB/besluit/zorgaanspraken/awbz/BWBR0014149/README.md) en [7 van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) zoals deze luidden onmiddellijk voorafgaande aan de inwerkingtreding van dit besluit, op grond van het eerste juncto tweede lid geëindigd is, heeft de verzekerde nog gedurende een gewenningsperiode van: 

a. zes maanden volgende op die eindigingsdatum recht op de direct voorgaande aan die datum genoten zorg als zou zijn aanspraak niet geëindigd zijn, indien sprake is van een eindigingsdatum uiterlijk op 30 juni 2009;  

b. drie maanden volgende op die eindigingsdatum, maar uiterlijk tot 1 januari 2010, recht op de direct voorgaande aan die datum genoten zorg als zou zijn aanspraak niet geëindigd zijn, indien sprake is van een eindigingsdatum die ligt na 30 juni 2009.     
4.  Het derde lid geldt niet voor verzekerden die zorg genoten in verband met psychosociale problemen.   

### Artikel  VII  

Dit besluit treedt in werking met ingang van 1 januari 2009, met uitzondering van artikel V, dat in werking treedt met ingang van de dag na de datum van uitgifte van het Staatsblad waarin dit besluit wordt geplaatst.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
1 december 2008  
Beatrix  

De Staatssecretaris van Volksgezondheid, Welzijn en Sport , 
M. Bussemaker   

de *zestiende* december 2008 

De Minister van Justitie , 
E. M. H. Hirsch Ballin    

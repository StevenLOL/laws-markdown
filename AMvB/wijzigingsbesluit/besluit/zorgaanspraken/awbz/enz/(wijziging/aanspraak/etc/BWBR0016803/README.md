<meta http-equiv='Content-Type' content='text/html; charset=utf-8' />

##Besluit van 2 juni 2004, houdende wijziging van het Besluit zorgaanspraken AWBZ in verband met wijziging van de aanspraak op psychotherapeutische behandeling en het Bijdragebesluit zorg in verband met een technische wijziging

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 31 maart 2004, Z/VU-2468723, gedaan in overeenstemming met Onze Minister van Sociale Zaken en Werkgelegenheid;

Gelet op [artikel 6, eerste lid en derde lid, van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md);

De Raad van State gehoord (advies van 26 april 2004, nummer W13.04.0142/III);

Gezien het nader rapport van Onze Minister van Volksgezondheid, Welzijn en Sport van 27 mei 2004, Z/VU-2482120, uitgebracht in overeenstemming met Onze Minister van Sociale Zaken en Werkgelegenheid;
Hebben goedgevonden en verstaan:    

### Artikel  I  

Wijzigt het Besluit zorgaanspraken AWBZ.   

### Artikel  II  

1.  In afwijking van [artikel 8, tweede lid, van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) en onverminderd [artikel 8, vierde lid, van dat besluit](../../../../../../../../../../AMvB/besluit/zorgaanspraken/awbz/BWBR0014149/README.md), heeft een verzekerde die in de periode van 1 januari 2004 tot de datum van de inwerkingtreding van dit besluit reeds was aangevangen met een psychotherapeutische behandeling waarbij geen sprake was van een persoonlijkheidsstoornis, ten hoogste aanspraak op dertig zittingen.   
2.  In afwijking van [artikel 8, tweede lid, van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) en onverminderd [artikel 8, vierde lid, van dat besluit](../../../../../../../../../../AMvB/besluit/zorgaanspraken/awbz/BWBR0014149/README.md), heeft een verzekerde die v贸贸r 1 januari 2004 was aangevangen met een psychotherapeutische behandeling aanspraak op ten hoogste dertig zittingen te rekenen vanaf 1 januari 2004, tenzij eerder het maximum zoals dat gold tot 1 januari 2004, is bereikt.   
3.  In afwijking van [artikel 8, tweede lid, van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) en onverminderd [artikel 8, vierde lid, van dat besluit](../../../../../../../../../../AMvB/besluit/zorgaanspraken/awbz/BWBR0014149/README.md), heeft een verzekerde met een persoonlijkheidsstoornis alsmede een verzekerde als bedoeld in [artikel 8, derde lid](../../../../../../../../../../AMvB/besluit/zorgaanspraken/awbz/BWBR0014149/README.md), die v贸贸r 1 januari 2004 was aangevangen met een psychotherapeutische behandeling, aanspraak op ten hoogste dertig zittingen te rekenen vanaf 1 januari 2004, tenzij eerder het maximum zoals dat gold tot 1 januari 2004 is bereikt dan wel in totaal vijftig zittingen, indien dit laatste aantal groter is.   

### Artikel  III  

Wijzigt het Bijdragebesluit zorg.   

### Artikel  IV  

Dit besluit treedt in werking op een bij koninklijk besluit te bepalen tijdstip. Na inwerkingtreding van dit besluit werkt het op grond van artikel I aan [artikel 8 van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) toegevoegde vierde lid terug tot en met 1 januari 2004.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
2 juni 2004  
Beatrix  

De Minister van Volksgezondheid, Welzijn en Sport , 
J. F. Hoogervorst   

de *zeventiende* juni 2004 

De Minister van Justitie , 
J. P. H. Donner    

<meta http-equiv='Content-Type' content='text/html; charset=utf-8' />

##Besluit van 10 december 2007, houdende wijziging van het Besluit zorgaanspraken AWBZ in verband met beperking van de aanspraak op extramurale ondersteunende begeleiding alsmede uitbreiding van de aanspraak op activerende begeleiding

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volksgezondheid, Welzijn en Sport van 28 september 2007, Z/VU-2801854;

Gelet op [artikel 6, tweede lid, van de Algemene Wet Bijzondere Ziektekosten](../../../../../../../../../../wet/algemene/wet/bijzondere/ziektekosten/BWBR0002614/README.md);

De Raad van State gehoord (advies van 1 november 2007, no.W13.07.0350/I);

Gezien het nader rapport van de Staatssecretaris van Volksgezondheid, Welzijn en Sport van 4 december 2007, Z/VU-2817256;
Hebben goedgevonden en verstaan:    

### Artikel  I  

Wijzigt het Besluit zorgaanspraken AWBZ. 

### Artikel  II  

1.  [Artikel 6, tweede lid, van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md) is niet van toepassing op verzekerden die op 31 december 2007 krachtens een indicatiebesluit als bedoeld in het [Zorgindicatiebesluit](../../../../../../../../../../AMvB/zorgindicatiebesluit/BWBR0008946/README.md) of het [Uitvoeringsbesluit Wet op de jeugdzorg](../../../../../../../../../../AMvB/uitvoeringsbesluit/wet/op/de/jeugdzorg/BWBR0017751/README.md) waren aangewezen op zorg, bedoeld in [artikel 6 van het Besluit zorgaanspraken AWBZ](../../../../../../../../../../AMvB/besluit/zorgaanspraken/awbz/BWBR0014149/README.md), zoals [dat artikel](../../../../../../../../../../AMvB/besluit/zorgaanspraken/awbz/BWBR0014149/README.md) luidde op 31â€‰december 2007.   
2.  Het eerste lid geldt voor de geldigheidsduur van het daar bedoelde indicatiebesluit, doch uiterlijk tot 1 januari 2010.  

### Artikel  III  

Dit besluit treedt in werking met ingang van 1 januari 2008. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
10 december 2007  
Beatrix  

De Staatssecretaris van Volksgezondheid, Welzijn en Sport , 
M. Bussemaker   

de *negentiende* december 2007 

De Minister van Justitie , 
E. M. H. Hirsch Ballin    

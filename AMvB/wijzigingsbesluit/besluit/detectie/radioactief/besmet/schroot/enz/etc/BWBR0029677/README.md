<meta http-equiv='Content-Type' content='text/html; charset=utf-8' />

##Besluit van 12 februari 2011 tot wijziging van het Besluit detectie radioactief besmet schroot, het Besluit kerninstallaties, splijtstoffen en ertsen, het Besluit stralingsbescherming, het Besluit vervoer splijtstoffen, ertsen en radioactieve stoffen en het Vrijstellingsbesluit defensie Kernenergiewet in verband met de wet van 19 november 2009 tot wijziging van de Kernenergiewet in verband met vereenvoudiging van het bevoegd gezag, invoering van een verplichting tot financiële zekerheidstelling en enkele andere wijzigingen (Stb. 2010, 18)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 6 juli 2010, nr. BJZ / 2010016974, Directie Bestuurlijke en Juridische zaken, gedaan mede namens Onze Ministers van Sociale Zaken en Werkgelegenheid en van Economische Zaken;

Gelet op de [artikelen 15f, vijfde lid](../../../../../../../../../../wet/kernenergiewet/BWBR0002402/README.md), [16, eerste lid](../../../../../../../../../../wet/kernenergiewet/BWBR0002402/README.md), [18a, derde lid](../../../../../../../../../../wet/kernenergiewet/BWBR0002402/README.md), [21, eerste tot en met derde lid](../../../../../../../../../../wet/kernenergiewet/BWBR0002402/README.md), [29, eerste lid](../../../../../../../../../../wet/kernenergiewet/BWBR0002402/README.md), [32, eerste en vierde lid](../../../../../../../../../../wet/kernenergiewet/BWBR0002402/README.md), [34, eerste lid](../../../../../../../../../../wet/kernenergiewet/BWBR0002402/README.md), [38a, eerste lid](../../../../../../../../../../wet/kernenergiewet/BWBR0002402/README.md), [68](../../../../../../../../../../wet/kernenergiewet/BWBR0002402/README.md), [73](../../../../../../../../../../wet/kernenergiewet/BWBR0002402/README.md), [74](../../../../../../../../../../wet/kernenergiewet/BWBR0002402/README.md) en [75, eerste lid, onder a, van de Kernenergiewet](../../../../../../../../../../wet/kernenergiewet/BWBR0002402/README.md);

De Raad van State gehoord (advies van 28 juli 2010, nr. W08.10.0282/IV);

Gezien het nader rapport van Onze Minister van Economische Zaken, Landbouw en Innovatie van 10 februari 2011, nr. WJZ / 10191482, uitgebracht mede namens de Staatssecretaris van Sociale Zaken en Werkgelegenheid;
Hebben goedgevonden en verstaan:    

### Artikel  I  

Wijzigt het Besluit detectie radioactief besmet schroot. 

### Artikel  II  

Wijzigt het Besluit kerninstallaties, splijtstoffen en ertsen. 

### Artikel  III  

Wijzigt het Besluit stralingsbescherming. 

### Artikel  IV  

Wijzigt het Besluit vervoer splijtstoffen, ertsen en radioactieve stoffen. 

### Artikel  V  

Wijzigt het Vrijstellingsbesluit defensie Kernenergiewet. 

### Artikel  VI  

[Artikel 26, tweede lid](../../../../../../../../../../AMvB/besluit/kerninstallaties/splijtstoffen/en/ertsen/BWBR0002667/README.md), voor zover dit betrekking heeft op de verplichtingen, bedoeld in [artikel 30](../../../../../../../../../../AMvB/besluit/kerninstallaties/splijtstoffen/en/ertsen/BWBR0002667/README.md), en artikel 30, eerste lid, van het Besluit kerninstallaties, splijtstoffen en ertsen zijn niet van toepassing op inrichtingen die voor 1 januari 2007 in veilige insluiting zijn gebracht. 

### Artikel  VII  

In afwijking van [artikel 44a, tweede lid, aanhef en onder a, van het Besluit kerninstallaties, splijtstoffen en ertsen](../../../../../../../../../../AMvB/besluit/kerninstallaties/splijtstoffen/en/ertsen/BWBR0002667/README.md) geldt voor aanvragen om goedkeuring voor de wijze waarop financiële zekerheid wordt gesteld als bedoeld in [artikel 15f, eerste lid, van de Kernenergiewet](../../../../../../../../../../wet/kernenergiewet/BWBR0002402/README.md) die voor het in artikel IX, eerste lid, bedoelde tijdstip worden ingediend, dat bij het overzicht van de verschillende kostenposten voor de buitengebruikstelling en de ontmanteling kan worden uitgegaan van een ontwerp van een ontmantelingsplan als bedoeld in [artikel 1, eerste lid, van dat besluit](../../../../../../../../../../AMvB/besluit/kerninstallaties/splijtstoffen/en/ertsen/BWBR0002667/README.md) of van andere gegevens of bescheiden die vergelijkbare informatie bevatten omtrent de buitengebruikstelling en de ontmanteling van de betrokken inrichting. 

### Artikel  VIII  

1.  Voor zover aan een vergunning op grond van de [Kernenergiewet](../../../../../../../../../../wet/kernenergiewet/BWBR0002402/README.md) voor een inrichting als bedoeld in [artikel 15, onder b, van die wet](../../../../../../../../../../wet/kernenergiewet/BWBR0002402/README.md) voorschriften zijn verbonden over: 

a. het stellen van financiële zekerheid voor de kosten die voortvloeien uit het buiten gebruik stellen en het ontmantelen van die inrichting, of  

b. het buiten gebruik stellen en het ontmantelen van die inrichting, vervallen die voorschriften.     
2.  Het eerste lid is, voor zover het betreft de onder b bedoelde voorschriften, niet van toepassing op inrichtingen als bedoeld in [artikel 15, onder b, van de Kernenergiewet](../../../../../../../../../../wet/kernenergiewet/BWBR0002402/README.md) waarin kernenergie kon worden vrijgemaakt, die voor 1 januari 2007 in veilige insluiting zijn gebracht.  

### Artikel  IX  

1.  Dit besluit, met uitzondering van artikel II, onderdeel L, treedt in werking met ingang van 1 juli 2011.   
2.  Artikel II, onderdeel L, treedt in werking met ingang van 1 april 2011.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
12 februari 2011  
Beatrix  

De Minister van Economische Zaken, Landbouw en Innovatie,  
M. J. M. Verhagen   

De Staatssecretaris van Sociale Zaken en Werkgelegenheid,  
P. de Krom   

de *vierde* maart 2011 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 27 februari 1998, houdende wijziging van het Besluit beheer sociale-huursector en het Besluit Centraal Fonds voor de Volkshuisvesting (verbetering van het toezicht op de sociale-huursector, verbetering van de werkwijze van het Centraal Fonds voor de Volkshuisvesting)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volkshuisvesting, Ruimtelijke Ordening en Milieubeheer van 4 juli 1997, nr. MJZ97113554, Centrale Directie Juridische Zaken, Afdeling Wetgeving;

Gelet op de [artikelen 70](../../../../../../../../../../wet/woningwet/BWBR0005181/README.md), [71](../../../../../../../../../../wet/woningwet/BWBR0005181/README.md), [82](../../../../../../../../../../wet/woningwet/BWBR0005181/README.md) en [88 van de Woningwet](../../../../../../../../../../wet/woningwet/BWBR0005181/README.md);

De Raad van State gehoord (advies van 24 december 1997, nr. W08.97.0429);

Gezien het nader rapport van de Staatssecretaris van Volkshuisvesting, Ruimtelijke Ordening en Milieubeheer van 23 februari 1998, nr. MJZ98019441, Centrale Directie Juridische Zaken, Afdeling Wetgeving;
Hebben goedgevonden en verstaan:    

### ARTIKEL  I  

Wijzigt het Besluit beheer sociale-huursector.   

### ARTIKEL  II  

1.  Indien een toegelaten instelling als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) voor het tijdstip van inwerkingtreding van dit besluit, overeenkomstig [artikel 30, eerste lid, van het Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md) als laatstelijk luidend voor die inwerkingtreding, aan het college van burgemeester en wethouders de bescheiden, bedoeld in de onderdelen a en b van dat lid als laatstelijk luidend voor die inwerkingtreding, heeft doen toekomen: 

a. is dat college in voorkomende gevallen niet meer gehouden toepassing te geven aan artikel 31, eerste lid, van genoemd besluit als laatstelijk luidend voor die inwerkingtreding;  

b. geeft dat college geen toepassing aan artikel 32 van genoemd besluit als laatstelijk luidend voor die inwerkingtreding en  

c. zendt dat college die bescheiden onverwijld na die inwerkingtreding aan Onze Minister van Volkshuisvesting, Ruimtelijke Ordening en Milieubeheer en aan het bestuur van het Centraal Fonds voor de Volkshuisvesting, bedoeld in [artikel 71, eerste lid, van de Woningwet](../../../../../../../../../../wet/woningwet/BWBR0005181/README.md).     
2.  Onze in onderdeel c van het eerste lid genoemde Minister en het in dat onderdeel genoemde bestuur bevestigen binnen twee weken aan de betrokken toegelaten instellingen als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md), de ontvangst van de krachtens het eerste lid aan hen gezonden bescheiden.   

### ARTIKEL  III  

1.  De besluiten van aanmerkelijk belang in de zin van [artikel 34 van het Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md) als laatstelijk luidend voor de inwerkingtreding van dit besluit, die overeenkomstig artikel 35, eerste lid, van genoemd besluit als laatstelijk luidend voor die inwerkingtreding zijn gemeld en met betrekking tot welke op het tijdstip van die inwerkingtreding, met inachtneming van de artikelen 35, tweede lid, en 36 tot en met 38 van genoemd besluit als laatstelijk luidend voor die inwerkingtreding, nog niet vaststaat of een toegelaten instelling als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) tot uitvoering daarvan kan overgaan, worden behandeld overeenkomstig de volgende leden van dit artikel.   
2.  Indien het college van burgemeester en wethouders op het tijdstip van inwerkingtreding van dit besluit nog geen beslissing heeft genomen over uitvoering van besluiten van aanmerkelijk belang als bedoeld in het eerste lid: 

a. zendt dat college die besluiten onverwijld na die inwerkingtreding aan Onze Minister van Volkshuisvesting, Ruimtelijke Ordening en Milieubeheer, ingeval zij voornemens inhouden tot het vervreemden van onroerende zaken aan of het op onroerende zaken vestigen van een recht van erfpacht, van opstal of van vruchtgebruik ten behoeve van: 

1°. natuurlijke personen of  

2°. rechtspersonen of vennootschappen die geen toegelaten instelling als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) zijn,   dan wel  

b. laat dat college die besluiten buiten behandeling, ingeval zij andere voornemens inhouden dan die, genoemd in onderdeel a, en deelt het dit mee aan de betrokken toegelaten instellingen, waarna zij die besluiten kunnen uitvoeren.     
3.  Het ingevolge het tweede lid, onderdeel a, aan Onze in dat onderdeel genoemde Minister zenden van besluiten als bedoeld in dat onderdeel, staat gelijk aan het door de daarbij betrokken toegelaten instellingen als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) melden van voornemens ingevolge [artikel 11d, eerste lid, van het Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md). Artikel 11e van genoemd besluit is van overeenkomstige toepassing.   
4.  Indien het college van burgemeester en wethouders op het tijdstip van inwerkingtreding van dit besluit ingevolge [artikel 36, eerste lid, eerste volzin, van het Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md) als laatstelijk luidend voor die inwerkingtreding heeft bepaald dat besluiten van aanmerkelijk belang als bedoeld in het eerste lid van dit artikel voorshands niet worden uitgevoerd, en nog geen toepassing heeft gegeven aan artikel 36, eerste lid, tweede volzin, en tweede lid, van genoemd besluit als laatstelijk luidend voor die inwerkingtreding, geeft dat college alsnog toepassing aan de twee laatstgenoemde artikelleden en: 

a. behandelt Onze Minister van Volkshuisvesting, Ruimtelijke Ordening en Milieubeheer de betrokken besluiten van aanmerkelijk belang overeenkomstig het zesde lid, ingeval zij voornemens inhouden tot het vervreemden van onroerende zaken aan of het op onroerende zaken vestigen van een recht van erfpacht, van opstal of van vruchtgebruik ten behoeve van: 

1°. natuurlijke personen of  

2°. rechtspersonen of vennootschappen die geen toegelaten instelling als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) zijn,   dan wel  

b. laat hij die besluiten buiten behandeling, ingeval zij andere voornemens inhouden dan die, genoemd in onderdeel a, en deelt hij dit mee aan de betrokken toegelaten instellingen, waarna zij die besluiten kunnen uitvoeren.     
5.  Indien Onze Minister van Volkshuisvesting, Ruimtelijke Ordening en Milieubeheer op het tijdstip van inwerkingtreding van dit besluit nog geen beslissing heeft genomen over uitvoering van aan hem daartoe voorgelegde besluiten van aanmerkelijk belang als bedoeld in het eerste lid: 

a. behandelt hij deze overeenkomstig het zesde lid, ingeval zij voornemens inhouden tot het vervreemden van onroerende zaken aan of het op onroerende zaken vestigen van een recht van erfpacht, van opstal of van vruchtgebruik ten behoeve van: 

1°. natuurlijke personen of  

2°. rechtspersonen of vennootschappen die geen toegelaten instelling als bedoeld in [artikel 70, eerste lid, van de Woningwet](../../../../../../../../../../wet/woningwet/BWBR0005181/README.md) zijn,   dan wel  

b. laat hij die besluiten buiten behandeling, ingeval zij andere voornemens inhouden dan die, genoemd in onderdeel a, en deelt hij dit mee aan de betrokken toegelaten instellingen, waarna zij die besluiten kunnen uitvoeren.     
6.  Op de behandeling door Onze Minister van Volkshuisvesting, Ruimtelijke Ordening en Milieubeheer van besluiten van aanmerkelijk belang als bedoeld in het vierde lid, aanhef en onderdeel a, en het vijfde lid, aanhef en onderdeel a: 

a. is [artikel 36](../../../../../../../../../../AMvB/besluit/beheer/sociale-huursector/BWBR0005686/README.md), derde lid, dan wel [37 van het Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md) als laatstelijk luidend voor de inwerkingtreding van dit besluit van toepassing met dien verstande, dat hij zijn beslissing niet meer bekend dient te maken aan de betrokken gemeente en  

b. is artikel 38 van genoemd besluit als laatstelijk luidend voor die inwerkingtreding niet van toepassing.     

### ARTIKEL  IV  

Wijzigt het Besluit Centraal Fonds voor de Volkshuisvesting.   

### ARTIKEL  V  

De tekst van het [Besluit beheer sociale-huursector](../../../../../../../../../../AMvB/besluit/beheer/sociale-huursector/BWBR0005686/README.md) en de tekst van het [Besluit Centraal Fonds voor de Volkshuisvesting](../../../../../../../../../../AMvB/besluit/centraal/fonds/voor/de/volkshuisvesting/BWBR0004418/README.md) worden in het Staatsblad geplaatst.  

### ARTIKEL  VI  

Wijzigt het Besluit woninggebonden subsidies 1995.   

### ARTIKEL  VII  

1.  De artikelen I, II, III, IV en VI treden in werking op een bij koninklijk besluit te bepalen tijdstip.   
2.  Artikel V treedt in werking met ingang van de dag na de datum van uitgifte van het Staatsblad waarin dit besluit wordt geplaatst.   

Lasten en bevelen dat dit besluit met de daarbij behorende nota van toelichting in het Staatsblad wordt geplaatst.   

's-Gravenhage 
27 februari 1998  
Beatrix  

De Staatssecretaris van Volkshuisvesting, Ruimtelijke Ordening en Milieubeheer, 
D. K. J. Tommel   

de *zeventiende* maart 1998 

De Minister van Justitie, 
W. Sorgdrager    

### BIJLAGE  A  

####BIJ ARTIKEL I, ONDERDEEL  KK

Wijzigt het Besluit beheer sociale-huursector.  

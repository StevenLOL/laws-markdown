<meta http-equiv='Content-Type' content='text/html; charset=utf-8' />

##Besluit van 23 december 2004 tot wijziging van het Besluit milieu-effectrapportage 1994 (aanpassing aan wet- en regelgeving en overige wijzigingen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volkshuisvesting, Ruimtelijke Ordening en Milieubeheer, van 3 februari 2004, nr. MJZ2004004274, Directie Juridische Zaken, Afdeling Wetgeving, gedaan mede namens Onze Minister van Landbouw, Natuur en Voedselkwaliteit;

Gelet op de [artikelen 7.2](../../../../../../../../../wet/wet/milieubeheer/BWBR0003245/README.md) en [7.4 van de Wet milieubeheer](../../../../../../../../../wet/wet/milieubeheer/BWBR0003245/README.md);

De Raad van State gehoord (advies van 26 april 2004, nr.Â W08.04.0064/V);

Gezien het nader rapport van de Staatssecretaris van Volkshuisvesting, Ruimtelijke Ordening en Milieubeheer van 22 december 2004, nr. MJZ2004131289, Directie Juridische Zaken, Afdeling Wetgeving, uitgebracht mede namens Onze Minister van Landbouw, Natuur en Voedselkwaliteit;
Hebben goedgevonden en verstaan:    

### Artikel  I  

Wijzigt het Besluit milieu-effectrapportage 1994.   

### Artikel  II  

Indien voor het tijdstip van inwerkingtreding van dit besluit met betrekking tot een activiteit als bedoeld in [artikel 7.2](../../../../../../../../../wet/wet/milieubeheer/BWBR0003245/README.md) of [7.4 van de Wet milieubeheer](../../../../../../../../../wet/wet/milieubeheer/BWBR0003245/README.md): 

a. een aanvraag als bedoeld in [artikel 7.28 van de Wet milieubeheer](../../../../../../../../../wet/wet/milieubeheer/BWBR0003245/README.md) is ingediend,  

b. door het bevoegd gezag ingevolge [artikel 7.8d, vierde lid, van de Wet milieubeheer](../../../../../../../../../wet/wet/milieubeheer/BWBR0003245/README.md) van een beslissing mededeling is gedaan, of  

c. mededeling is gedaan van een ontwerp, onderscheidenlijk een voorontwerp, van een besluit bij de voorbereiding waarvan een milieueffectrapport dient te worden gemaakt en dit ontwerp, onderscheidenlijk dit voorontwerp, ter inzage is gelegd,   blijft ten aanzien van die aanvraag of mededeling het voor dat tijdstip geldende recht van toepassing.  

### Artikel  III  

Wijzigt het Besluit milieu-effectrapportage 1994.   

### Artikel  IV  

Dit besluit treedt in werking vier weken na de datum van uitgifte van het Staatsblad waarin het wordt geplaatst.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
23 december 2004  
Beatrix  

De Staatssecretaris van Volkshuisvesting, Ruimtelijke Ordening en Milieubeheer , 
P. L. B. A. van Geel   

De Minister van Landbouw, Natuur en Voedselkwaliteit , 
C. P. Veerman   

de *elfde* januari 2005 

De Minister van Justitie , 
J. P. H. Donner    

<meta http-equiv='Content-Type' content='text/html; charset=utf-8' />

##Besluit van 8 februari 2008 tot wijziging van het Besluit bewijzen van bevoegdheid voor de luchtvaart in verband met de implementatie van Europese luchtvaartvoorschriften JAR-FCL 1 en JAR-FCL 2 van de Joint Aviation Authorities, Bijlage 1 bij het Verdrag inzake de internationale Burgerluchtvaart (Trb. 1973, 109) en Verordening (EG) nr. 2042/2003 (PbEU L 315), met betrekking tot luchtvarenden en onderhoudstechnici

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 4 januari 2008 nr. HDJZ/LUV/2007-1635, Hoofddirectie Juridische Zaken;

Gelet op verordening (EG) nr. 2042/2003 van de Commissie van de Europese Gemeenschappen van 20 november 2003 betreffende de permanente luchtwaardigheid van luchtvaartuigen en luchtvaartproducten, -onderdelen en -uitrustingsstukken, en betreffende de goedkeuring van bij voornoemde taken betrokken organisaties en personen (PbEU L 315) en de [artikelen 1.2, tweede lid](../../../../../../../../../../../wet/wet/luchtvaart/BWBR0005555/README.md), [2.2, derde lid](../../../../../../../../../../../wet/wet/luchtvaart/BWBR0005555/README.md), [2.3, tweede, vijfde en zesde lid](../../../../../../../../../../../wet/wet/luchtvaart/BWBR0005555/README.md), [2.4, tweede, derde en vierde lid](../../../../../../../../../../../wet/wet/luchtvaart/BWBR0005555/README.md), [2.7, vierde lid](../../../../../../../../../../../wet/wet/luchtvaart/BWBR0005555/README.md), en [2.9, eerste lid](../../../../../../../../../../../wet/wet/luchtvaart/BWBR0005555/README.md), en [3.30 van de Wet luchtvaart](../../../../../../../../../../../wet/wet/luchtvaart/BWBR0005555/README.md);

De Raad van State gehoord (advies van 24 januari 2008, nr. W09.08.0008/IV);

Gezien het nader rapport van Onze Minister van Verkeer en Waterstaat van 4 februari 2008, nr. HDJZ/LUV/2008-116 Hoofddirectie Juridische Zaken;
Hebben goedgevonden en verstaan:    

### Artikel  I  

Wijzigt het Besluit bewijzen van bevoegdheid voor de luchtvaart. 

### Artikel  II  

1.  Een PPL, CPL of ATPL waarop de bevoegdverklaring RT is afgegeven en dat is verkregen voor 5 maart 2008 wordt tot 5 maart 2011 aangemerkt als een bewijs van bevoegdheid afgegeven in overeenstemming met de bepalingen van het bij dit besluit gewijzigde [Besluit bewijzen van bevoegdheid voor de luchtvaart](../../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md).   
2.  Aan de houder van een in het eerste lid bedoeld bewijs van bevoegdheid wordt ambtshalve een bewijs van bevoegdheid overeenkomstig de bepalingen van het bij dit besluit gewijzigde [Besluit bewijzen van bevoegdheid voor de luchtvaart](../../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md) verstrekt waarop de bevoegdverklaring LPE met taalvaardigheidsniveau 4 vermeld is, met dien verstande dat de bevoegdverklaring LPE uiterlijk tot 5 maart 2011 haar geldigheid behoudt. Indien de afgifte van de bevoegdverklaring LPE op aanvraag geschiedt, is [artikel 8, derde lid, van het Besluit bewijzen van bevoegdheid voor de luchtvaart](../../../../../../../../../../../AMvB/besluit/bewijzen/van/bevoegdheid/voor/de/luchtvaart/BWBR0010629/README.md) van overeenkomstige toepassing.   
3.  Het eerste en tweede lid zijn van overeenkomstige toepassing op degene die voor 5 maart 2008 een opleiding heeft aangevangen ter verkrijging van een PPL, CPL of ATPL en voor deze datum de examens voor de afgifte van de bevoegdverklaring RT heeft afgerond.  

### Artikel  III  

Dit besluit treedt in werking met ingang van 5 maart 2008. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
8 februari 2008  
Beatrix  

De Minister van Verkeer en Waterstaat , 
C. M. P. S. Eurlings   

de *vierde* maart 2008 

De Minister van Justitie , 
E. M. H. Hirsch Ballin    

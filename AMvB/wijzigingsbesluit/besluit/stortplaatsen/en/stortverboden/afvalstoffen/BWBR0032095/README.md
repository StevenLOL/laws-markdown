<meta http-equiv='Content-Type' content='text/html; charset=utf-8' />

##Besluit van 26 september 2012 tot wijziging van het Besluit stortplaatsen en stortverboden afvalstoffen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 29 juni 2012, nr. IenM/BSK-2012/123200, Hoofddirectie Bestuurlijke en Juridische Zaken;

Gelet op [artikel 8.40](../../../../../../../../wet/wet/milieubeheer/BWBR0003245/README.md) en [8.42a van de Wet milieubeheer](../../../../../../../../wet/wet/milieubeheer/BWBR0003245/README.md) juncto [artikel 2.22, derde lid, van de Wet algemene bepalingen omgevingsrecht](../../../../../../../../wet/wet/algemene/bepalingen/omgevingsrecht/BWBR0024779/README.md);

De Afdeling advisering van de Raad van State gehoord (advies van 17 augustus 2012, nr. W14.12.0227/IV);

Gezien het nader rapport van de Staatssecretaris van Infrastructuur en Milieu van 19 september 2012, nr. IenM/BSK-2012/179011, Hoofddirectie Bestuurlijke en Juridische Zaken;
Hebben goedgevonden en verstaan:    

### Artikel  I  

Wijzigt het Besluit stortplaatsen en stortverboden afvalstoffen. 

### Artikel  II  

1.  Een voorschrift dat is verbonden aan een omgevingsvergunning voor een inrichting, en dat toepassing geeft aan [artikel 4, eerste lid, van het Besluit stortplaatsen en stortverboden afvalstoffen](../../../../../../../../AMvB/besluit/stortverbod/afvalstoffen/BWBR0009094/README.md), zoals dat luidde onmiddellijk voorafgaande aan het tijdstip waarop dit besluit in werking treedt en daarmee in strijd is, blijft van kracht tot drie maanden na dat tijdstip.   
2.  Indien in de periode, bedoeld in het eerste lid, een aanvraag is gedaan tot wijziging van het voorschrift overeenkomstig [artikel 8 van het Besluit stortplaatsen en stortverboden afvalstoffen](../../../../../../../../AMvB/besluit/stortverbod/afvalstoffen/BWBR0009094/README.md), blijft dit voorschrift, in afwijking van het eerste lid, van kracht tot de beschikking op die aanvraag van kracht is geworden.  

### Artikel  III  

Wijzigt het Besluit vrijstellingen stortverbod buiten inrichtingen. 

### Artikel  IV  

De artikelen van dit besluit treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

Lasten en bevelen dat dit besluit met de bijbehorende nota van toelichting in het Staatsblad zal worden geplaatst.   

’s-Gravenhage 
26 september 2012   

De Staatssecretaris van Infrastructuur en Milieu,  
J. J. Atsma   

de *vijftiende* oktober 2012 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 21 februari 2011 tot wijziging van het Besluit milieueffectrapportage en het Besluit omgevingsrecht (reparatie en modernisering milieueffectrapportage)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Infrastructuur en Milieu, van 20 december 2010, nr. BJZ2011032485, Directie Bestuurlijke en Juridische Zaken, gedaan mede namens de Staatssecretaris van Economische Zaken, Landbouw en Innovatie en de Staatssecretaris van Onderwijs, Cultuur en Wetenschap;

Gelet op de [artikelen 1.1, derde lid](../../../../../../../../../wet/wet/milieubeheer/BWBR0003245/README.md), en [7.2 van de Wet milieubeheer](../../../../../../../../../wet/wet/milieubeheer/BWBR0003245/README.md) en de [artikelen 1.1, derde lid](../../../../../../../../../wet/wet/algemene/bepalingen/omgevingsrecht/BWBR0024779/README.md), [2.1, eerste lid, onder i](../../../../../../../../../wet/wet/algemene/bepalingen/omgevingsrecht/BWBR0024779/README.md), [2.4, tweede lid](../../../../../../../../../wet/wet/algemene/bepalingen/omgevingsrecht/BWBR0024779/README.md), [2.8, eerste lid](../../../../../../../../../wet/wet/algemene/bepalingen/omgevingsrecht/BWBR0024779/README.md), [2.17](../../../../../../../../../wet/wet/algemene/bepalingen/omgevingsrecht/BWBR0024779/README.md) en [3.9, derde lid, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md);

De Raad van State gehoord (advies van 10 februari 2011, nr. W14.10.0572/IV);

Gezien het nader rapport van Onze Minister van Infrastructuur en Milieu van 18 februari 2011, nr. BJZ2011036821, Directie Bestuurlijke en Juridische Zaken, uitgebracht mede namens de Staatssecretaris van Economische Zaken, Landbouw en Innovatie en de Staatssecretaris van Onderwijs, Cultuur en Wetenschap;
Hebben goedgevonden en verstaan:    

### Artikel  I  

Wijzigt het Besluit milieueffectrapportage.

### Artikel  II  

Wijzigt het Wijzigingsbesluit Besluit milieu-effectrapportage 1994 alsmede uitvoering van artikel 2, derde lid, van de Tracéwet. 

### Artikel  III  

Wijzigt het Besluit omgevingsrecht. 

### Artikel  IV  

Indien voor het tijdstip van inwerkingtreding van dit besluit met betrekking tot activiteiten als bedoeld in [artikel 7.2, eerste lid, van de Wet milieubeheer](../../../../../../../../../wet/wet/milieubeheer/BWBR0003245/README.md); 

1. een kennisgeving van het voornemen tot het voorbereiden van een plan als bedoeld in [artikel 7.9, eerste lid, van de Wet milieubeheer](../../../../../../../../../wet/wet/milieubeheer/BWBR0003245/README.md) is gedaan;  

2. een aanvraag als bedoeld in [artikel 7.28 van de Wet milieubeheer](../../../../../../../../../wet/wet/milieubeheer/BWBR0003245/README.md) voor een besluit bij de voorbereiding waarvan een milieueffectrapport dient te worden gemaakt, is ingediend;  

3. door het bevoegd gezag ingevolge [artikel 7.17, vijfde lid](../../../../../../../../../wet/wet/milieubeheer/BWBR0003245/README.md), dan wel [artikel 7.19, vierde lid, van de Wet milieubeheer](../../../../../../../../../wet/wet/milieubeheer/BWBR0003245/README.md) van een beslissing als bedoeld in artikel 7.17, eerste lid, onderscheidenlijk artikel 7.19, eerste lid, van de Wet milieubeheer, mededeling is gedaan, of  

4. kennisgeving is gedaan van een ontwerp van een besluit bij de voorbereiding waarvan een milieueffectrapport dient te worden gemaakt en dit ontwerp ter inzage is gelegd,   blijft ten aanzien van die kennisgevingen, aanvraag en mededeling het voor dat tijdstip geldende recht van toepassing. 

### Artikel  V  

Dit besluit treedt in werking met ingang van 1 april 2011. Indien het Staatsblad waarin dit besluit wordt geplaatst, wordt uitgegeven na 3 maart 2011, treedt het in werking met ingang van de dag volgend op die waarop vier weken zijn verstreken na de datum van uitgifte van het Staatsblad waarin het wordt geplaatst. 

’s-Gravenhage 
21 februari 2011  
Beatrix  

De Minister van Infrastructuur en Milieu,  
M. H. Schultz van Haegen-Maas Geesteranus   

De Staatssecretaris van Economische Zaken, Landbouw en Innovatie,  
H. Bleker   

De Staatssecretaris van Onderwijs, Cultuur en Wetenschap,  
H. Zijlstra   

de *achtentwintigste* februari 2011 

De Minister van Veiligheid en Justitie,  
I. W. Opstelten    

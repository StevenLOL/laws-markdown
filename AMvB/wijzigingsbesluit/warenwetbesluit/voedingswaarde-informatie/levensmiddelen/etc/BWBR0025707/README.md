<meta http-equiv='Content-Type' content='text/html; charset=utf-8' />

##Besluit van 3 april 2009, houdende wijziging van het Warenwetbesluit Voedingswaarde-informatie levensmiddelen in verband met richtlijn 2008/100/EG

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 12 maart 2009, VGP/VV 2917126, gedaan in overeenstemming met Onze Ministers van Landbouw, Natuur en Voedselkwaliteit, en van Economische Zaken;

Gelet op richtlijn nr. 2008/100/EG van de Commissie van de Europese Gemeenschappen van 28 oktober 2008 (PbEU L 285) tot wijziging van richtlijn 90/496/EEG van de Raad inzake de voedingswaarde-etikettering van levensmiddelen wat betreft de aanbevolen dagelijkse hoeveelheden, de omrekeningsfactoren en de definities, alsmede op [artikel 8, eerste lid, onder c, van de Warenwet](../../../../../../../wet/warenwet/BWBR0001969/README.md);

De Raad van State gehoord (advies van 18 maart 2009, no. W13.09.0077/I);

Gezien het nader rapport van Onze Minister van Volksgezondheid, Welzijn en Sport van 30 maart 2009, VGP/VV 2921471, uitgebracht in overeenstemming met Onze Ministers van Landbouw, Natuur en Voedselkwaliteit, en van Economische Zaken;
Hebben goedgevonden en verstaan:    

### Artikel  I  

Wijzigt het Warenwetbesluit Voedingswaarde-informatie levensmiddelen. 

### Artikel  II  

Eet- en drinkwaren ten aanzien waarvan voedingswaarde-etikettering plaatsvindt met inachtneming van het [Warenwetbesluit Voedingswaarde-informatie levensmiddelen](../../../../../../../AMvB/warenwetbesluit/voedingswaarde-informatie/levensmiddelen/BWBR0006135/README.md) zoals dat luidde onmiddellijk vóór de inwerkingtreding van dit besluit, mogen verhandeld worden tot 31 oktober 2012. 

### Artikel  III  

Dit besluit treedt in werking met ingang van 1 juli 2009. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
3 april 2009  
Beatrix  

De Minister van Volksgezondheid, Welzijn en Sport ,  
A. Klink   

de *eenentwintigste* april 2009 

De Minister van Justitie ,  
E. M. H. Hirsch Ballin    

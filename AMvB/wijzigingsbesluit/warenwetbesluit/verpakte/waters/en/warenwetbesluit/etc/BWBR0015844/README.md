<meta http-equiv='Content-Type' content='text/html; charset=utf-8' />

##Besluit van 6 november 2003, houdende wijziging van het Warenwetbesluit Verpakte waters en van het Warenwetbesluit bestuurlijke boeten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 11 september 2003, VGB/VL 2407747 gedaan in overeenstemming met Onze Ministers van Justitie en van Economische Zaken;

Gelet op:

– richtlijn nr. 2003/40/EG van de Commissie van de Europese Gemeenschappen van 16 mei 2003 tot vaststelling van de lijst, de grenswaarden voor de concentratie en de vermelding op het etiket van bestanddelen van natuurlijk mineraalwater en van de voorwaarden voor het gebruik van met ozon verrijkte lucht bij de behandeling van natuurlijk mineraalwater en bronwater (PbEU L 126); en  

– [artikel 4, eerste lid](../../../../../../../../../wet/warenwet/BWBR0001969/README.md), [artikel 5, eerste en zesde lid](../../../../../../../../../wet/warenwet/BWBR0001969/README.md), [artikel 8, onder c](../../../../../../../../../wet/warenwet/BWBR0001969/README.md), [artikel 12](../../../../../../../../../wet/warenwet/BWBR0001969/README.md), [artikel 13, onder a](../../../../../../../../../wet/warenwet/BWBR0001969/README.md), en [artikel 32b, eerste lid, van de Warenwet](../../../../../../../../../wet/warenwet/BWBR0001969/README.md);   
De Raad van State gehoord (advies van 17 oktober 2003, no.W13.03 0386/III);

Gezien het nader rapport van Onze Minister van Volksgezondheid, Welzijn en Sport van 30 oktober 2003, VGB/VL 2423 107, uitgebracht in overeenstemming met Onze Ministers van Justitie en van Economische Zaken;
Hebben goedgevonden en verstaan:    

### Artikel  I  

Wijzigt het Warenwetbesluit Verpakte waters.   

### Artikel  II  

Wijzigt het Warenwetbesluit bestuurlijke boeten.   

### Artikel  III  

1.  Dit besluit, en [artikel 4, eerste lid, onder b, van het Warenwetbesluit Verpakte waters](../../../../../../../../../AMvB/warenwetbesluit/verpakte/waters/BWBR0009828/README.md), treden in werking met ingang van de dag na de datum van uitgifte van het Staatsblad waarin het wordt geplaatst.   
2.  In afwijking van het eerste lid treedt artikel II acht weken na de inwerkingtreding van dit besluit in werking.   
3.  In afwijking van het eerste lid treden artikel I, onder C en onder E, in werking met ingang van 1 januari 2006, met dien verstande dat de voor fluoride en nikkel vastgestelde hoeveelheden die van nature aanwezig mogen zijn in natuurlijk mineraalwater, pas van toepassing zijn met ingang van 1 januari 2008.   
4.  In afwijking van het eerste lid mogen drinkwaren die voldoen aan het [Warenwetbesluit Verpakte waters](../../../../../../../../../AMvB/warenwetbesluit/verpakte/waters/BWBR0009828/README.md) zoals dat onmiddellijk vóór de inwerkingtreding van dit besluit luidde, nog tot 1 juli 2004 worden verpakt en geëtiketteerd. Deze waters mogen worden verkocht zolang de voorraad strekt.   

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
6 november 2003  
Beatrix  

De 
Minister van Volksgezondheid, Welzijn en Sport, 
J. F.Hoogervorst 

de vijfentwintigste november 2003 

De 
Minister van Justitie, 
J. P. H.Donner  

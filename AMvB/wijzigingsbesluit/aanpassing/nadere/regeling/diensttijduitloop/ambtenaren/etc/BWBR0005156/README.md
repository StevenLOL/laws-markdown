<meta http-equiv='Content-Type' content='text/html; charset=utf-8' />

##Besluit van 26 juli 1991, houdende aanpassing van de nadere regeling diensttijduitloop van ambtenaren voor 1 januari 1984 in dienst van de Binnenlandse Veiligheidsdienst

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken van 10 januari 1991, nr. 91M000 234 en van Onze Minister van Binnenlandse Zaken van 8 januari 1991, nr. 31.333 SG/Kab., Directie Personeelszaken/Kabinet;

Gelet op [artikel 26 van het Bezoldigingsbesluit Burgerlijke Rijksambtenaren 1984](../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) (*Stb.* 1983, 571);

De Raad van State gehoord (advies van 18 maart 1991, no. W01.91.0069);

Gezien het nader rapport van Onze Minister-President, Minister van Algemene Zaken en van Onze Minister van Binnenlandse Zaken van 11 juli 1991, nummer 33.969 SG/Kab.;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

De salarisnummers, als bedoeld in het koninklijk besluit van 14 februari 1985 (*Stb.* 1985, 106), zoals die luidden op 31 december 1988, beginnend met de letter U, worden vernummerd naar de salarisnummers beginnend met de letter U, zoals bedoeld in artikel I van dit besluit, met dezelfde salarisschaal en hetzelfde salaris, die voor de ambtenaar ingevolge dit besluit gelden op 1 januari 1989.  

### Artikel  III  

Dit besluit treedt in werking met ingang van de tweede dag na de datum van uitgifte van het *Staatsblad* waarin dit besluit wordt geplaatst en werkt terug tot en met 1 januari 1989.  

Lasten en bevelen dat dit besluit met de daarbij behorende toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State en aan de Algemene Rekenkamer.   

Tavarnelle 
26 juli 1991  
Beatrix  

De Minister-President, Minister van Algemene Zaken, 
R. F. M. Lubbers   

De Minister van Binnenlandse Zaken, 
C. I. Dales   

de negentiende september 1991 

De Minister van Justitie, 
E. M. H. Hirsch Ballin    

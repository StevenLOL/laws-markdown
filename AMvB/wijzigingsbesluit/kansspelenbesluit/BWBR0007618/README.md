<meta http-equiv='Content-Type' content='text/html; charset=utf-8' />

##Besluit van 26 oktober 1995, tot wijziging van het Kansspelenbesluit

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Justitie van 24 augustus 1995, Directie Wetgeving, nr. 512333/95/6;

Gelet op de [artikelen 6](../../../../wet/wet/op/de/kansspelen/BWBR0002469/README.md) en [29 van de Wet op de kansspelen](../../../../wet/wet/op/de/kansspelen/BWBR0002469/README.md);

De Raad van State gehoord (advies van 10 oktober 1995, nr. W03.95.0473);

Gezien het nader rapport van de Staatssecretaris van Justitie van 20 oktober 1995, Directie Wetgeving, nr. 520511/95/6;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

1.  Behoudens het bepaalde in het tweede lid, is op een vergunning als bedoeld in de [artikelen 3](../../../../wet/wet/op/de/kansspelen/BWBR0002469/README.md), 4 en [28 van de Wet op de kansspelen](../../../../wet/wet/op/de/kansspelen/BWBR0002469/README.md), die is verleend voor de inwerkingtreding van dit besluit, het recht van toepassing zoals dat gold voor de inwerkingtreding van dit besluit.   
2.  Ten aanzien van een vergunning als bedoeld in de [artikelen 3](../../../../wet/wet/op/de/kansspelen/BWBR0002469/README.md), 4 en [28 van de Wet op de kansspelen](../../../../wet/wet/op/de/kansspelen/BWBR0002469/README.md), die is verleend voor de inwerkingtreding van dit besluit met een geldigheidsduur van meer dan een jaar, is de jaarlijkse vergoeding bedoeld in [artikel 3 *a* van het Kansspelenbesluit](../../../../AMvB/kansspelenbesluit/BWBR0009067/README.md) verschuldigd met ingang van de dag waarop dit besluit in werking treedt.   

### Artikel  III  

Dit besluit treedt in werking met ingang van de dag waarop de wet van 18 mei 1995, *Stb.* 300, houdende wijziging van de [Wet op de kansspelen](../../../../wet/wet/op/de/kansspelen/BWBR0002469/README.md) in verband met het instellen van een College van toezicht op de kansspelen in werking treedt.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
26 oktober 1995  
Beatrix  

De Staatssecretaris van Justitie, 
E. M. A. Schmitz   

de zevende november 1995 

De Minister van Justitie, 
W. Sorgdrager    

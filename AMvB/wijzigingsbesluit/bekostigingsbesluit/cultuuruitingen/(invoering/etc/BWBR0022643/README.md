<meta http-equiv='Content-Type' content='text/html; charset=utf-8' />

##Besluit van 1 oktober 2007 tot wijziging van onder meer het Bekostigingsbesluit cultuuruitingen in verband met invoering van een gedifferentieerd systeem van subsidieverstrekking ten behoeve van cultuuruitingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Onderwijs, Cultuur en Wetenschap, van 16 juli 2007, nr. WJZ/2007/24994(8202), directie Wetgeving en Juridische Zaken;

Gelet op [artikel 8 van de Wet op het specifiek cultuurbeleid](../../../../../../../wet/wet/op/het/specifiek/cultuurbeleid/BWBR0005904/README.md);

De Raad van State gehoord (advies van 12 september 2007, nr. W05.07.0232/I);

Gezien het nader rapport van Onze Minister van Onderwijs, Cultuur en Wetenschap, van 24 september 2007, nr. WJZ/2007/36394 (8202), directie Wetgeving en Juridische Zaken;
Hebben goedgevonden en verstaan:    

### Artikel  I  

Wijzigt het Bekostigingsbesluit cultuuruitingen. 

### Artikel  II  

1.  Op de subsidies die op grond van het [Bekostigingsbesluit cultuuruitingen](../../../../../../../AMvB/bekostigingsbesluit/cultuuruitingen/BWBR0006759/README.md) zijn verleend voor de inwerkingtreding van dit besluit blijven de regels van toepassing die golden onmiddellijk voor de inwerkingtreding van dit besluit.   
2.  In afwijking van [artikel 37 van het Bekostigingsbesluit cultuuruitingen](../../../../../../../AMvB/bekostigingsbesluit/cultuuruitingen/BWBR0006759/README.md) zoals [dat artikel](../../../../../../../AMvB/bekostigingsbesluit/cultuuruitingen/BWBR0006759/README.md) luidde op de dag voorafgaand aan de inwerkingtreding van dit besluit, stelt Onze Minister van Onderwijs, Cultuur en Wetenschap de subsidie vast binnen tien maanden na ontvangst van de in [dat artikel](../../../../../../../AMvB/bekostigingsbesluit/cultuuruitingen/BWBR0006759/README.md) bedoelde gegevens.  

### Artikel  III  

Wijzigt het Besluit archeologische monumentenzorg. 

### Artikel  IV  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
1 oktober 2007  
Beatrix  

De Minister van Onderwijs, Cultuur en Wetenschap , 
R. H. A. Plasterk   

de *zestiende* oktober 2007 

De Minister van Justitie , 
E. M. H. Hirsch Ballin    

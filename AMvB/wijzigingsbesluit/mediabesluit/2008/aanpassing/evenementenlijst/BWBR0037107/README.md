<meta http-equiv='Content-Type' content='text/html; charset=utf-8' />

##Besluit van 30 september 2015 houdende wijziging van het Mediabesluit 2008 in verband met aanpassing van de evenementenlijst

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap, van 22 juni 2015, nr. WJZ/782114 (10516), directie Wetgeving en Juridische Zaken;

Gelet op de artikelen 5.1, eerste lid, en 5.2 van de Mediawet 2008;

De Afdeling advisering van de Raad van State gehoord (advies van 24 juli 2015, nr. W05.15.0196/I);

Gezien het nader rapport van de Staatssecretaris van Onderwijs, Cultuur en Wetenschap van 28 september 2015, nr. WJZ/814386 (10516), directie Wetgeving en Juridische Zaken;
Hebben goedgevonden en verstaan:    

### Artikel  I  
Treedt in werking per 01-01-2016 

Wijzigt het Mediabesluit 2008. 

### Artikel  II  
Treedt in werking per 01-01-2016 

Onze Minister zendt binnen acht jaar na de inwerkingtreding van dit besluit aan de Staten-Generaal een verslag over de doeltreffendheid en de effecten van de evenementenlijst in de praktijk. 

### Artikel  III  
Treedt in werking per 01-01-2016 

Dit besluit treedt in werking met ingang van 1 januari 2016. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
30 september 2015  
Willem-Alexander  

De Staatssecretaris van Onderwijs, Cultuur en Wetenschap,  
S. Dekker   

de *tweeëntwintigste* oktober 2015 

De Minister van Veiligheid en Justitie,  
G.A. van der Steur    

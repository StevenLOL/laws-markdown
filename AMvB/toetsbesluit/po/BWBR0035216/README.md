<meta http-equiv='Content-Type' content='text/html; charset=utf-8' />

##Besluit van 3 juni 2014, houdende regels over de centrale eindtoets of andere eindtoetsen in het primair onderwijs, over een leerling- en onderwijsvolgsysteem in het primair onderwijs en over toelating van leerlingen tot het voortgezet onderwijs (Toetsbesluit PO)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap, van 24 maart 2014, nr. WJZ/607263(2762), directie Wetgeving en Juridische Zaken;

Gelet op de [artikelen 8, zevende lid](../../../../wet/wbo/BWBR0003420/README.md), en [9b, achtste en negende lid, van de Wet op het primair onderwijs](../../../../wet/wbo/BWBR0003420/README.md), de [artikelen 11, achtste lid](../../../../wet/isovso/BWBR0003549/README.md), en [18b, achtste en negende lid, van de Wet op de expertisecentra](../../../../wet/isovso/BWBR0003549/README.md), [artikel 27, eerste lid, van de Wet op het voortgezet onderwijs](../../../../wet/wet/op/het/voortgezet/onderwijs/BWBR0002399/README.md) en de [artikelen 2, eerste lid](../../../../wet/wet/overige/ocw-subsidies/BWBR0009458/README.md), en [4, tweede lid, van de Wet overige OCW-subsidies](../../../../wet/wet/overige/ocw-subsidies/BWBR0009458/README.md);

De Afdeling advisering van de Raad van State gehoord (advies van 7 mei 2014, nr. W05.14.0078/1);

Gezien het nader rapport van de Staatssecretaris van Onderwijs, Cultuur en Wetenschap van 27 mei 2014, nr. WJZ/636713(2762), directie Wetgeving en Juridische Zaken;
Hebben goedgevonden en verstaan:     
### §  1  

####Algemene bepalingen

Treedt in werking op een nader te bepalen tijdstip 

### Artikel  1  

####Begripsbepalingen

Treedt in werking op een nader te bepalen tijdstip 

In dit besluit wordt verstaan onder: 

*andere eindtoets:* een toegelaten eindtoets als bedoeld in [artikel 9b, achtste lid, van de Wet op het primair onderwijs](../../../../wet/wbo/BWBR0003420/README.md) of [artikel 18b, achtste lid, van de Wet op de expertisecentra](../../../../wet/isovso/BWBR0003549/README.md),  

*bevoegd gezag:* het bevoegd gezag, bedoeld in [artikel 1 van de Wet op het primair onderwijs](../../../../wet/wbo/BWBR0003420/README.md) of [artikel 1 van de Wet op de expertisecentra](../../../../wet/isovso/BWBR0003549/README.md),  

*centrale eindtoets:* de centrale eindtoets, bedoeld in [artikel 9b, eerste lid, van de Wet op het primair onderwijs](../../../../wet/wbo/BWBR0003420/README.md) of [artikel 18b, eerste lid, van de Wet op de expertisecentra](../../../../wet/isovso/BWBR0003549/README.md),  

*eindtoets:* de centrale eindtoets of een andere eindtoets,  

*inspectie:* de inspectie, genoemd in [artikel 1 van de Wet op het onderwijstoezicht](../../../../wet/wet/op/het/onderwijstoezicht/BWBR0013800/README.md),  

*Onze minister:* Onze minister van Onderwijs, Cultuur en Wetenschap,  

*school:* een school als bedoeld in [artikel 1 van de Wet op het primair onderwijs](../../../../wet/wbo/BWBR0003420/README.md) of [artikel 1 van de Wet op de expertisecentra](../../../../wet/isovso/BWBR0003549/README.md),  

*schooljaar:* het schooljaar, bedoeld in [artikel 1 van de Wet op het primair onderwijs](../../../../wet/wbo/BWBR0003420/README.md) of [artikel 1 van de Wet op de expertisecentra](../../../../wet/isovso/BWBR0003549/README.md),  

*toetsaanbieder:* het College voor toetsen en examens of de rechtspersoon of natuurlijk persoon die een toets uitgeeft waarvan het gebruik op grond van artikel 9 is toegelaten.   

### §  2  

####Centrale eindtoets en andere eindtoetsen

Treedt in werking op een nader te bepalen tijdstip 

### Artikel  2  

####Centrale eindtoets en andere eindtoetsen

Treedt in werking op een nader te bepalen tijdstip 

1.  Het bevoegd gezag neemt bij de leerlingen in het achtste schooljaar een centrale eindtoets of andere eindtoets af.   
2.  Het bevoegd gezag besluit welke eindtoets aan de school wordt afgenomen.   
3.  Voor 1 januari van het kalenderjaar waarin de eindtoets wordt afgenomen, meldt het bevoegd gezag aan de betreffende toetsaanbieder het aantal leerlingen dat de eindtoets naar verwachting zal afleggen.  

### Artikel  3  

####Inhoud eindtoets

Treedt in werking op een nader te bepalen tijdstip 

De eindtoets meet welk eindniveau de leerling heeft behaald ten opzichte van de referentieniveaus, bedoeld in [artikel 2, tweede lid, aanhef en onderdeel a en b, van de Wet referentieniveaus Nederlandse taal en rekenen](../../../../wet/wet/referentieniveaus/nederlandse/taal/en/rekenen/BWBR0027679/README.md). Daarbij worden ten minste de domeinen als bedoeld in [Bijlage 1](../../../../AMvB/besluit/referentieniveaus/nederlandse/taal/en/rekenen/BWBR0027879/README.md) en [Bijlage 2 van het Besluit referentieniveaus Nederlandse taal en rekenen](../../../../AMvB/besluit/referentieniveaus/nederlandse/taal/en/rekenen/BWBR0027879/README.md), met uitzondering van de domeinen Mondelinge Taalvaardigheid en Schrijven, genoemd in Bijlage 1 van het Besluit referentieniveaus Nederlandse taal en rekenen, getoetst. 

### Artikel  4  

####Kenmerken eindtoets

Treedt in werking op een nader te bepalen tijdstip 

Onverminderd [artikel 9b van de Wet op het primair onderwijs](../../../../wet/wbo/BWBR0003420/README.md) of [artikel 18b van de Wet op de expertisecentra](../../../../wet/isovso/BWBR0003549/README.md), voldoet een eindtoets aan de volgende kenmerken: 

a. het resultaat dat een leerling behaalt, leidt tot een eenduidig advies omtrent het te volgen vervolgonderwijs,  

b. de toets is inhoudelijk valide, betrouwbaar en heeft een deugdelijke normering,  

c. de inhoud is gebaseerd op het algemene deel in de toetswijzer, bedoeld in [artikel 2, zesde lid, onderdeel c, van de Wet College voor toetsen en examens](../../../../wet/wet/college/voor/examens/BWBR0025364/README.md),  

d. de opgaven over Nederlandse taal en rekenen en wiskunde worden jaarlijks ververst,  

e. het toetsresultaat geeft een indicatie van de beheersing van de referentieniveaus Nederlandse taal en rekenen,  

f. de toets is geschikt voor alle leerlingen met uitzondering van de leerlingen bedoeld in [artikel 9b, vierde lid, van de Wet op het primair onderwijs](../../../../wet/wbo/BWBR0003420/README.md) en [artikel 18b, vierde lid, van de Wet op de expertisecentra](../../../../wet/isovso/BWBR0003549/README.md),  

g. de toets biedt de inspectie voldoende basis voor een oordeel over de leerresultaten, bedoeld in [artikel 10a van de Wet op het primair onderwijs](../../../../wet/wbo/BWBR0003420/README.md) of [artikel 19a van de Wet op de expertisecentra](../../../../wet/isovso/BWBR0003549/README.md),  

h. het bij de eindtoets behorende toetsreglement bevat een regeling voor ten minste de in artikel 7 genoemde onderwerpen,  

i. de resultaten van de toets zijn over meerdere jaren te vergelijken, en  

j. de inhoud van de toets wordt verantwoord in een handleiding die een beschrijving van de gemaakte keuzes voor de te toetsen domeinen en de daarbij passende afnamevorm bevat.   

### artikel  5  

####Afnamevoorschriften

Treedt in werking op een nader te bepalen tijdstip 

1.  De directeur neemt de eindtoets af onder verantwoordelijkheid van het bevoegd gezag en draagt zorg voor voldoende toezicht tijdens de afname van de eindtoets. Hij kan zijn taken aan een of meer toetsleiders overdragen.   
2.  De eindtoets wordt afgenomen in overeenstemming met de afnameaanwijzingen die zijn opgenomen in het toetsreglement bij de desbetreffende toets.   
3.  De directeur draagt zorg voor de geheimhouding van de toetsopgaven nadat deze hem door de toetsaanbieder ter beschikking zijn gesteld.  

### artikel  6  

####Onregelmatigheden en onvoorziene omstandigheden

Treedt in werking op een nader te bepalen tijdstip 

1.  Indien bij de afname van de eindtoets een onregelmatigheid wordt geconstateerd, dan kan de directeur maatregelen treffen. De directeur meldt de onregelmatigheid en de getroffen maatregelen aan de inspectie.   
2.  Indien de eindtoets naar het oordeel van de inspectie, al dan niet nadat de directeur maatregelen heeft getroffen, niet op regelmatige wijze is afgenomen, kan de inspectie besluiten dat de toets geheel of gedeeltelijk voor een of meer leerlingen opnieuw wordt afgenomen. De eindtoets is in ieder geval niet op regelmatige wijze afgenomen indien is gehandeld in strijd met het betreffende toetsreglement.   
3.  Indien door onvoorziene omstandigheden de eindtoets aan één of meer scholen niet, of niet op de voorgeschreven wijze, kan worden afgenomen, beslist het bevoegd gezag na overleg met de betreffende toetsaanbieder hoe alsdan moet worden gehandeld.  

### artikel  7  

####Toetsreglement

Treedt in werking op een nader te bepalen tijdstip 

Bij elke eindtoets wordt door de betreffende toetsaanbieder een toetsreglement vastgesteld, waarin de wijze van afnemen wordt geregeld. Daarbij worden ten minste geregeld: 

a. de wijze waarop de directeur de leerlingen aanmeldt voor de eindtoets,  

b. welke hulpmiddelen de leerlingen kunnen gebruiken,  

c. de wijze waarop de eindtoets kan worden afgelegd door leerlingen voor wie een afwijkende wijze van toetsing noodzakelijk is,  

d. de wijze waarop de toetsopgaven aan de directeur ter beschikking worden gesteld,  

e. de wijze waarop de geheimhouding van de toetsopgaven wordt geregeld en de wijze en het moment waarop de toetsopgaven openbaar worden gemaakt, en  

f. de wijze waarop door de directeur toezicht wordt gehouden op leerlingen die de eindtoets afleggen.   

### artikel  8  

####Leerlingrapport

Treedt in werking op een nader te bepalen tijdstip 

1.  De toetsaanbieder stelt voor iedere leerling die de eindtoets aflegt een leerlingrapport op, waarin ten minste het resultaat van de eindtoets, het niveau waarop de toets is afgelegd, een advies omtrent het vervolgonderwijs en een indicatie van de beheersing van de referentieniveaus Nederlandse taal en rekenen als bedoeld in artikel 3 worden opgenomen.   
2.  Het leerlingrapport maakt deel uit van het onderwijskundig rapport, bedoeld in [artikel 42, eerste lid, van de Wet op het primair onderwijs](../../../../wet/wbo/BWBR0003420/README.md) of [artikel 43, eerste lid, van de Wet op de expertisecentra](../../../../wet/isovso/BWBR0003549/README.md).  

### §  3  

####Toelating andere eindtoetsen

Treedt in werking op een nader te bepalen tijdstip 

### Artikel  9  

####Procedure toelating andere eindtoetsen

Treedt in werking op een nader te bepalen tijdstip 

1.  De aanvrager dient een aanvraag om toelating van een andere eindtoets voor 1 augustus van het schooljaar van eerste afname in bij Onze minister. Bij de aanvraag toont de aanvrager aan dat de andere eindtoets voldoet aan de kenmerken, genoemd in artikel 4. De aanvraag vermeldt in ieder geval de wijze waarop de beheersing van de referentieniveaus wordt gemeten. De aanvraag gaat in ieder geval vergezeld van de handleiding, bedoeld in artikel 4, onderdeel j, een concept toetsreglement, de toetsopgaven en de normering van de toets.   
2.  Onze minister besluit binnen dertien weken op de aanvraag. Een besluit tot toelating van een andere eindtoets wordt in de Staatscourant gepubliceerd. Een eindtoets wordt voor vier jaar toegelaten, tenzij het besluit tot toelating tussentijds wordt ingetrokken.   
3.  Onze minister laat zich ten aanzien van de toelating adviseren door een onafhankelijke commissie.   
4.  Indien Onze minister, op basis van een advies van de onafhankelijke commissie, vaststelt dat de andere eindtoets niet langer voldoet aan de kenmerken, genoemd in artikel 4, onderdeel b, dan trekt hij het besluit tot toelating in.  

### Artikel  10  

####Subsidie toegelaten andere eindtoetsen

Treedt in werking op een nader te bepalen tijdstip 

1.  Onze minister verstrekt subsidie aan de toetsaanbieder van een andere eindtoets die op grond van artikel 9 is toegelaten. De subsidie wordt jaarlijks verstrekt en bestaat uit een basisbedrag vermeerderd met een bedrag per leerling die de toets heeft afgelegd.   
2.  Bij ministeriële regeling worden regels gesteld met betrekking tot de hoogte van het subsidiebedrag.   
3.  Bij ministeriële regeling kunnen nadere regels worden gesteld met betrekking tot de onderwerpen, genoemd in [artikel 4, tweede lid, van de Wet overige OCW-subsidies](../../../../wet/wet/overige/ocw-subsidies/BWBR0009458/README.md).  

### §  4  

####Kwaliteit toetsen leerling- en onderwijsvolgsystemen

Treedt in werking op een nader te bepalen tijdstip 

### Artikel  11  

####Kwaliteit toetsen

Treedt in werking op een nader te bepalen tijdstip 

1.  Onze minister wijst de commissie die hem op grond van artikel 9, derde lid, adviseert, aan om het kwaliteitsoordeel over inhoudelijke validiteit, betrouwbaarheid en deugdelijke normering, bedoeld in [artikel 8, zevende lid, van de Wet op het primair onderwijs](../../../../wet/wbo/BWBR0003420/README.md) of [artikel 11, achtste lid, van de Wet op de expertisecentra](../../../../wet/isovso/BWBR0003549/README.md) te geven.   
2.  Het kwaliteitsoordeel wordt gegeven over een enkele toets of over een reeks van toetsen. De toetsen meten in ieder geval de kennis en vaardigheden van de leerling op het terrein van Nederlandse taal en rekenen en wiskunde. De toetsen kunnen de kennis en vaardigheden van de leerling op de overige terreinen, genoemd in [artikel 8, tweede lid, van de Wet op het primair onderwijs](../../../../wet/wbo/BWBR0003420/README.md) of [artikel 11, tweede lid, van de Wet op de expertisecentra](../../../../wet/isovso/BWBR0003549/README.md), meten.   
3.  Bij het kwaliteitsoordeel worden in ieder geval betrokken: 

a. de wijze waarop de leervorderingen van leerlingen systematisch worden gemeten,  

b. de mate waarin de toetsen de kennis en vaardigheden van de leerlingen meten op de gebieden, genoemd in [artikel 8, tweede lid, van de Wet op het primair onderwijs](../../../../wet/wbo/BWBR0003420/README.md) of [artikel 11, derde lid, van de Wet op de expertisecentra](../../../../wet/isovso/BWBR0003549/README.md), en  

c. de wijze waarop de leervorderingen van leerlingen voor de ouders, voogden of verzorgers inzichtelijk worden gemaakt.    

### §  5  

####Wijziging andere besluiten

Treedt in werking op een nader te bepalen tijdstip 

### Artikel  12  

####Wijziging [Besluit bekostiging WPO](../../../../KB/besluit/bekostiging/wpo/BWBR0003862/README.md)

Treedt in werking op een nader te bepalen tijdstip 

Wijzigt het Besluit bekostiging WPO. 

### Artikel  13  

####Wijziging [Inrichtingsbesluit WVO](../../../../AMvB/inrichtingsbesluit/wvo/BWBR0005946/README.md)

Treedt in werking op een nader te bepalen tijdstip 

Wijzigt het Inrichtingsbesluit WVO. 

### Artikel  14  

####Wijziging Toetsbesluit PO

Treedt in werking op een nader te bepalen tijdstip 

Wijzigt dit besluit. 

### §  6  

####Slot- en overgangsbepalingen

Treedt in werking op een nader te bepalen tijdstip 

### Artikel  15  

####Overgangsbepalingen

Treedt in werking op een nader te bepalen tijdstip 

1.  Tot de datum, bedoeld in [artikel 9b, tiende lid, van de Wet op het primair onderwijs](../../../../wet/wbo/BWBR0003420/README.md) is dit besluit niet van toepassing op leerlingen van een speciale school voor basisonderwijs.   
2.  Tot de datum waarop [artikel II van de Wet van 11 december 2013 tot wijziging van onder meer de Wet op het primair onderwijs, de Wet op de expertisecentra en de Wet College voor examens in verband met de invoering van een centrale eindtoets, de invoering van een leerling- en onderwijsvolgsysteem en invoering van bekostigingsvoorschriften voor minimumleerresultaten voor speciale scholen voor basisonderwijs en scholen voor speciaal onderwijs en speciaal en voortgezet speciaal onderwijs (centrale eindtoets en leerling- en onderwijsvolgsysteem primair onderwijs)](../../../../wet/wijzigingswet/wet/op/het/primair/onderwijs/enz./(centrale/eindtoets/en/etc/BWBR0034687/README.md) (Stb 2014, 13) in werking treedt, is dit besluit niet van toepassing op leerlingen van scholen voor speciaal onderwijs en speciaal en voortgezet speciaal onderwijs.   
3.  In afwijking van artikel 2, eerste lid, kan het bevoegd gezag besluiten om in het eerste schooljaar na inwerkingtreding van dit besluit in plaats van een eindtoets als bedoeld in dit besluit een toets als bedoeld in [Bijlage A bij de Regeling leerresultaten PO](../../../../ministeriele-regeling/regeling/leerresultaten/po/BWBR0027960/README.md) zoals die luidde op de dag voor de inwerkingtreding van dit besluit, met uitzondering van de Eindtoets Basisonderwijs, inclusief de Niveautoets van Cito, en de Entreetoets van Cito, bij de leerlingen af te nemen.  

### Artikel  16  

####Inwerkingtreding

Treedt in werking op een nader te bepalen tijdstip 

Dit besluit treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

### Artikel  17  

####Citeertitel

Treedt in werking op een nader te bepalen tijdstip 

Dit besluit wordt aangehaald als: Toetsbesluit PO. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
3 juni 2014  
Willem-Alexander  

De Staatssecretaris van Onderwijs, Cultuur en Wetenschap,  
S. Dekker   

de *negentiende* juni 2014 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Besluit van 10 juli 2015 tot wijziging van het Besluit prudentiële regels Wft, het Besluit prudentieel toezicht financiële groepen Wft en enige andere besluiten op het terrein van de financiële markten ter implementatie van de richtlijn solvabiliteit II en de verordening solvabiliteit II (Implementatiebesluit richtlijn en verordening solvabiliteit II)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Financiën van 19 maart 2015, FM/2015/0378 M, directie Financiële Markten;

Gelet op de artikelen 1:24, derde lid, 1:79, eerste lid, onderdeel b, 1:80, eerste lid, onderdeel b, en tweede lid, 1:81, 2:49, tweede lid, 2:51, tweede lid, 2:53, eerste lid, 2:121, tweede lid, 3:17, tweede lid, 3:18, tweede en derde lid, 3:53, derde lid, 3:54, derde lid, 3:55, tweede lid, 3:55a, tweede lid, 3:57, tweede lid, 3:59, tweede lid, 3:62, tweede lid, 3:67, vijfde lid, 3:68a, tweede lid, 3:72, vijfde en zevende lid, 3:73c, tweede lid, 3:132, derde lid, 3:135, tweede lid, 3:136, tweede lid, 3:267h, tweede lid, 3:281a, derde lid, 3:281b, eerste lid, 3:288a, eerste en tweede lid, 3:288b, derde lid, 3:288e, tweede lid, en 3:288f, tweede lid;

De Afdeling advisering van de Raad van State gehoord (advies van 17 juni 2015, nr. W06.15.0086/III);

Gezien het nader rapport van Onze Minister van Financiën van 7 juli 2015, FM/2015/0961 U, directie Financiële Markten;
Hebben goedgevonden en verstaan:    

### Artikel  I  
Treedt in werking per 01-01-2016 

Wijzigt het Besluit prudentiële regels Wft. 

### Artikel  II  
Treedt in werking per 01-01-2016 

Wijzigt het Besluit prudentieel toezicht financiële groepen Wft. 

### Artikel  III  
Treedt in werking per 01-01-2016 

Wijzigt het Besluit bijzondere prudentiële maatregelen, beleggerscompensatie en depositogarantie Wft. 

### Artikel  IV  
Treedt in werking per 01-01-2016 

Wijzigt het Besluit reikwijdtebepalingen Wft. 

### Artikel  V  
Treedt in werking per 01-01-2016 

Wijzigt het Besluit uitvoering EU-verordeningen financiële markten. 

### Artikel  VI  
Treedt in werking per 01-01-2016 

Wijzigt het Besluit bestuurlijke boetes financiële sector. 

### Artikel  VII  
Treedt in werking per 01-01-2016 

Wijzigt het Besluit Markttoegang financiële ondernemingen Wft. 

### Artikel  VIII  
Treedt in werking per 01-01-2016 

Wijzigt het Besluit Gedragstoezicht financiële ondernemingen Wft. 

### Artikel  IX  
Treedt in werking per 01-01-2016 

Artikel 130, tweede lid, van het Besluit prudentiële regels Wft, zoals dat luidde op 31 december 2015, is van toepassing op de verstrekking van de staten over het boekjaar 2015, met inachtneming van de regels die op 31 december 2015 golden, door: 

a. entiteiten voor risico-acceptatie en verzekeraars als bedoeld in dat lid, en  

b. onderlinge waarborgmaatschappijen waaraan op grond van artikel 4 van het Besluit reikwijdtebepalingen Wft, zoals dat artikel luidde op 31 december 2015, een verklaring was verleend.   

### Artikel  X  
Treedt in werking per 01-01-2016 

Artikel 314 van de gedelegeerde verordening (EU) nr. 2015/35 van de Commissie van 10 oktober 2014 tot aanvulling van Richtlijn 2009/138/EG van het Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf (Solvabiliteit II) (PbEU 2015, L 12) is van overeenkomstige toepassing op een verzekeraar als bedoeld in artikel 3:72, derde lid, van de Wet op het financieel toezicht met beperkte risico-omvang of bijkantoor als bedoeld in artikel 3:86, tweede lid, van die wet van een verzekeraar met beperkte risico-omvang. 

### Artikel  XI  
Treedt in werking per 01-01-2016 

Artikel 308 ter, veertiende lid, van de richtlijn solvabiliteit II is van overeenkomstige toepassing op een verzekeraar met beperkte risico-omvang die: 

a. op 31 december 2015 in het bezit was van een vergunning op grond van de Wet op het financieel toezicht;  

b. voldeed aan de op dat moment geldende solvabiliteitseisen van de Wet op het financieel toezicht; en  

c. op 1 januari 2016 zou moeten voldoen aan het solvabiliteitskapitaalvereiste, berekend overeenkomstig artikel 66, tweede en derde lid, van het Besluit prudentiële regels Wft, maar gedurende het jaar 2016 niet daaraan voldoet.   

### Artikel  XII  
Treedt in werking per 01-01-2016 

De gegevens, bedoeld in artikel XI, vijfde lid, van de Implementatiewet richtlijn solvabiliteit II zijn: 

a. een opgave van de naam, het adres en het telefoon- en faxnummer van de verzekeraar;  

b. een opgave van de statutaire zetel, de statutaire naam en de handelsnaam of handelsnamen;  

c. indien de verzekeraar is ingeschreven in het handelsregister, een opgave van het nummer van inschrijving;  

d. een gewaarmerkt afschrift van de statuten;  

e. een programma van werkzaamheden die de verzekeraar voornemens is te verrichten;  

f. een beschrijving van de zeggenschapsstructuur aan de hand waarvan de Nederlandsche Bank kan beoordelen of voldaan wordt aan artikel 3:16 van de wet;  

g. gegevens waaruit het eigen vermogen, bedoeld in artikel 3:53, eerste lid, en de te verwachten solvabiliteit, bedoeld in artikel 3:57, eerste lid, van de wet blijken; en  

h. indien van toepassing: 

1°. een opgave van de omvang van een gekwalificeerde deelneming als bedoeld in artikel 3:95 van de wet;  

2°. gegevens op basis waarvan de Nederlandsche Bank kan beoordelen of wordt voldaan aan hetgeen ingevolge artikel 3:99 van de wet is bepaald met betrekking tot de betrouwbaarheid van de aanvrager of houder van een verklaring van geen bezwaar die op grond van zijn gekwalificeerde deelneming het beleid van de betrokken onderneming zou kunnen bepalen of mede bepalen of zou bepalen of mede bepalen; en  

3°. bescheiden waaruit de financiële positie en de juridische groepsstructuur van de aanvrager of houder van een verklaring van geen bezwaar blijken.     

### Artikel  XIII  
Treedt in werking per 01-01-2016 

Het tarief, bedoeld in artikel XI, zesde lid, van de Implementatiewet richtlijn solvabiliteit II, bedraagt 1.000 euro. 

### Artikel  XIV  
Treedt in werking per 01-01-2016 

Dit besluit treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld. 

### Artikel  XV  
Treedt in werking per 01-01-2016 

Dit besluit wordt aangehaald als: Implementatiebesluit richtlijn en verordening solvabiliteit II. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
10 juli 2015  
Willem-Alexander  

De Minister van Financiën,  
J.R.V.A. Dijsselbloem   

de *achtentwintigste* juli 2015 

De Minister van Veiligheid en Justitie,  
G.A. van der Steur    

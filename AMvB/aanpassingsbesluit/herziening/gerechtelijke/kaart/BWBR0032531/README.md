<meta http-equiv='Content-Type' content='text/html; charset=utf-8' />

##Besluit van 13 december 2012, houdende aanpassing van diverse besluiten in verband met de vermindering van het aantal ressorten en arrondissementen (Aanpassingsbesluit herziening gerechtelijke kaart)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Veiligheid en Justitie van 15 november 2012, nr. 322808;

Gelet op de Wet op de rechterlijke organisatie, de Beroepswet, het Wetboek van Strafvordering, de Boeken 1 en 4 van het Burgerlijk Wetboek, de Vreemdelingenwet 2000, de Visserijwet 1963, de Wet op het financieel toezicht, het Besluit machtiging tot vestigen schuldverplichtingen ten laste van Rijk, de Wet installaties Noordzee, de Wet van 2 december 1982, Stb. 679, houdende bepalingen ter uitvoering van het Europees Verdrag inzake de rechtspositie van migrerende werknemers, alsmede met betrekking tot de arbeidsvoorwaarden van buitenlandse werknemers, de Wet op de Accountants-Administratieconsulenten, de Wet op de Registeraccountants, de Wet toetsing levensbeëindiging op verzoek en hulp bij zelfdoding, de Locaalspoor- en Tramwegwet, het Wetboek van Strafrecht, de Beginselenwet verpleging ter beschikking gestelden en de Landbouwkwaliteitswet;

De Afdeling advisering van de Raad van State gehoord (advies van 28 november 2012, nr. W03.12.0468-II);

Gezien het nader rapport van Onze Minister van Veiligheid en Justitie van 7 december 2012, nr. 330467;
Hebben goedgevonden en verstaan:    

### Artikel  I  

Wijzigt het Beroepsreglement. 

### Artikel  II  

Wijzigt het Besluit bewaren en vernietigen niet-gevoegde stukken. 

### Artikel  III  

Wijzigt het Besluit College van afgevaardigden. 

### Artikel  IV  

Wijzigt het Besluit curateleregister, het Vreemdelingenbesluit 2000, het Besluit boedelregister en het Reglement voor de Kamer voor de Binnenvisserij 1964. 

### Artikel  V  

Wijzigt het Besluit gezagsregisters. 

### Artikel  VI  

Wijzigt het Besluit openbare biedingen Wft. 

### Artikel  VII  

Wijzigt het Besluit orde van dienst gerechten. 

### Artikel  VIII  

Wijzigt het Besluit prudentiële regels Wft. 

### Artikel  IX  

Het Besluit tijdelijke aanwijzing bevoegde rechtbanken wordt ingetrokken. 

### Artikel  X  

Wijzigt het Besluit regelen nopens beheer Grootboek 1946. 

### Artikel  XI  

Wijzigt het Besluit ex artikel 4 Wet installaties Noordzee. 

### Artikel  XII  

Wijzigt het Reglement dienst hoofd- en lokaalspoorwegen. 

### Artikel  XIII  

Wijzigt het Besluit ex artikel 2 Uitvoeringswet Europees Verdrag inzake rechtspositie migrerende werknemers. 

### Artikel  XIV  

Wijzigt het Besluit vaststelling van het aantal raden van tucht voor registeraccountants en Accountants-Administratieconsulenten, van hun zetel en rechtsgebied, alsmede van hun relatieve bevoegdheid. 

### Artikel  XV  

Wijzigt het Vaststellingsbesluit regels met betrekking tot commissies bedoeld in Wet toetsing levensbeëindiging op verzoek en hulp bij zelfdoding. 

### Artikel  XVI  

Wijzigt het Reglement op de Raccordementen 1966. 

### Artikel  XVII  

Wijzigt het Reglement verpleging ter beschikking gestelden. 

### Artikel  XVIII  

Wijzigt het Tramwegreglement. 

### Artikel  XIX  

Wijzigt het Tuchtrechtbesluit Landbouwkwaliteitswet. 

### Artikel  XX  

Wijzigt het Uitvoeringsbesluit pacht. 

### Artikel  XXI  

Wijzigt het Uitvoeringsbesluit pacht. 

### Artikel  XXII  

In afwijking van artikel 3, tweede lid, van het Besluit College van afgevaardigden maken de leden van een commissie als bedoeld in artikel 3 van dat besluit, die op de dag voorafgaand aan de inwerkingtreding van dit besluit deel uitmaken van de hieronder in de linkerkolom genoemde commissie, van rechtswege deel uit van de daarbij in de rechterkolom genoemde commissie. Voor hen vangt geen nieuwe termijn als bedoeld in artikel 3, tweede lid, van het Besluit College van afgevaardigden aan.  

| --- | --- |
|:---|:---|
| Commissie ressort Amsterdam  | Commissie ressort Amsterdam  |
| Commissie ressort Arnhem  | Commissie ressort Arnhem-Leeuwarden  |
| Commissie ressort ’s-Gravenhage  | Commissie ressort Den Haag  |
| Commissie ressort ’s-Hertogenbosch  | Commissie ressort ’s-Hertogenbosch  |
| Commissie ressort Leeuwarden  | Commissie ressort Arnhem-Leeuwarden  |

### Artikel  XXIII  

De Commissies bedoeld in artikel 3 van het Besluit College van afgevaardigden wijzen onder degenen die op de dag voorafgaand aan de inwerkingtreding van dit besluit namens het ressort Amsterdam, onderscheidenlijk het ressort Arnhem of het ressort Leeuwarden, onderscheidenlijk het ressort ’s-Gravenhage, onderscheidenlijk het ressort ’s-Hertogenbosch deel uitmaken van het College, bedoeld in artikel 90 van de Wet op de rechterlijke organisatie, de leden aan die namens het ressort Amsterdam, onderscheidenlijk het ressort Arnhem-Leeuwarden, onderscheidenlijk het ressort Den Haag, onderscheidenlijk het ressort ’s-Hertogenbosch deel uitmaken van het College. Voor hen vangt geen nieuwe termijn als bedoeld in artikel 2, vijfde lid, van het Besluit College van afgevaardigden aan. 

### Artikel  XXIV  

Dit besluit treedt in werking op 1 januari 2013. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
13 december 2012  
Beatrix  

De Minister van Veiligheid en Justitie,  
I. W. Opstelten   

de *twintigste* december 2012 

De Minister van Veiligheid en Justitie,  
I. W. Opstelten    

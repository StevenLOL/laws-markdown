<meta http-equiv='Content-Type' content='text/html; charset=utf-8' />

##Besluit van 24 augustus 2012 tot aanpassing van het Uitvoeringsbesluit Tijdelijke wet pilot loondispensatie in verband met de Wet afschaffing huishoudinkomenstoets

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Sociale Zaken en Werkgelegenheid van 31 juli 2012, nr. IVV/LZW/2012/10890;

Gelet op de [artikelen 8, tweede lid](../../../../../../../../../wet/tijdelijke/wet/pilot/loondispensatie/BWBR0027707/README.md), en [14, eerste lid, van de Tijdelijke wet pilot loondispensatie](../../../../../../../../../wet/tijdelijke/wet/pilot/loondispensatie/BWBR0027707/README.md);

De Afdeling advisering van de Raad van State gehoord (advies van 1 augustus 2012);

Gezien het nader rapport van de Staatssecretaris van Sociale Zaken en Werkgelegenheid van 20 augustus 2012, nr. IVV/LZW/2012/12224;
Hebben goedgevonden en verstaan:    

### Artikel  I  

Wijzigt het Uitvoeringsbesluit Tijdelijke wet pilot loondispensatie.   

### Artikel  II  

Op de persoon die op de dag voor inwerkingtreding van de [Wet afschaffing huishoudinkomenstoets](../../../../../../../../../wet/wet/afschaffing/huishoudinkomenstoets/BWBR0031793/README.md) recht heeft op een aanvullende uitkering als bedoeld in [artikel 8 van de Tijdelijke wet pilot loondispensatie](../../../../../../../../../wet/tijdelijke/wet/pilot/loondispensatie/BWBR0027707/README.md), wordt tot het tijdstip waarop het recht op die aanvullende uitkering eindigt doch uiterlijk met ingang van 1 januari 2013 in [artikel 6 van het Uitvoeringsbesluit Tijdelijke wet pilot loondispensatie](../../../../../../../../../AMvB/uitvoeringsbesluit/tijdelijke/wet/pilot/loondispensatie/BWBR0027709/README.md) in het eerste lid, onderdeel a, voor «gehuwd is» gelezen «tot een gezin behoort» en in het vierde lid voor «gehuwde» telkens gelezen «gezin» indien dit leidt tot een hogere aanvullende uitkering.  

### Artikel  III  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt terug tot en met 1 januari 2012.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
24 augustus 2012  
Beatrix  

De Staatssecretaris van Sociale Zaken en Werkgelegenheid, 
P. de Krom   

de *vierde* september 2012 

De Minister van Veiligheid en Justitie, 
I. W. Opstelten    

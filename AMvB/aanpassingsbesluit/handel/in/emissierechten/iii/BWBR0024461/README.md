<meta http-equiv='Content-Type' content='text/html; charset=utf-8' />

##Besluit van 26 augustus 2008, tot wijziging van het Besluit handel in emissierechten in verband met verlenging NOx-opt-out, aanscherping prestatienormen en enkele andere wijzigingen (Aanpassingsbesluit handel in emissierechten III)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 14 juli 2008, nr. BJZ2008069982, Directie Bestuurlijke en Juridische Zaken, Afdeling Wetgeving;

Gelet op de [artikelen 16.6, eerste lid](../../../../../../../wet/wet/milieubeheer/BWBR0003245/README.md), [16.33, tweede lid](../../../../../../../wet/wet/milieubeheer/BWBR0003245/README.md), en [16.50 van de Wet milieubeheer](../../../../../../../wet/wet/milieubeheer/BWBR0003245/README.md);

De Raad van State gehoord (advies van 8 augustus, nr. W08.0288/IV);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 20 augustus 2008, nr. BJZ2008073100, Directie Bestuurlijke en Juridische Zaken, Afdeling Wetgeving;
Hebben goedgevonden en verstaan:    

### Artikel  I  

Wijzigt het Besluit handel in emissierechten. 

### Artikel  II  

Met betrekking tot een aanvraag als bedoeld in [artikel 3, eerste lid](../../../../../../../AMvB/besluit/handel/in/emissierechten/BWBR0017779/README.md), in verbinding met [artikel 4, eerste lid, tweede volzin, van het Besluit handel in emissierechten](../../../../../../../AMvB/besluit/handel/in/emissierechten/BWBR0017779/README.md), die in het kalenderjaar 2008 wordt ingediend, geldt het volgende: 

a. Degene die de betrokken inrichting drijft, kan het bestuur van de emissieautoriteit bij de aanvraag verzoeken om de aanwijzing, bedoeld in [artikel 2, tweede lid, van het Besluit handel in emissierechten](../../../../../../../AMvB/besluit/handel/in/emissierechten/BWBR0017779/README.md) terug te laten werken tot het tijdstip waarop de inrichting voldoet aan de voorwaarden, bedoeld in [artikel 2, tweede lid, onder a en b, van het Besluit handel in emissierechten](../../../../../../../AMvB/besluit/handel/in/emissierechten/BWBR0017779/README.md).  

b. De verzoeker verstrekt gegevens waaruit ten genoegen van het bestuur van de emissieautoriteit blijkt dat de inrichting op het tijdstip, bedoeld onder a, voldoet aan de voorwaarden, bedoeld in [artikel 2, tweede lid, onder a en b, van het Besluit handel in emissierechten](../../../../../../../AMvB/besluit/handel/in/emissierechten/BWBR0017779/README.md).  

c. Het bestuur van de emissieautoriteit wijst het verzoek toe indien de inrichting voldoet aan de voorwaarden, bedoeld onder b.   

### Artikel  III  

1.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst, met uitzondering van artikel I, onderdelen J, K, L en M, welke onderdelen in werking treden met ingang van 1 januari 2011.   
2.  De artikelen I, onderdeel C, en II werken terug tot en met 1 januari 2008.  

### Artikel  IV  

Dit besluit wordt aangehaald als: Aanpassingsbesluit handel in emissierechten III. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

â€™s-Gravenhage 
26 augustus 2008  
Beatrix  

De Minister van Volkshuisvesting, Ruimtelijke Ordening en Milieubeheer , 
J. M. Cramer   

de *elfde* september 2008 

De Minister van Justitie , 
E. M. H. Hirsch Ballin    

<meta http-equiv='Content-Type' content='text/html; charset=utf-8' />

##Besluit van 26 november 2002 tot vaststelling van een luchthavenindelingbesluit voor de luchthaven Schiphol (Luchthavenindelingbesluit Schiphol)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 12 juli 2002, kenmerk HDJZ/LUV/2002-1856, gedaan mede namens Onze Minister van Volkshuisvesting, Ruimtelijke Ordening en Milieubeheer;

Gelet op artikel 8.4 van de Wet luchtvaart;

De Raad van State gehoord (advies van 12 september 2002, kenmerk W09.02.0303/V en W09.02.0305/V);

Gezien het nader rapport van de Staatssecretaris van Verkeer en Waterstaat van 21 november 2002, kenmerk HDJZ/LUV/2002-2735, uitgebracht mede namens de Staatssecretaris van Volkshuisvesting, Ruimtelijke Ordening en Milieubeheer;
Hebben goedgevonden en verstaan:     
### Hoofdstuk  1  

####Algemeen

### §  1.1  

####Begripsbepalingen

### Artikel  1.1.1  

1.  In dit besluit wordt verstaan onder: 

a. de wet: de Wet luchtvaart;  

b. gebouwen met een gezondheidszorgfunctie: hetgeen daaronder wordt verstaan in artikel 1.1 van het Bouwbesluit 2012;  

c. gebouwen met een onderwijsfunctie: hetgeen daaronder wordt verstaan in artikel 1.1 van het Bouwbesluit 2012;  

d. gebouwen met een kantoorfunctie: hetgeen daaronder wordt verstaan in artikel 1.1 van het Bouwbesluit 2012;  

e. laserinstallatie: laserinstallatie met een lichtintensiteit hoger dan 5 μW/cm<sup>2</sup>.    
2.  In dit besluit wordt onder «gebouw» of «woning» tevens verstaan: woonboot.   

### §  1.2  

####Het luchthavengebied en het beperkingengebied

###Artikel 1.2.1 

1. Het luchthavengebied is het gebied dat als zodanig is aangewezen op de kaart in bijlage 1 bij dit besluit.
2. Het beperkingengebied is het gebied dat als zodanig is aangewezen op de kaart in bijlage 2 bij dit besluit.

### Hoofdstuk  2  

####Regels omtrent de bestemming en het gebruik van de grond

### §  2.1  

####Regels binnen het luchthavengebied

###Artikel 2.1.1 

De gronden die bestemd zijn voor het banenstelsel van de luchthaven zijn als zodanig aangewezen op de kaart in bijlage 1 bij dit besluit.

### §  2.2  

####Regels binnen het beperkingengebied

### Artikel  2.2.1  

1.  Op de gronden die op de kaart in bijlage 3 bij dit besluit met nummer 1 zijn aangewezen, zijn geen gebouwen toegestaan, behoudens bestaand gebruik van gebouwen met een kantoorfunctie of van bedrijven.   
2.  Op de gronden die op de kaart in bijlage 3 bij dit besluit met nummer 2 zijn aangewezen, zijn geen gebouwen toegestaan, behoudens bestaand gebruik van gebouwen met een kantoorfunctie of van bedrijven.   
3.  Op de gronden die op de kaart in bijlage 3 bij dit besluit met nummer 3 zijn aangewezen, zijn geen gebouwen toegestaan, behoudens bestaand gebruik.   
4.  Op de gronden die op de kaart in bijlage 3 bij dit besluit met nummer 4 zijn aangewezen, zijn geen woningen, woonwagens, gebouwen met een onderwijsfunctie of gebouwen met een gezondheidszorgfunctie toegestaan, behoudens bestaand gebruik.   
5.  Van bestaand gebruik als bedoeld in het eerste tot en met vierde lid, is sprake indien op 20 februari 2003 op de desbetreffende plaats een gebouw rechtmatig aanwezig is en overeenkomstig de bestemming wordt gebruikt, of voor 20 februari 2003 een bouwvergunning is verleend voor dit gebouw op de desbetreffende plaats, mits binnen zes maanden na die datum een begin met de werkzaamheden is gemaakt.   
6.  Ten aanzien van degene die op 20 februari 2003 rechtmatig gebruiker is van een woning of een woonwagen op de gronden die op de kaart in bijlage 3 van dit besluit met de nummers 1 en 2 zijn aangewezen, kan indien sprake is van bestaand gebruik als bedoeld in het vijfde lid, beëindiging van dit gebruik niet worden gevergd.   
7.  In afwijking van het eerste tot en met vierde lid, zijn daarin bedoelde gebouwen eveneens toegestaan voor zover dit in overeenstemming is met een verklaring van geen bezwaar als bedoeld in artikel 8.9 van de wet.  

### Artikel  2.2.2  

1.  Op de gronden die zijn aangewezen op de kaart in bijlage 4 bij dit besluit zijn geen objecten toegestaan die hoger zijn dan de in die bijlage aangegeven maximale waarden.   
2.  Op de gronden die zijn aangewezen op de kaart in bijlage 4 bij dit besluit zijn geen bomen of struiken toegestaan die hoger zijn dan de in die bijlage aangegeven maximale waarden indien de Inspectie Leefomgeving en Transport op schriftelijk verzoek van de exploitant van de luchthaven Schiphol of Luchtverkeersleiding Nederland beoordeelt dat deze een belemmering vormen voor de veiligheid van het luchtverkeer.   
3.  In afwijking van het eerste lid is een object hoger dan de desbetreffende maximale waarde toegestaan indien: 

a. het object opgericht of geplaatst is overeenkomstig een bouwvergunning of een aanlegvergunning dan wel een omgevingsvergunning, of voor het object een dergelijke vergunning is verleend en de vergunning is verleend voor 1 januari 2015, mits binnen twee jaar na die datum een begin met de werkzaamheden is gemaakt, of  

b. het betreft herbouw, verbouw of vervangende nieuwbouw van objecten als bedoeld onder a, mits de hoogte en het totale volume van het oorspronkelijke object niet worden overschreden.     
4.  In afwijking van het eerste lid is een object dat hoger is dan de desbetreffende maximale waarde eveneens toegestaan voor zover dit in overeenstemming is met een verklaring van geen bezwaar als bedoeld in artikel 8.9 van de wet.   
5.  In afwijking van het eerste lid is een object dat hoger is dan de desbetreffende maximale waarde eveneens toegestaan indien dit onderdeel is van een plan genoemd in de bij dit besluit gevoegde bijlage 7.   
6.  Op de in het eerste lid bedoelde gronden is het verboden zonder of in afwijking van een omgevingsvergunning werken, geen bouwwerken zijnde, of werkzaamheden uit te voeren, voor zover deze werken of werkzaamheden reiken tot een hoogte boven de in dat lid bedoelde maximale waarden. 

### Artikel  2.2.2a  

1.  Op de gronden die zijn aangewezen op de kaart in bijlage 4A bij dit besluit zijn objecten die hoger zijn dan de in die bijlage aangegeven maximale waarde toegestaan mits uit een advies van de Inspectie Leefomgeving en Transport blijkt dat het object geen belemmering vormt voor het functioneren van radarapparatuur met het oog op veilig luchtverkeer.   
2.  Op de gronden die zijn aangewezen op de kaart in bijlage 4A bij dit besluit zijn geen bomen of struiken toegestaan die hoger zijn dan de in die bijlage aangegeven maximale waarden indien de Inspectie Leefomgeving en Transport op schriftelijk verzoek van de exploitant van de luchthaven Schiphol of Luchtverkeersleiding Nederland beoordeelt dat deze een belemmering vormen voor het functioneren van radarapparatuur met het oog op veilig luchtverkeer.   
3.  In afwijking van het eerste lid is een object dat hoger is dan de desbetreffende maximale waarde toegestaan indien: 

a. het object opgericht of geplaatst is overeenkomstig een bouwvergunning of een aanlegvergunning dan wel een omgevingsvergunning, of voor het object een dergelijke vergunning is verleend en de vergunning is verleend voor 1 januari 2015, mits binnen twee jaar na die datum een begin met de werkzaamheden is gemaakt, of  

b. het betreft herbouw, verbouw of vervangende nieuwbouw van objecten als bedoeld onder a, mits de hoogte en het totale volume van het oorspronkelijke object niet wordt overschreden.     
4.  In afwijking van het eerste lid is een object dat hoger is dan de desbetreffende maximale waarde eveneens toegestaan indien dit onderdeel is van een plan genoemd in: 

a. de bij dit besluit gevoegde bijlage 8;  

b. de bij dit besluit gevoegde bijlage 8a, onder de in die bijlage genoemde voorwaarde.     
5.  Op de in het eerste lid bedoelde gronden is het verboden zonder of in afwijking van een omgevingsvergunning werken, geen bouwwerken zijnde, of werkzaamheden uit te voeren, voor zover deze werken of werkzaamheden reiken tot een hoogte boven de in dat lid bedoelde maximale waarden.  

### Artikel  2.2.3  

1.  Op de gronden die zijn aangewezen op de kaart in bijlage 5 bij dit besluit is een grondgebruik of een bestemming binnen de volgende categorieën niet toegestaan: 

a. industrie in de voedingssector met extramurale opslag of overslag;  

b. viskwekerijen met extramurale bassins;  

c. opslag of verwerking van afvalstoffen met extramurale opslag of verwerking;  

d. natuurreservaten en vogelreservaten;  

e. moerasgebieden en oppervlaktewateren groter dan 3 hectare.     
2.  In afwijking van het eerste lid is dit grondgebruik of deze bestemming toegestaan voor zover dit gebruik of deze bestemming rechtmatig is op 20 februari 2003.   
3.  In afwijking van het eerste lid is dit grondgebruik of deze bestemming eveneens toegestaan voor zover dit in overeenstemming is met een verklaring van geen bezwaar als bedoeld in artikel 8.9 van de wet.  

### Artikel  2.2.4  

1.  Op de gronden die zijn aangewezen op de kaart in bijlage 6 bij dit besluit is geen vaste laserinstallatie toegestaan en geen windturbine die met de tiphoogte steekt door een vlak met een maatgevende toetshoogte zoals opgenomen in de in bijlage 4 opgenomen kaart, met een ashoogte van meer dan 35 meter, of in geval van plaatsing op een gebouw, met een tiphoogte van meer dan 5 meter dan wel meer dan 35 meter voor gebouw en tiphoogte tezamen.   
2.  Op de gronden die zijn aangewezen op de kaart in bijlage 6 bij dit besluit, is een windturbine toegestaan die met de tiphoogte steekt door het vlak met de toetshoogte voor radar zoals opgenomen in de in bijlage 4A opgenomen kaart mits uit een advies van de Inspectie Leefomgeving en Transport blijkt dat de windturbine geen belemmering vormt voor het functioneren van radarapparatuur met het oog op veilig luchtverkeer.   
3.  In afwijking van het eerste lid en tweede lid is een vaste laserinstallatie of een windturbine, bedoeld in die leden, toegestaan voor zover: 

a. deze rechtmatig aanwezig is op 1 januari 2015 of daarvoor voor 1 januari 2015 een bouwvergunning of een omgevingsvergunning is verleend, mits binnen twee jaar na die datum een begin met de werkzaamheden is gemaakt, of  

b. het betreft vervanging door een nieuwe windturbine met gelijkblijvende of lagere hoogtes en met gelijkblijvende of verminderde verstoring van het radarbeeld.     
4.  In afwijking van het eerste lid is een vaste laserinstallatie of een windturbine, bedoeld in dat lid, toegestaan voor zover dit in overeenstemming is met een verklaring van geen bezwaar als bedoeld in artikel 8.9 van de wet.  

### Hoofdstuk  3  

####Slotbepalingen

### Artikel  3.1  

1.  Het recht zoals dat gold onmiddellijk voor de inwerkingtreding van het Besluit tot wijziging van het Luchthavenindelingbesluit Schiphol in verband met wijziging van het beperkingengebied en de regels met het oog op de vliegveiligheid blijft van toepassing ten aanzien van een verklaring van geen bezwaar als bedoeld in artikel 8.9 van de wet waarvan de aanvraag is ingediend voor dat tijdstip.   
2.  Onze Minister van Infrastructuur en Milieu voert uiterlijk drie jaar na het in het eerste lid bedoelde tijdstip een evaluatie uit van de doeltreffendheid en doelmatigheid van artikel 2.2.2a in de praktijk. 

### Artikel  3.2  

Dit besluit treedt in werking op een bij koninklijk besluit te bepalen tijdstip. 

### Artikel  3.3  

Dit besluit wordt aangehaald als: Luchthavenindelingbesluit Schiphol. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
26 november 2002  
Beatrix  

De Staatssecretaris van Verkeer en Waterstaat, 
M. H. Schultz van Haegen-Maas Geesteranus   

De Minister van Volkshuisvesting, Ruimtelijke Ordening en Milieubeheer, 
H. G. J. Kamp   

de zeventiende december 2002 

De Minister van Justitie, 
J. P. H. Donner     

### Bijlage  1 

![253747](http://wetten.overheid.nl/Illustration/253747)

### Bijlage  2 

![256251](http://wetten.overheid.nl/Illustration/256251)

### Bijlage  3 

![253749](http://wetten.overheid.nl/Illustration/253749)

### Bijlage  4 

![256252](http://wetten.overheid.nl/Illustration/256252)

###Bijlage 4a 

![256253](http://wetten.overheid.nl/Illustration/256253)

### Bijlage  5 

![256256](http://wetten.overheid.nl/Illustration/256256)

###Bijlage 6 

![256254](http://wetten.overheid.nl/Illustration/256254)

###Bijlage 7 

####bij artikel 2.2.2, vijfde lid 

De volgende plannen zoals beschreven in het rapport «*Beschrijving bouw- en bestemmingsplannen*» (Ministerie IenM, Den Haag, mei 2015) worden uitgezonderd van artikel 2.2.2, eerste lid: 

– Amsterdam Nieuw West – Nieuwe Meer, Adam Smithplein / Joseph Schumpeterstraat;  

– Amsterdam Nieuw West – Stationslocatie Lelylaan;  

– Amsterdam Sloterdijk – Teleport, gebouwen 1 t/m 6;  

– Amsterdam Zuid – Zuidas, Hoogbouwkader;  

– Haarlemmermeer Hoofddorp Centrum, Apriscoterrein;  

– Haarlemmermeer Badhoevedorp Centrum, Veldpost;  

– Haarlemmermeer – Beukenhorst Zuid;  

– Haarlemmermeer – Schiphol Tradepark.   De volgende plannen zoals beschreven in het rapport «*Beschrijving bouw- en bestemmingsplannen*» (Ministerie IenM, Den Haag, mei 2015) worden uitgezonderd van artikel 2.2.2, eerste lid, waarbij de voorwaarde geldt dat voorafgaand aan het verstrekken van de omgevingsvergunning de gemeente het concrete ontwerp van het bouwwerk samen met een windhinderonderzoek overlegd aan de Inspectie Leefomgeving en Transport (ILT), op basis waarvan de ILT moet kunnen constateren dat het ontwerp niet aangepast hoeft te worden vanwege onveilige windhinder voor vliegtuigen: 

– Haarlemmermeer – Badhoevedorp Zuid;  

– Haarlemmermeer – De Hoeken;  

– Haarlemmermeer – Fokker Logistics Park;  

– Haarlemmermeer – Corneliahoeve;  

– Haarlemmermeer – Hoofddorp Beukenhorst Oost oost;  

– Haarlemmermeer – Schiphol Logistics Park;  

– Haarlemmermeer – De Groene Hoek.  

###Bijlage 8 

####bij artikel 2.2.2a, vierde lid, onderdeel a 

De volgende plannen zoals beschreven in het rapport «*Beschrijving bouw- en bestemmingsplannen*» (Ministerie IenM, Den Haag, mei 2015) worden uitgezonderd van artikel 2.2.2a, eerste lid: 

– Amsterdam Nieuw West – August Allebeplein (blok 1);  

– Amsterdam Nieuw West – Nieuwe Meer, Adam Smithplein / Joseph Schumpeterstraat;  

– Amsterdam Zuid – Olympic Towers;  

– Haarlemmermeer – Beukenhorst Zuid;  

– Haarlemmermeer – Badhoevedorp Zuid;  

– Haarlemmermeer – De Hoeken;  

– Haarlemmermeer – Corneliahoeve;  

– Haarlemmermeer – Hoofddorp Beukenhorst Oost oost;  

– Haarlemmermeer – De Groene Hoek.  

###Bijlage 8a 

####bij artikel 2.2.2a, vierde lid, onderdeel b 

De volgende plannen zoals beschreven in het rapport «*Beschrijving bouw- en bestemmingsplannen*» (Ministerie IenM, Den Haag, mei 2015) worden uitgezonderd van artikel 2.2.2a, eerste lid, onder de voorwaarde dat zeker is gesteld dat de radar bij Soesterberg operationeel wordt voor de civiele luchtvaart: 

– Amsterdam Nieuw West – Stationslocatie Lelylaan;  

– Amsterdam Noord – Overhoeks, gebouwen 1 t/m 5;  

– Amsterdam Noord – Toren Overhoeks;  

– Amsterdam Noord – Buiksloterham, kavels 7 en 8;  

– Amsterdam Noord – NDSM-West;  

– Amsterdam Oost – Amsteltower;  

– Amsterdam Oost – Kop Weespertrekvaart, woontoren Stadsblok;  

– Amsterdam Oost – Amstelkwartier, woontoren kavels 1 en 2B en hotel kavel 3C;  

– Amsterdam Oost – Amstelkwartier 2<sup>de</sup> fase, Ooststrook;  

– Amsterdam Oost – J. Muyskenweg 12–14;  

– Amsterdam Oost – Ronetteterrein, hotel;  

– Amsterdam Oost – Bedrijventerrein Overamstel, gemengd 2 en hotel Lingotto;  

– Amsterdam Sloterdijk – Teleport, gebouwen 1 t/m 6;  

– Amsterdam West – Houthaven, Pontsteigergebouw;  

– Amsterdam Zuid – Zuidas, Hoogbouwkader.  

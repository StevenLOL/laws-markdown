<meta http-equiv='Content-Type' content='text/html; charset=utf-8' />

##Besluit van 22 februari 2012, houdende een tijdelijke voorziening ter implementatie van artikel 2, tweede lid, van Richtlijn 2008/115/EG van het Europees Parlement en de Raad van 16 december 2008 over gemeenschappelijke normen en procedures in de lidstaten voor de terugkeer van onderdanen van derde landen die illegaal op hun grondgebied verblijven (PbEU, L 348) (Tijdelijk besluit uitzonderingen terugkeerrichtlijn)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister voor Immigratie, Integratie en Asiel van 16 januari 2012, nr. 2012-0000026985, directie Constitutionele Zaken en Wetgeving, afdeling Wetgeving Bestuur en Immigratie;

Gelet op [artikel 89, eerste lid, van de Grondwet](../../../../../../wet/grondwet/BWBR0001840/README.md);

De Afdeling advisering van de Raad van State gehoord (advies van 8 februari 2012, nr. W04.12.0018/I);

Gezien van het nader rapport van Onze Minister voor Immigratie, Integratie en Asiel van 14 februari 2012, nr. 2012-0000082688, directie Constitutionele Zaken en Wetgeving, afdeling Wetgeving Vreemdelingen, Wonen en Integratie;
Hebben goedgevonden en verstaan:    

### Artikel  1  

De verplichtingen die voor Nederland voortvloeien uit Richtlijn 2008/115/EG van het Europees Parlement en de Raad van 16 december 2008 over gemeenschappelijke normen en procedures in de lidstaten voor de terugkeer van onderdanen van derde landen die illegaal op hun grondgebied verblijven (PbEU, L 348), gelden niet ten aanzien van vreemdelingen: 

a. aan wie de toegang is geweigerd overeenkomstig artikel 13 van de Schengengrenscode;  

b. aan wie de toegang is geweigerd overeenkomstig [artikel 3 van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) en die vervolgens geen rechtmatig verblijf als bedoeld in [artikel 8 van die wet](../../../../../../wet/vreemdelingenwet/2000/BWBR0011823/README.md) hebben verkregen; of  

c. jegens wie een procedure van uitlevering als bedoeld in de [Uitleveringswet](../../../../../../wet/uitleveringswet/BWBR0002559/README.md) loopt.   

### Artikel  2  

1.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.   
2.  Dit besluit vervalt op een bij koninklijk besluit te bepalen tijdstip, doch uiterlijk met ingang van 1 januari 2015.  

### Artikel  3  

Dit besluit wordt aangehaald als: Tijdelijk besluit uitzonderingen terugkeerrichtlijn. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Lech 
22 februari 2012  
Beatrix  

De Minister voor Immigratie, Integratie en Asiel,  
G. B. A. Leers   

de *zestiende* maart 2012 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 29 maart 1983, houdende vaststelling van een algemene maatregel van bestuur als bedoeld in artikel 16, eerste lid, van de Algemene Wet Bijzondere Ziektekosten

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid en MilieuhygiÃ«ne van 8 april 1982, DG Vgz/VKG/VZ, no 120992;

Gelet op [artikel 16, eerste lid, van de Algemene Wet Bijzondere Ziektekosten](../../../../../wet/algemene/wet/bijzondere/ziektekosten/BWBR0002614/README.md) (*Stb.* 1967, 655);

Gehoord de Ziekenfondsraad;

De Raad van State gehoord (advies van 30 juni 1982, No. 2220/15/8224);

Gezien het nader rapport van de Staatssecretaris van Welzijn, Volksgezondheid en Cultuur van 22 maart 1983, DG Vgz/VKG/VZ, no. 123739;
Hebben goedgevonden en verstaan:    

### Artikel  1  

Voor de toepassing van dit besluit wordt verstaan onder: 

a. de Wet: de [Algemene Wet Bijzondere Ziektekosten](../../../../../wet/algemene/wet/bijzondere/ziektekosten/BWBR0002614/README.md);  

b. het centraal administratiekantoor: de ingevolge artikel 3, eerste lid, aangewezen centrale instelling;  

c. een verbindingskantoor: een ingevolge artikel 3, tweede lid, aangewezen perifere instelling.    

### Artikel  2  

Als zorg, ten aanzien waarvan het in de artikelen 4 tot en met 6 en 8 aangegeven deel van de administratie wordt verricht door het centraal administratiekantoor en de verbindingskantoren, wordt aangewezen de zorg, geregeld in de [artikelen 4 tot en met 6](../../../../../AMvB/besluit/zorgaanspraken/awbz/BWBR0014149/README.md), [8 tot en met 12](../../../../../AMvB/besluit/zorgaanspraken/awbz/BWBR0014149/README.md), [13, tweede lid](../../../../../AMvB/besluit/zorgaanspraken/awbz/BWBR0014149/README.md), [14](../../../../../AMvB/besluit/zorgaanspraken/awbz/BWBR0014149/README.md), [17](../../../../../AMvB/besluit/zorgaanspraken/awbz/BWBR0014149/README.md) en [18 van het Besluit zorgaanspraken AWBZ](../../../../../AMvB/besluit/zorgaanspraken/awbz/BWBR0014149/README.md).  

### Artikel  3  

1.  Onze Minister wijst een rechtspersoon met volledige rechtsbevoegdheid aan als centrale instelling voor het verrichten van het in de artikelen 4 tot en met 9 aangegeven deel van de administratie ten aanzien van zorg die in het [Besluit zorgaanspraken AWBZ](../../../../../AMvB/besluit/zorgaanspraken/awbz/BWBR0014149/README.md) is geregeld.   
2.  Onze Minister wijst voor een periode van ten hoogste vier jaren rechtspersonen aan voor het verrichten van het in artikel 8 aangegeven deel van de administratie met betrekking tot zorg als bedoeld in artikel 2.   
3.  Onze Minister kan een aanwijzing bedoeld in het eerste en tweede lid wijzigen of intrekken.   
4.  Aan een aanwijzing van een instelling als bedoeld in het eerste en tweede lid, kan Onze Minister voorwaarden verbinden. Nieuwe voorwaarden kunnen worden gesteld.   
5.  De in het tweede tot en met vierde lid vermelde bevoegdheden worden door Onze Minister uitgeoefend op gezamenlijke voordracht van de organisaties van zorgverzekeraars, gehoord het College zorgverzekeringen en het College toezicht.   

### Artikel  4  

1.  Het centraal administratiekantoor verricht de administratieve taak van landelijk kantoor voor de betaling van bedragen, welke uit hoofde van de uitvoering van de wet verschuldigd zijn aan zorgaanbieders ter zake van het verlenen van zorg als bedoeld in artikel 2.   
2.  De in het eerste lid bedoelde betalingen geschieden namens de zorgverzekeraars.   

### Artikel  5  

1.  Het centraal administratiekantoor verricht de vaststelling en de inning van de eigen bijdrage, bedoeld in de [artikelen 4](../../../../../AMvB/bijdragebesluit/zorg/BWBR0008253/README.md), [14](../../../../../AMvB/bijdragebesluit/zorg/BWBR0008253/README.md) en [16d van het Bijdragebesluit zorg](../../../../../AMvB/bijdragebesluit/zorg/BWBR0008253/README.md).   
2.  Het centraal administratiekantoor maakt voor de vaststelling van de eigen bijdrage, bedoeld in het eerste lid, gebruik van het inkomensgegeven, bedoeld in [artikel 21, onderdeel e, van de Algemene wet inzake rijksbelastingen](../../../../../wet/algemene/wet/inzake/rijksbelastingen/BWBR0002320/README.md) en van andere door de inspecteur, bedoeld in [artikel 2, derde lid, onderdeel b, van de Algemene wet inzake rijksbelastingen](../../../../../wet/algemene/wet/inzake/rijksbelastingen/BWBR0002320/README.md), verstrekte gegevens.   

### Artikel  7  

1.  Het centraal administratiekantoor verricht voorts de administratieve taak van landelijk kantoor voor betaling van bedragen, welke dienen tot vergoeding van bedragen welke de zorgverzekeraars uit hoofde van de uitvoering van de wet verschuldigd zijn aan zorgaanbieders ter zake van het verlenen van zorg, voor zover die niet is begrepen onder die, genoemd in artikel 2.   
2.  De in het eerste lid bedoelde betalingen geschieden namens het College zorgverzekeringen.   

### Artikel  8  

1.  De verbindingskantoren bevorderen het administratieve contact tussen de zorgaanbieders enerzijds en het centraal administratiekantoor anderzijds. Zij dienen de zorgverzekeraars voor zover nodig van advies met betrekking tot de beoordeling van de aanspraken van verzekerden, alsmede met betrekking tot de verschuldigdheid en de betalingswijze van bijdragen als bedoeld in artikel 5, eerste lid.   
2.  De zorgverzekeraars verstrekken de verbindingskantoren alle gegevens, welke zij voor de vervulling van hun taak bij de uitvoering van de wet nodig hebben.   
3.  Het centraal administratiekantoor enerzijds en de verbindingskantoren anderzijds verstrekken elkaar alle gegevens, welke zij voor de vervulling van hun taak bij de uitvoering van de wet nodig hebben.   
4.  Het centraal administratiekantoor verricht de in artikel 4, eerste lid, bedoelde betalingen aan de hand van de overeenkomstig het derde lid van de verbindingskantoren verkregen gegevens.   
5.  Het College zorgverzekeringen kan termijnen vaststellen, binnen welke de in het derde lid bedoelde gegevens dienen te worden verstrekt.   

### Artikel  9  

1.  Het centraal administratiekantoor keert eventuele voorschotten op de aan zorgaanbieders verschuldigde bedragen uit aan de hand van de overeenkomstig artikel 8, derde lid, van de verbindingskantoren verkregen gegevens.   
2.  Het College zorgverzekeringen kan regels stellen met betrekking tot het uitkeren van voorschotten op de verschuldigde bedragen door het centraal administratiekantoor aan zorgaanbieders.   

### Artikel  10  

1.  De [artikelen 36](../../../../../wet/algemene/wet/bijzondere/ziektekosten/BWBR0002614/README.md), [37](../../../../../wet/algemene/wet/bijzondere/ziektekosten/BWBR0002614/README.md), [55, tweede lid](../../../../../wet/algemene/wet/bijzondere/ziektekosten/BWBR0002614/README.md), en [56 van de Wet](../../../../../wet/algemene/wet/bijzondere/ziektekosten/BWBR0002614/README.md) zijn van overeenkomstige toepassing op het centraal administratiekantoor en de verbindingskantoren.   
2.  Onverminderd het eerste lid kan het College zorgverzekeringen regels stellen over de wijze waarop het centraal administratiekantoor en de verbindingskantoren hun werkzaamheden uitvoeren.   

### Artikel  11  

Dit besluit is niet van toepassing op forensische zorg als bedoeld in [artikel 2 van het Interimbesluit forensische zorg](../../../../../AMvB/interimbesluit/forensische/zorg/BWBR0029333/README.md).  

### Artikel  12  

Het Besluit regeling administratie verstrekkingen Bijzondere Ziektekostenverzekering (*Stb.* 1968, 13) wordt ingetrokken.  

### Artikel  13  

Dit besluit wordt aangehaald als: Administratiebesluit Bijzondere Ziektekostenverzekering.  

### Artikel  14  

Dit besluit treedt in werking met ingang van de tweede dag na de datum van uitgifte van het *Staatsblad* waarin het wordt geplaatst. Onze Minister van Welzijn, Volksgezondheid en Cultuur is belast met de uitvoering van dit besluit.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State.   

's-Gravenhage 
29 maart 1983  
Beatrix  

De Staatssecretaris van Welzijn, Volksgezondheid en Cultuur, 
J. P. van der Reijden   

de zevende juni 1983 

De Minister van Justitie, 
F. Korthals Altes    

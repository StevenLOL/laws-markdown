<meta http-equiv='Content-Type' content='text/html; charset=utf-8' />

##Besluit van 28 januari 1983, houdende vaststelling van het Vrijstellingsbesluit Noodwet Geneeskundigen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid en Milieuhygiëne van 1 november 1982, Nr. 320766/CV, DG Vgz/VIBO;

Gelet op artikel 14, onder *b*, van de [Noodwet Geneeskundigen](../../../../../wet/noodwet/geneeskundigen/BWBR0002758/README.md) (*Stb.* 1971, 396);

De Raad voor de buitengewone geneeskundige en farmaceutische voorziening gehoord (advies van 11 maart 1982, Nr. 320313/CV);

De Raad van State gehoord (advies van 17 december 1982, Nr. 2658/25/8250);

Gezien het nader rapport van de Staatssecretaris van Welzijn, Volksgezondheid en Cultuur van 24 december 1982, Nr. 320946/CV;
Hebben goedgevonden en verstaan:    

### Artikel  1  

Als geneeskundigen aan wie de verplichtingen, bedoeld in [artikel 13, eerste lid, van de Noodwet Geneeskundigen](../../../../../wet/noodwet/geneeskundigen/BWBR0002758/README.md) niet kunnen worden opgelegd, worden aangewezen de geneeskundigen: 

a. die zijn aangewezen als bevoegd gezag in de zin van de [Noodwet Geneeskundigen](../../../../../wet/noodwet/geneeskundigen/BWBR0002758/README.md);  

b. die werkzaam zijn als Hoofdinspecteur of, voor zover niet vallend onder *a*, als regionale Inspecteur van het Staatstoezicht op de Volksgezondheid;  

c. die werkzaam zijn onder de bevelen van een Hoofdinspecteur of een regionale Inspecteur van het Staatstoezicht op de Volksgezondheid;  

d. aangewezen krachtens [artikel 2, eerste lid, van de Noodwet Geneeskundigen](../../../../../wet/noodwet/geneeskundigen/BWBR0002758/README.md), die ter voldoening aan een daartoe met Onze Minister van Defensie aangegane verbintenis een opleiding tot arts, tandarts of apotheker volgen.    

### Artikel  2  

De Minister van Welzijn, Volksgezondheid en Cultuur kan een geneeskundige aanwijzen als geneeskundige aan wie de verplichtingen, bedoeld in [artikel 13, eerste lid, van de Noodwet Geneeskundigen](../../../../../wet/noodwet/geneeskundigen/BWBR0002758/README.md), niet kunnen worden opgelegd, indien naar het oordeel van de Minister de geneeskundige in zijn functie niet kan worden gemist of vervangen.  

### Artikel  3  

Dit besluit kan worden aangehaald als: Vrijstellingsbesluit Noodwet Geneeskundigen.  

### Artikel  4  

Dit besluit treedt in werking op het tijdstip waarop [hoofdstuk II, paragraaf 3, van de Noodwet Geneeskundigen](../../../../../wet/noodwet/geneeskundigen/BWBR0002758/README.md) in werking treedt.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State.   

's-Gravenhage 
28 januari 1983  
Beatrix  

De Staatssecretaris van Welzijn, Volksgezondheid en Cultuur, 
J. P. van der Reijden   

de tweeëntwintigste november 1983 

De Minister van Justitie, 
F. Korthals Altes    

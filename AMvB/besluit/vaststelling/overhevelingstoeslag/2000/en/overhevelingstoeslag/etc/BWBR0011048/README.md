<meta http-equiv='Content-Type' content='text/html; charset=utf-8' />

##Besluit van 23 december 1999 tot vaststelling van de overhevelingstoeslag 2000 en de overhevelingstoeslag 2001

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Sociale Zaken en Werkgelegenheid van 9 december 1999, directie Algemeen- en Sociaal-Economische Aangelegenheden, nr. ASEA/LIV/99/77536;

Gelet op [artikelen 2, tweede lid](../../../../../../../../../wet/wet/brutering/overhevelingstoeslag/lonen/BWBR0006353/README.md), en [9, tweede lid, van de Wet brutering overhevelingstoeslag lonen](../../../../../../../../../wet/wet/brutering/overhevelingstoeslag/lonen/BWBR0006353/README.md);

De Raad van State gehoord (advies van 16 december 1999, no. W12.99.0613/IV);

Gezien het nader rapport van Onze Minister van Sociale Zaken en Werkgelegenheid van 21 december 1999, directie Algemeen- en Sociaal- Economische Aangelegenheden, nr. ASEA/LIV/99/77549;
Hebben goedgevonden en verstaan:    

### Artikel  1  

1.  De overhevelingstoeslag over het jaar 2000 is gelijk aan 2,15% van het loon van de werknemer, met een maximum van f 1830,–.   
2.  In afwijking van het eerste lid is de overhevelingstoeslag over het jaar 2000 gelijk aan 5,45% van de uitkering, met een maximum van f 4640,–, indien het betreft: 

a. een uitkering ingevolge een regeling voor vervroegde uittreding, als bedoeld in [artikel 11, vierde lid onder a, van de Wet op de loonbelasting](../../../../../../../../../wet/wet/op/de/loonbelasting/1964/BWBR0002471/README.md), gedaan door een lichaam of persoon als bedoeld in artikel 11b van die wet, door het Rijk of door een lager publiekrechtelijk lichaam, indien deze reeds voor 1 januari 1999 werd verstrekt, of  

b. een uitkering ingevolge een pensioenregeling als bedoeld in [artikel 11, derde lid, van de Wet op de loonbelasting](../../../../../../../../../wet/wet/op/de/loonbelasting/1964/BWBR0002471/README.md), welke ten laste komt van het Rijk of de Stichting Pensioenfonds ABP, behoudens voor zover krachtens [artikel 30 van de Wet Financiële voorzieningen Privatisering ABP](../../../../../../../../../wet/wet/financiële/voorzieningen/privatisering/abp/BWBR0007211/README.md) over die uitkering een inhouding inzake arbeidsongeschiktheid plaats heeft gevonden, indien deze reeds voor 1 januari 1999 werd verstrekt, of  

c. een door een werkgever verstrekte aanvulling op een uitkering krachtens de [Werkloosheidswet](../../../../../../../../../wet/werkloosheidswet/BWBR0004045/README.md) of de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md), indien die aanvulling reeds voor 1 januari 1999 werd verstrekt, en daarover geen premie op grond van de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md) is geheven.     

### Artikel  2  

1.  De overhevelingstoeslag per 1 januari 2001 is gelijk aan 2,05% van het loon van de werknemer, met een maximum van f 1745,–.   
2.  In afwijking van het eerste lid is de overhevelingstoeslag per 1 januari 2001 gelijk aan 5,35% van de uitkering, met een maximum van f 4555,–, indien het betreft: 

a. een uitkering ingevolge een regeling voor vervroegde uittreding, als bedoeld in [artikel 11, vierde lid onder a, van de Wet op de loonbelasting](../../../../../../../../../wet/wet/op/de/loonbelasting/1964/BWBR0002471/README.md), gedaan door een lichaam of persoon als bedoeld in [artikel 11b van die wet](../../../../../../../../../wet/wet/op/de/loonbelasting/1964/BWBR0002471/README.md), door het Rijk of door een lager publiekrechtelijk lichaam, indien deze reeds voor 1 januari 1999 werd verstrekt, of  

b. een uitkering ingevolge een pensioenregeling als bedoeld in [artikel 11, derde lid, van de Wet op de loonbelasting](../../../../../../../../../wet/wet/op/de/loonbelasting/1964/BWBR0002471/README.md), welke ten laste komt van het Rijk of de Stichting Pensioenfonds ABP, behoudens voor zover krachtens [artikel 30 van de Wet Financiële voorzieningen Privatisering ABP](../../../../../../../../../wet/wet/financiële/voorzieningen/privatisering/abp/BWBR0007211/README.md) over die uitkering een inhouding inzake arbeidsongeschiktheid plaats heeft gevonden, indien deze reeds voor 1 januari 1999 werd verstrekt, of  

c. een door een werkgever verstrekte aanvulling op een uitkering krachtens de [Werkloosheidswet](../../../../../../../../../wet/werkloosheidswet/BWBR0004045/README.md) of de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md), indien die aanvulling reeds voor 1 januari 1999 werd verstrekt, en daarover geen premie op grond van de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md) is geheven.     

### Artikel  3  

De Wet overhevelingstoeslag opslagpremies en de Wet aanpassing uitkeringsregelingen overheveling opslagpremies vervallen met ingang van 1 januari 2001.  

### Artikel  4  

Dit besluit treedt in werking met ingang van 1 januari 2000.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
23 december 1999  
Beatrix  

De Minister van Sociale Zaken en Werkgelegenheid, 
K. G. de Vries   

de dertigste december 1999 

De Minister van Justitie, 
A. H. Korthals    

<meta http-equiv='Content-Type' content='text/html; charset=utf-8' />

##Besluit van 14 december 1993, houdende verhoging van het maximumbedrag van de aansprakelijkheid als bedoeld in artikel 5, tweede lid, van de Wet aansprakelijkheid kernongevallen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën van 23 september 1993, nr. BGW93-1674, Generale Thesaurie, Directie Binnenlands Geldwezen, Afdeling Verzekeringswezen;

Gelet op [artikel 5, eerste en tweede lid, van de Wet aansprakelijkheid kernongevallen](../../../../../../../../../../../wet/wet/aansprakelijkheid/kernongevallen/BWBR0003234/README.md);

De Raad van State gehoord (advies van 28 oktober 1993, no. W06.93.0640);

Gezien het nader rapport van Onze Minister van Financiën van 6 december 1993, nr. BGW93-2111;
Hebben goedgevonden en verstaan:    

### Artikel  1  

Het maximumbedrag van de aansprakelijkheid van de exploitant van een in Nederland gelegen kerninstallatie, genoemd in [artikel 5, eerste lid, van de Wet aansprakelijkheid kernongevallen](../../../../../../../../../../../wet/wet/aansprakelijkheid/kernongevallen/BWBR0003234/README.md), wordt vastgesteld op 625 miljoen gulden.  

### Artikel  2  

Het koninklijk besluit van 21 juni 1984, houdende verhoging van de aansprakelijkheidslimiet als bedoeld in [artikel 3, tweede lid, van de Wet aansprakelijkheid kernongevallen](../../../../../../../../../../../wet/wet/aansprakelijkheid/kernongevallen/BWBR0003234/README.md) (*Stb.* 341), wordt ingetrokken.  

### Artikel  3  

Dit besluit treedt in werking met ingang van 1 januari 1994.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
14 december 1993  
Beatrix  

De Minister van Financiën, 
W. Kok   

de achtentwintigste december 1993 

De Minister van Justitie, 
E. M. H. Hirsch Ballin    

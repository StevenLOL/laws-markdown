<meta http-equiv='Content-Type' content='text/html; charset=utf-8' />

##Besluit van 14 november 1997, houdende verhoging van het maximumbedrag van de aansprakelijkheid, bedoeld in artikel 5, tweede lid, van de Wet aansprakelijkheid kernongevallen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën van 10 oktober 1997, nr. BGW97-2524M, Generale Thesaurie, Directie Binnenlands Geldwezen, Afdeling Verzekeringswezen;

Gelet op [artikel 5, eerste en tweede lid, van de Wet aansprakelijkheid kernongevallen](../../../../../../../../../../../../../wet/wet/aansprakelijkheid/kernongevallen/BWBR0003234/README.md);

De Raad van State gehoord (advies van 30 oktober 1997, no.WO6.97.0670);

Gezien het nader rapport van Onze Minister van Financiën van 11 november 1997, nr. BGW97-2779-U;
Hebben goedgevonden en verstaan:    

### Artikel  1  

Het maximumbedrag van de aansprakelijkheid van de exploitant van een in Nederland gelegen kerninstallatie, genoemd in [artikel 5, eerste lid, van de Wet aansprakelijkheid kernongevallen](../../../../../../../../../../../../../wet/wet/aansprakelijkheid/kernongevallen/BWBR0003234/README.md), wordt vastgesteld op € 340 335 162,07.  

### Artikel  2  

Dit besluit treedt in werking met ingang van 1 januari 1998.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
14 november 1997  
Beatrix  

De Minister van Financiën, 
G. Zalm   

de *tweede* december 1997 

De Minister van Justitie, 
W. Sorgdrager    

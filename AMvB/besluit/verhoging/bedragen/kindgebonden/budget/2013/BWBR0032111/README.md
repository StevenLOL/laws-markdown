<meta http-equiv='Content-Type' content='text/html; charset=utf-8' />

##Besluit van 13 oktober 2012, houdende de vaststelling van de verhoging van enige bedragen, genoemd in artikel 2, tweede lid, van de Wet op het kindgebonden budget (Besluit verhoging bedragen kindgebonden budget 2013)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Sociale Zaken en Werkgelegenheid van 10 september 2012, nr. IVV/LZW/2012/13876;

Gelet op [artikel 3, tweede lid, van de Wet op het kindgebonden budget](../../../../../../../../wet/wet/op/het/kindgebonden/budget/BWBR0022751/README.md);

De Afdeling advisering van de Raad van State gehoord (advies van 19 september 2012, No.W12.12.0367/III);

Gezien het nader rapport van de Staatssecretaris van Sociale Zaken en Werkgelegenheid van 10 oktober 2012, nr. IVV/LZW/2012/14122;
Hebben goedgevonden en verstaan:    

### Artikel  1  

####Extra verhoging bedragen kindgebonden budget

De bedragen, genoemd in [artikel 2, tweede lid, van de Wet op het kindgebonden budget](../../../../../../../../wet/wet/op/het/kindgebonden/budget/BWBR0022751/README.md) worden als volgt verhoogd: 

a. het in onderdeel b genoemde bedrag van € 1478,– tot € 1553,–;  

b. het in onderdeel c genoemde bedrag van € 1661,– tot € 1736,–;  

c. het in onderdeel d genoemde bedrag van € 1661,–, tot € 1736,–.   

### Artikel  2  

####Intrekking [Besluit verhoging bedragen kindgebonden budget](../../../../../../../../AMvB/besluit/verhoging/bedragen/kindgebonden/budget/BWBR0029240/README.md)

Het [Besluit verhoging bedragen kindgebonden budget](../../../../../../../../AMvB/besluit/verhoging/bedragen/kindgebonden/budget/BWBR0029240/README.md) wordt ingetrokken. 

### Artikel  3  

####Inwerkingtreding

Dit besluit treedt in werking met ingang van 1 januari 2013. 

### Artikel  4  

####Citeertitel

Dit besluit wordt aangehaald als: Besluit verhoging bedragen kindgebonden budget 2013. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
13 oktober 2012  
Beatrix  

De Staatssecretaris van Sociale Zaken en Werkgelegenheid,  
P. de Krom   

de *negentiende* oktober 2012 

De Minister van Veiligheid en Justitie,  
I. W. Opstelten    

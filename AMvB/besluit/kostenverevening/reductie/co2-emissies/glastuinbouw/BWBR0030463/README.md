<meta http-equiv='Content-Type' content='text/html; charset=utf-8' />

##Besluit van 22 augustus 2011, houdende regels met betrekking tot verevening van kosten verbonden aan het overschrijden van de vastgestelde hoeveelheid CO2-emissies voor de glastuinbouw (Besluit kostenverevening reductie CO2-emissies glastuinbouw)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 20 januari 2011, nr. BJZ2011034896, Directie Bestuurlijke en Juridische Zaken, gedaan mede namens de Staatssecretaris van Economische Zaken, Landbouw en Innovatie;

Gelet op de artikelen 15.52 en 15.53, eerste, tweede en derde lid, van de Wet milieubeheer en artikel 2.22, derde lid, onderdeel e, van de Wet algemene bepalingen omgevingsrecht;

De Afdeling advisering van de Raad van State gehoord (advies van 24 februari 2011, nr. W14.11.0015/IV);

Gezien het nader rapport van de Staatssecretaris van Infrastructuur en Milieu van 15 augustus 2011, nr. IENM/BSK-2011/107484, Hoofddirectie Bestuurlijke en Juridische Zaken, uitgebracht mede namens de Staatssecretaris van Economische Zaken, Landbouw en Innovatie;
Hebben goedgevonden en verstaan:    

### Artikel  1  

In dit besluit wordt verstaan onder wet: Wet milieubeheer. 

### Artikel  3  

De hoogte van de vergoeding die verschuldigd is door degene die een inrichting als bedoeld in artikel 15.51 van de wet drijft is de uitkomst van de formule: V = ((Et – Er) x P) x (Eb/Et),waarin voorstelt: V: de door de inrichting verschuldigde vergoeding; Et: de door de inrichtingen, bedoeld in artikel 15.51 van de wet, in het kalenderjaar gezamenlijk geëmitteerde hoeveelheid CO<sub>2</sub> uitgedrukt in tonnen; Er: de door Onze Minister in overeenstemming met Onze Minister van Economische Zaken, Landbouw en Innovatie vastgestelde hoeveelheid emissies, bedoeld in artikel 15.51 van de wet, uitgedrukt in tonnen; P: het bedrag in euro per ton geëmitteerde CO<sub>2</sub>; Eb: de door de inrichting in het kalenderjaar geëmitteerde hoeveelheid CO<sub>2</sub> uitgedrukt in tonnen. 

### Artikel  4  

Bij regeling van Onze Minister van Economische Zaken worden nadere regels vastgesteld inzake: 

a. de gegevens die degene die een inrichting als bedoeld in artikel 15.51 van de wet drijft, verstrekt in het kader van de uitvoering van titel 15.13 van de wet;  

b. het vaststellen van de waarde van V, Et, P en Eb, bedoeld in artikel 3.   

### Artikel  9  

Dit besluit treedt in werking op een bij koninklijk besluit te bepalen tijdstip. 

### Artikel  10  

Dit besluit wordt aangehaald als: Besluit kostenverevening reductie CO<sub>2</sub>-emissies glastuinbouw. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
22 augustus 2011  
Beatrix  

De Staatssecretaris van Infrastructuur en Milieu,  
J. J. Atsma   

De Staatssecretaris van Economische Zaken, Landbouw en Innovatie,  
H. Bleker   

de *zevenentwintigste* september 2011 

De Minister van Veiligheid en Justitie,  
I. W. Opstelten    

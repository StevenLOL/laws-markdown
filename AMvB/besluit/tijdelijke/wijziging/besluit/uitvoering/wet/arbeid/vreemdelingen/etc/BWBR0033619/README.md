<meta http-equiv='Content-Type' content='text/html; charset=utf-8' />

##Besluit van 26 juni 2013, houdende tijdelijke wijziging van het Besluit uitvoering Wet arbeid vreemdelingen in verband met een uitzondering op het verbod om een vreemdeling te laten werken zonder tewerkstellingsvergunning bij het produceren van goederen waarbij de afnemer intensief betrokken is

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Sociale Zaken en Werkgelegenheid van 16 april 2013, nr. 2013-0000044282;

Gelet op [artikel 3, eerste lid, onder c, van de Wet arbeid vreemdelingen](../../../../../../../../../../../wet/wet/arbeid/vreemdelingen/BWBR0007149/README.md);

De Afdeling advisering van de Raad van State gehoord (advies van 7 juni 2013, no. W12.13.0108/III);

Gezien het nader rapport van Onze Minister van Sociale Zaken en Werkgelegenheid van 17 juni 2013, nr. 2013-0000076748,
Hebben goedgevonden en verstaan:    

### Artikel  I  

Wijzigt het Besluit uitvoering Wet arbeid vreemdelingen. 

### Artikel  II  

[Artikel 1k van het Besluit uitvoering Wet arbeid vreemdelingen](../../../../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md), zoals dat luidde op de dag voorafgaand aan het tijdstip waarop dat artikel vervalt, blijft van toepassing op verzoeken die overeenkomstig genoemd artikel door het Uitvoeringsinstituut werknemersverzekeringen zijn gehonoreerd. 

### Artikel  III  

1.  De artikelen I en II van dit besluit treden in werking met ingang van 1 juli 2013.   
2.  [Artikel 1k van het Besluit uitvoering Wet arbeid vreemdelingen](../../../../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md) vervalt op een bij koninklijk besluit te bepalen tijdstip.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
26 juni 2013  
Willem-Alexander  

De Minister van Sociale Zaken en Werkgelegenheid,  
L.F. Asscher   

de *achtentwintigste* juni 2013 

De Minister van Veiligheid en Justitie,  
I.W. Opstelten    

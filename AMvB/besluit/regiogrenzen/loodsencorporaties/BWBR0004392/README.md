<meta http-equiv='Content-Type' content='text/html; charset=utf-8' />

##Besluit van 18 augustus 1988, houdende vaststelling van de regiogrenzen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 29 april 1988, nr. S/J 30.746/88, Directoraat-Generaal Scheepvaart en Maritieme Zaken;

Gelet op [artikel 10, derde lid, van de Loodsenwet](../../../../../wet/loodsenwet/BWBR0004365/README.md) (*Stb.* 1988, 353);

De Raad van State gehoord (advies van 14 juni 1988, no. W09.88 0219);

Gezien het nader rapport van Onze Minister van Verkeer en Waterstaat van 9 augustus 1988, nr. S/J 31.338/88, Directoraat-Generaal Scheepvaart en Maritieme Zaken;
Hebben goedgevonden en verstaan:    

### Artikel  1  

De grenzen van de regio's, waarin de regionale loodsencorporaties, bedoeld in [artikel 10 van de Loodsenwet](../../../../../wet/loodsenwet/BWBR0004365/README.md) (*Stb.* 1988, 353) zijn gevestigd, vallen aan de landzijde samen met de landinwaarts gelegen grenzen van het samenstel van de loodsplichtige scheepvaartwegen.  

### Artikel  2  

De grenzen tussen de regio's zijn: 

a. tussen regio Noord en regio Amsterdam-IJmond: 

1. de lijn vanuit positie 53°-11.0 N en 04°-51.4 E, in de richting 315°;  

2. de lijn vanuit positie 53°-11.0 N en 04°-51.4 E, in de richting 135°, tot waar deze lijn de Afsluitdijk snijdt;    

b. tussen regio Amsterdam-IJmond en regio Rotterdam-Rijnmond: de lijn vanuit positie 52°-05.8 N en 04°-15.7 E, in de richting 336°;  

c. tussen regio Rotterdam-Rijnmond en regio Scheldemonden: 

1. de lijn vanuit positie 51°-48.8 N en 03°-51.9 E, in de richting 270°;  

2. de Philipsdam;  

3. de noordelijke grens van het Schelde-Rijnkanaal.      

### Artikel  3  

Dit besluit treedt in werking op het tijdstip, dat [artikel 10 van de Loodsenwet](../../../../../wet/loodsenwet/BWBR0004365/README.md) in werking treedt.  

### Artikel  4  

Dit besluit kan worden aangehaald als: Besluit regiogrenzen loodsencorporaties.  

Lasten en bevelen dat dit besluit met daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State.   

's-Gravenhage 
18 augustus 1988  
Beatrix  

De Minister van Verkeer en Waterstaat, 
N. Smit-Kroes   

de dertigste augustus 1988 

De Minister van Justitie, 
F. Korthals Altes    

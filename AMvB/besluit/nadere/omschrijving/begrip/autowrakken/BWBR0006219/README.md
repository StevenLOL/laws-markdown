<meta http-equiv='Content-Type' content='text/html; charset=utf-8' />

##Besluit van 2 november 1993, houdende nadere omschrijving van het begrip autowrakken 

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Op de voordracht van Onze Minister van Volkshuisvesting, Ruimtelijke Ordening en Milieubeheer van 19 juli 1993, nr. MJZ19793010, Centrale Directie Juridische Zaken, Afdeling Wetgeving; 

Gelet op [artikel 1.1, eerste lid, van de Wet milieubeheer](../../../../../../../wet/wet/milieubeheer/BWBR0003245/README.md); 

De Raad van State gehoord (advies van 14 oktober 1993, nr. W08.93.0475); 

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 26 oktober 1993, nr. MJZ26o93055, Centrale Directie Juridische Zaken, Afdeling Wetgeving; 
Hebben goedgevonden en verstaan:     

### Artikel  1  

In gevallen waarin motorrijtuigen op meer dan twee wielen, die rijtechnisch in onvoldoende staat van onderhoud en in een kennelijk verwaarloosde toestand verkeren, niet zijn voorzien van een bij deze motorrijtuigen behorend kenteken als bedoeld in [artikel 36, eerste lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) of een geldig kentekenbewijs als bedoeld in [artikel 36, tweede lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md), worden deze aangemerkt als autowrakken. 

###Artikel 2 

Dit besluit treedt in werking op een bij koninklijk besluit te bepalen tijdstip. 

###Artikel 3 

Dit besluit wordt aangehaald als: Besluit nadere omschrijving begrip autowrakken. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.    

's-Gravenhage  
2 november 1993   
Beatrix   

De Minister van Volkshuisvesting, Ruimtelijke Ordening en Milieubeheer,  
J. G. M. Alders    

de twaalfde november 1993  

De Minister van Justitie,  
E. M. H. Hirsch Ballin     

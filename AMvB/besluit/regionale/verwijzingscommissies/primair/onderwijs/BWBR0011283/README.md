<meta http-equiv='Content-Type' content='text/html; charset=utf-8' />

##Besluit van 6 april 2000, onder meer houdende vaststelling van de organisatie en werkwijze van de regionale verwijzingscommissies in het primair onderwijs en van de regio-indeling van die commissies (Besluit regionale verwijzingscommissies primair onderwijs)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschappen, drs. K. Y. I. J. Adelmund, van 22 september 1999, nr. 1999/38414 (2556), directie Wetgeving en Juridische Zaken;

Gelet op [artikel 24, tweede en vijfde lid](../../../../../../../wet/wbo/BWBR0003420/README.md), en [artikel 28 van de Wet op het primair onderwijs](../../../../../../../wet/wbo/BWBR0003420/README.md);

De Raad van State gehoord (advies van 6 december 1999, nr. WO5.99.0488/III);

Gezien het nader rapport van de Staatssecretaris van Onderwijs, Cultuur en Wetenschappen, drs. K. Y. I. J. Adelmund, van 31 maart 2000, nr. WJZ2000/11821 (2556), directie Wetgeving en Juridische Zaken;
Hebben goedgevonden en verstaan:     
### Hoofdstuk  1  

####Algemeen 

### Artikel  1  

####Begripsbepalingen

In dit besluit wordt verstaan onder: 

a. de wet: de [Wet op het primair onderwijs](../../../../../../../wet/wbo/BWBR0003420/README.md);  

b. Onze minister: Onze minister van Onderwijs, Cultuur en Wetenschappen;  

c. permanente commissie leerlingenzorg: een permanente commissie leerlingenzorg als bedoeld in [artikel 23 van de wet](../../../../../../../wet/wbo/BWBR0003420/README.md);  

d. schoolbegeleidingsdienst: een schoolbegeleidingsdienst als bedoeld in [artikel 179 van de wet](../../../../../../../wet/wbo/BWBR0003420/README.md);  

e. regionale verwijzingscommissie: een regionale verwijzingscommissie als bedoeld in [artikel 24 van de wet](../../../../../../../wet/wbo/BWBR0003420/README.md).    

### Hoofdstuk  2  

####Regio-indeling ten behoeve van de regionale verwijzingscommissies en aanwijzing van de voor die regio's werkzaam zijnde regionale verwijzingscommissies 

### Artikel  2  

####Regio-indeling ten behoeve van de regionale verwijzingscommissies

De regio's, bedoeld in [artikel 24, tweede lid, van de wet](../../../../../../../wet/wbo/BWBR0003420/README.md), zijn de volgende: 

a. regio 1, bestaande uit de volgende gemeenten: Aa en Hunze Achtkarspelen Ameland Appingedam Assen Bedum Bellingwedde Boarnsterhim Bolsward Borger-Odoorn Coevorden Dantumadeel De Wolden De Marne Delfzijl Dongeradeel Eemsmond Emmen Ferwerderadeel Franekeradeel Gaasterlân-Sleat Groningen Grootegast Haren Harlingen Heerenveen Het Bildt Hoogeveen Hoogezand-Sappemeer Kollumerland c.a. Leek Leeuwarden Leeuwarderadeel Lemsterland Littenseradiel Loppersum Marum Menaldumadeel Menterwolde Meppel Middenveld Nijefurd Noordenveld Ooststellingwerf Opsterland Pekela Reiderland Scheemda Schiermonnikoog  Skarsterlân Slochteren Smallingerland Sneek Stadskanaal Ten Boer Terschelling Tytsjerksteradiel Veendam Vlagtwedde Vlieland Westerveld Weststellingwerf Winschoten Winsum WÛnseradiel Wymbritseradiel Zuidhorn Zuidlaren  

b. regio 2, bestaande uit de volgende gemeenten: Aalten Almelo Ambt Delden Apeldoorn Bathmen Bergh Borculo Borne Brummen Den Ham Denekamp Deventer Didam Diepenheim Dinxperlo Doesburg Doetinchem Eibergen Enschede Epe Gendringen Goor Gorssel Groenlo Haaksbergen Hellendoorn Hengelo Hengelo Holten Hummelo en Keppel Lichtenvoorde Lochem Losser Markelo Neede Oldenzaal Olst Ootmarsum Rijnwaarden  Rijssen Ruurlo Stad Delden Steenderen Tubbergen Voorst Vorden Vriezenveen Warnsveld Weerselo Wehl Wierden Winterswijk Wisch Zelhem Zevenaar Zutphen  

c. regio 3, bestaande uit de volgende gemeenten: Almere Avereest Brederwiede Dalfsen Dronten Elburg Ermelo Genemuiden Gramsbergen Hardenberg Harderwijk Hasselt Hattem Heerde Heino IJsselham IJsselmuiden Kampen Lelystad Nieuwleusen Noordoostpolder Nunspeet Oldebroek Ommen Putten Raalte Staphorst Steenwijk Urk Wijhe Zeewolde Zwartsluis Zwolle  

d. regio 4, bestaande uit de volgende gemeenten: Amerongen Angerlo Arnhem Barneveld Bemmel Beuningen  Buren Culemborg Dodewaard Druten Duiven Echteld Ede Elst Geldermalsen Gendt Groesbeek Heteren Heumen Huissen Kesteren Lingewaal Maasdriel Millingen aan de Rijn Neerijnen Nijmegen Renkum Rheden Rhenen Rozendaal Tiel Ubbergen Valburg Veenendaal Wageningen West Maas en Waal Westervoort Wijchen Zaltbommel  

e. regio 5, bestaande uit de volgende gemeenten: Abcoude Amersfoort Baarn Blaricum Breukelen Bunnik Bunschoten Bussum De Ronde Venen De Bilt Doorn Driebergen-Rijsenburg Eemnes 's-Graveland Harmelen Hilversum Hoevelaken Houten Huizen IJsselstein Laren Leersum Leusden Loenen Loosdrecht  Lopik Maarn Maarssen Maartensdijk Muiden Naarden Nederhorst den Berg Nieuwegein Nijkerk Renswoude Scherpenzeel Soest Utrecht Vleuten-De Meern Weesp Wijk bij Duurstede Woudenberg Zeist  

f. regio 6, bestaande uit de volgende gemeenten: Akersloot Alkmaar Andijk Anna Paulowna Bergen Beverwijk Castricum Den Helder Drechterland Egmond Enkhuizen Graft-De Rijp Harenkarspel Heemskerk Heerhugowaard Heiloo Hoorn Langedijk Limmen Medemblik Niedorp Noorder-Koggenland Obdam Opmeer Schagen Schermer Schoorl Stede Broec Texel Uitgeest Velsen Venhuizen Wervershoof Wester-Koggenland Wieringen Wieringermeer Wognum Zijpe  

g. regio 7, bestaande uit de volgende gemeenten:  Aalsmeer Amstelveen Amsterdam Beemster Bennebroek Bloemendaal Diemen Edam-Volendam Haarlem Haarlemmerliede c.a. Haarlemmermeer Heemstede Landsmeer Oostzaan Ouder-Amstel Purmerend Uithoorn Waterland Wormerland Zaanstad Zandvoort Zeevang  

h. regio 8, bestaande uit de volgende gemeenten: Alkemade Alphen aan den Rijn Bergambacht Bergschenhoek Bleiswijk Bodegraven Boskoop Gouda Hillegom Jacobswoude Katwijk Leiden Leiderdorp Liemeer Lisse Montfoort Moordrecht Nederlek Nieuwerkerk aan den IJssel Nieuwkoop Noordwijk Noordwijkerhout Oegstgeest Ouderkerk Oudewater Reeuwijk Rijnsburg Rijnwoude Sassenheim Schoonhoven Ter Aar Valkenburg Vlist Voorhout Voorschoten Waddinxveen  Warmond Woerden Zevenhuizen-Moerkapelle Zoeterwoude  

i. regio 9, bestaande uit de volgende gemeenten: Berkel en Rodenrijs De Lier Delft 's-Gravenhage 's-Gravenzande Leidschendam Maasland Monster Naaldwijk Nootdorp Pijnacker Rijswijk Schipluiden Voorburg Wassenaar Wateringen Zoetermeer  

j. regio 10, bestaande uit de volgende gemeenten: Alblasserdam Albrandswaard Barendrecht Bernisse Binnenmaas Brielle Capelle aan den IJssel Cromstrijen Dirksland Dordrecht Giessenlanden Goedereede Gorinchem Graafstroom 's-Gravendeel Hardinxveld-Giessendam Heerjansdam Hellevoetsluis Hendrik-Ido-Ambacht Korendijk Krimpen aan den IJssel Leerdam Liesveld Maassluis Middelharnis Nieuw-Lekkerland Oostflakkee Oud-Beijerland Papendrecht Ridderkerk Rotterdam Rozenburg Schiedam Sliedrecht Spijkenisse  Strijen Vianen Vlaardingen Westvoorne Zederik Zwijndrecht  

k. regio 11, bestaande uit de volgende gemeenten: Aalburg Alphen-Chaam Ammerzoden Asten Axel Baarle-Nassau Bergen op Zoom Bergeyk Bernheze Best Bladel Boekel Borsele Boxmeer Boxtel Breda Cuijk Deurne Dongen Eersel Eindhoven Etten-Leur Geertruidenberg Geldrop Gemert-Bakel Gilze en Rijen Goes Goirle Grave Haaren Halderberge Hedel Heesch Heeze-Leende Helmond 's-Hertogenbosch Heusden Hilvarenbeek Hontenisse Hulst Kapelle Laarbeek Landerd Lith Loon op Zand Maasdonk Maasdriel Made Middelburg Mierlo Mill en Sint Hubert Noord-Beveland  Nuenen c.a. Oirschot Oisterwijk Oostburg Oosterhout Oss Ravenstein Reimerswaal Reusel-De Mierden Roosendaal Rucphen Sas van Gent Schijndel Schouwen-Duiveland Sint-Michielsgestel Sint-Oedenrode Sint Anthonis Sluis-Aardenburg Someren Son en Breugel Steenbergen Terneuzen Tholen Tilburg Uden Valkenswaard Veere Veghel Veldhoven Vlissingen Vught Waalre Waalwijk Werkendam Woensdrecht Woudrichem Zevenbergen Zundert  

l. regio 12, bestaande uit de volgenden gemeenten: Ambt Montfort Arcen en Velden Beek Beesel Belfeld Bergen Born Broekhuizen Brunssum Budel Echt Eijsden Geleen Gennep Grubbenvorst Gulpen-Wittem Haelen Heel Heerlen Helden  Heythuysen Horst Hunsel Kerkrade Kessel Landgraaf Maasbracht Maasbree Maastricht Margraten Meerlo-Wanssum Meerssen Meijel Mook en Middelaar Nederweert Nuth Onderbanken Roerdalen Roermond Roggel en Neer Schinnen Sevenum Simpelveld Sittard Stein Susteren Swalmen Tegelen Thorn Vaals Valkenburg aan de Geul Venlo Venray Voerendaal Weert   

### Artikel  3  

####Wijziging gemeentenaam

1.  Indien ten gevolge van een herindeling op grond van [artikel 283, eerste lid, van de Gemeentewet](../../../../../../../wet/gemeentewet/BWBR0005416/README.md) de grenzen van betrokken gemeenten, voorzover die grenzen samenvallen met een deel van de grens van een van de regio's vastgesteld bij deze algemene maatregel van bestuur, niet worden gewijzigd en voor een of meer van de betrokken gemeenten een nieuwe naam wordt vastgesteld, treedt op de datum van de herindeling de naam van de nieuwe gemeente dan wel treden de namen van de nieuwe gemeenten in de plaats van de in artikel 2 opgenomen naam dan wel namen van de eerder bedoelde bij de herindeling betrokken gemeente dan wel gemeenten.   
2.  Indien ten gevolge van een herindeling op grond van [artikel 283, eerste lid, van de Gemeentewet](../../../../../../../wet/gemeentewet/BWBR0005416/README.md) de grenzen van betrokken gemeenten, welke grenzen niet samenvallen met een deel van de grens van een van de regio's vastgesteld bij deze algemene maatregel van bestuur, worden gewijzigd en voor een of meer van de betrokken gemeenten een nieuwe naam wordt vastgesteld, treedt op de datum van de herindeling de naam van de nieuwe gemeente dan wel treden de namen van de nieuwe gemeenten in de plaats van de in artikel 2 opgenomen naam dan wel namen van de eerder bedoelde bij de herindeling betrokken gemeente dan wel gemeenten.   
3.  Indien op grond van [artikel 158, eerste lid, van de Gemeentewet](../../../../../../../wet/gemeentewet/BWBR0005416/README.md) de naam van een gemeente wordt gewijzigd, treedt deze gewijzigde naam op het moment van de naamswijziging in de plaats van de in artikel 2 opgenomen oorspronkelijke naam.  

### Hoofdstuk  3  

####Totstandkoming, samenstelling, taak en werkwijze van de regionale verwijzingscommissies 

### Artikel  4  

####Verzoek tot erkenning van een regionale verwijzingscommissie

Indien in een regio meer schoolbegeleidingsdiensten regionaal werkzaam zijn, overlegt de schoolbegeleidingsdienst die een verzoek tot erkenning van een regionale verwijzingscommissie wil indienen, met de andere schoolbegeleidingsdiensten die in die regio werkzaam zijn. Het verzoek tot erkenning bevat de namen van de voorgestelde leden van de regionale verwijzingscommissie en gaat vergezeld van een verslag van het gevoerde overleg dat door een vertegenwoordiger van elke betrokken schoolbegeleidingsdienst voor akkoord is getekend of gaat vergezeld van verklaringen van de vertegenwoordigers van de betrokken schoolbegeleidingsdiensten, voorzover geen gemeenschappelijk overleg heeft plaatsgevonden. 

### Artikel  5  

####Samenstelling van een regionale verwijzingscommissie

1.  Een regionale verwijzingscommissie bestaat uit drie leden.   
2.  De leden van de regionale verwijzingscommissie zijn niet werkzaam voor een school voor basisonderwijs, een speciale school voor basisonderwijs of een schoolbegeleidingsdienst die is gelegen in de regio waarin de regionale verwijzingscommissie werkzaam is.   
3.  Een regionale verwijzingscommissie maakt een wijziging van de samenstelling binnen 4 weken aan Onze minister bekend.  

### Artikel  6  

####Taak van een regionale verwijzingscommissie

Teneinde de adviestaak, bedoeld in [artikel 24, eerste lid, van de wet](../../../../../../../wet/wbo/BWBR0003420/README.md) te kunnen vervullen, houdt de regionale verwijzingscommissie zich op hoofdlijnen op de hoogte van de onderwijskundige mogelijkheden van de basisscholen en de speciale scholen voor basisonderwijs in de regio waarin zij werkzaam is en van de zorgplannen van de samenwerkingsverbanden waarbij de scholen zijn aangesloten. 

### Artikel  7  

####Werkwijze van een regionale verwijzingscommissie

1.  Indien de permanente commissie leerlingenzorg bij een verzoek tot advisering, bedoeld in[ artikel 23, vijfde lid, van de wet](../../../../../../../wet/wbo/BWBR0003420/README.md), onvoldoende gegevens overlegt, kan de regionale verwijzingscommissie besluiten om de adviestermijn, bedoeld in [artikel 24, eerste lid, van de wet](../../../../../../../wet/wbo/BWBR0003420/README.md), met twee weken op te schorten ter aanvulling van de gegevens. Nadat de gegevens zijn aangevuld, of de termijn van twee weken ongebruikt is verstreken, brengt de regionale verwijzingscommissie advies uit.   
2.  De regionale verwijzingscommissie retourneert na het uitbrengen van het advies, bedoeld in [artikel 24, eerste lid, van de wet](../../../../../../../wet/wbo/BWBR0003420/README.md), alle gegevens die zij ten behoeve van de uitoefening van haar taak heeft ontvangen.   
3.  De regionale verwijzingscommissie verstrekt op verzoek van de ouders van de desbetreffende leerling aan hen kosteloos een afschrift van het uitgebrachte advies.   
4.  In het verslag van haar werkzaamheden, bedoeld in [artikel 27, eerste lid, van de wet](../../../../../../../wet/wbo/BWBR0003420/README.md), geeft de regionale verwijzingscommissie in elk geval informatie over: 

a. het aantal verzoeken om advies dat aan haar is gedaan,   

b. de werkwijze die zij heeft gevolgd,  

c. de criteria die zij heeft gehanteerd, en  

d. het aantal gevallen waarin haar advies afwijkt van de door de permanente commissie leerlingenzorg genomen beslissing, en de aard van het advies dat in die gevallen gegeven is.    

### Hoofdstuk  4  

####Overgangsbepaling, intrekking besluit, inwerkingtreding en citeertitel 

### Artikel  8  

####Overgangsbepaling

Voor zover Onze minister op grond van[ artikel 24, eerste lid](../../../../../../../wet/wbo/BWBR0003420/README.md), dan wel [artikel 26 van de wet](../../../../../../../wet/wbo/BWBR0003420/README.md) niet anders heeft besloten, zijn voor de op grond van artikel 2 vastgestelde regio's, de volgende regionale verwijzingscommissies werkzaam:   

| --- | --- |
|:---|:---|
|  voor regio 1:  | de regionale verwijzingscommissie verbonden aan de schoolbegeleidingsdienst Groningen ABCG   |
| voor regio 2:  | de regionale verwijzingscommissie verbonden aan de schoolbegeleidingsdienst Doetinchem   |
| voor regio 3:  | de regionale verwijzingscommissie verbonden aan de schoolbegeleidingsdienst Stichting Onderwijsadviescentrum Regio Zwolle   |
| voor regio 4:  | de regionale verwijzingscommissie verbonden aan de schoolbegeleidingsdienst Arnhem   |
| voor regio 5:  | de regionale verwijzingscommissie verbonden aan de schoolbegeleidingsdienst Utrecht   |
| voor regio 6:  | de regionale verwijzingscommissie verbonden aan de schoolbegeleidingsdienst Beverwijk   |
| voor regio 7:  | de regionale verwijzingscommissie verbonden aan de schoolbegeleidingsdienst Amsterdam   |
| voor regio 8:  | de regionale verwijzingscommissie verbonden aan de schoolbegeleidingsdienst Bodegraven   |
| voor regio 9:  | de regionale verwijzingscommissie verbonden aan de schoolbegeleidingsdienst Zoetermeer   |
| voor regio 10:  | de regionale verwijzingscommissie verbonden aan de schoolbegeleidingsdienst Rotterdam   |
| voor regio 11:  | de regionale verwijzingscommissie verbonden aan de schoolbegeleidingsdienst Breda   |
| voor regio 12:  | de regionale verwijzingscommissie verbonden aan de schoolbegeleidingsdienst Roermond  |

### Artikel  9  

####Intrekking Besluit

Het Besluit van 21 december 1998, houdende vaststelling van een nieuwe regio-indeling ten behoeve van de regionale verwijzingscommissies in het primair onderwijs (Stb. 1999, 8) wordt ingetrokken. 

### Artikel  10  

####Inwerkingtreding

1.  Dit besluit treedt in werking op een bij koninklijk besluit te bepalen tijdstip.   
2.  Het besluit, bedoeld in het eerste lid, wordt aan de Tweede Kamer der Staten-Generaal overgelegd. Het koninklijk besluit, bedoeld in het eerste lid, wordt niet genomen dan nadat vier weken na de overlegging zijn verstreken en gedurende die termijn niet door of namens de Kamer de wens wordt te kennen gegeven dat het in het onderhavige besluit geregelde onderwerp bij de wet wordt geregeld.   

### Artikel  11  

####Citeertitel

Dit besluit wordt aangehaald als: Besluit regionale verwijzingscommissies primair onderwijs. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
6 april 2000  
Beatrix   

De Staatssecretaris van Onderwijs, Cultuur en Wetenschappen, 
K. Y. I. J. Adelmund   

de *achttiende* april 2000 

De Minister van Justitie, 
A. H. Korthals     

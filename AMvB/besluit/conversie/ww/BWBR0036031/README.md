<meta http-equiv='Content-Type' content='text/html; charset=utf-8' />

##Besluit van 11 december 2014 tot het bepalen van het moment en de wijze van het omzetten van het dagloon van uitkeringsrechten gebaseerd op de Werkloosheidswet zoals deze gold voor inwerkingtreding van de Wet werk en zekerheid (Besluit conversie WW)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Sociale Zaken en Werkgelegenheid van 1 juli 2014, nr. 2014-0087756;

Gelet op artikel 1b, zesde lid, en artikel 130aa, tweede lid, van de Werkloosheidswet;

De Afdeling advisering van de Raad van State gehoord (advies van 11 juli 2014, nr. W12.14.0189/III);

Gezien het nader rapport van Onze Minister van Sociale Zaken en Werkgelegenheid van 10 december 2014, nr. 2014-0000184465,
Hebben goedgevonden en verstaan:    

### Artikel  1  

####Begripsbepaling

Treedt in werking op een nader te bepalen tijdstip 

In dit besluit wordt onder verdisconteerde arbeidsuren verstaan: gemiddeld aantal arbeidsuren per kalenderweek in een andere dienstbetrekking of verschillende andere dienstbetrekkingen dan de dienstbetrekking waaruit de werknemer werkloos is geworden, met uitzondering van een of meer dienstbetrekkingen waarvoor de laatstgenoemde dienstbetrekking in de plaats is gekomen, in de 26 kalenderweken onmiddellijk voorafgaande aan de kalenderweek waarin het arbeidsurenverlies als bedoeld in artikel 16, eerste lid, van de Werkloosheidswet is ingetreden. 

### Artikel  2  

####Wijze van omzetting

Treedt in werking op een nader te bepalen tijdstip 

1.  Indien een recht op uitkering op grond van artikel 130aa, eerste lid, van de Werkloosheidswet wordt omgezet, wordt het dagloon van dat recht opnieuw berekend.   
2.  Het dagloon, bedoeld in het eerste lid, wordt als volgt berekend: A + (B/C) x D. Hierbij staat: A voor het dagloon van het om te zetten recht op uitkering; B voor het aantal verdisconteerde arbeidsuren van het om te zetten recht op uitkering; C voor het gemiddeld aantal arbeidsuren per kalenderweek, in de 26 kalenderweken onmiddellijk voorafgaande aan de kalenderweek waarin het arbeidsurenverlies, bedoeld in artikel 16, eerste lid, van de Werkloosheidswet is ingetreden, dat ten grondslag heeft gelegen aan het recht op uitkering dat is ontstaan op grond van de Werkloosheidswet zoals deze luidt na de datum waarop artikel XXVI, onderdeel S, van de Wet werk en zekerheid in werking is getreden; D voor het dagloon van het recht op uitkering, bedoeld onder C.   
3.  Bij de berekening, bedoeld in het tweede lid, is de factor B/C ten hoogste 1.  

### Artikel  3  

####Hardheidsclausule

Treedt in werking op een nader te bepalen tijdstip 

Het Uitvoeringsinstituut werknemersverzekeringen kan artikel 2 buiten toepassing laten of daarvan afwijken voor zover toepassing, gelet op het belang van het eerbiedigen van de hoogte van de uitkering na de omzetting, zal leiden tot een onbillijkheid van overwegende aard. 

### Artikel  4  

####Inwerkingtreding

Treedt in werking op een nader te bepalen tijdstip 

Dit besluit treedt in werking op een bij koninklijk besluit te bepalen tijdstip. 

### Artikel  5  

####Citeertitel

Treedt in werking op een nader te bepalen tijdstip 

Dit besluit wordt aangehaald als: Besluit conversie WW. 

Lasten en bevelen dat dit besluit met de daarbij behorende nota van toelichting in het zal worden geplaatst.   

Wassenaar 
11 december 2014  
Willem-Alexander  

De Minister van Sociale Zaken en Werkgelegenheid,  
L.F. Asscher   

de *negentiende* december 2014 

De Minister van Veiligheid en Justitie,  
I.W. Opstelten    

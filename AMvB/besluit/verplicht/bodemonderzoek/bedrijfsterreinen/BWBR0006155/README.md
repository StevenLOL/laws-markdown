<meta http-equiv='Content-Type' content='text/html; charset=utf-8' />

##Besluit van 25 september 1993, houdende regels met betrekking tot het verplicht bodemonderzoek op in gebruik zijnde bedrijfsterreinen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 1 juni 1992, nr. MJZ 01692030, Centrale Directie Juridische Zaken, Afdeling Wetgeving;

Gelet op de [artikelen 70](../../../../../../wet/wet/bodembescherming/BWBR0003994/README.md) en [72 van de Wet bodembescherming](../../../../../../wet/wet/bodembescherming/BWBR0003994/README.md);

Gezien de adviezen van de Centrale raad voor de milieuhygiëne (adviezen van 27 mei 1991, B-91/566 en van 27 juni 1991, B-91/721) en van de Technische commissie bodembescherming (advies van 3 mei 1991, TCB 91/108/S);

De Raad van State gehoord (advies van 5 oktober 1992, nr. W08.92 0233);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 17 september 1993, nr. MZJ 17993003, Centrale Directie Juridische Zaken, Afdeling Wetgeving;
Hebben goedgevonden en verstaan:    

### Artikel  1  

In dit besluit en de daarop berustende bepalingen wordt verstaan onder: 

a. inrichting: inrichting die behoort tot een categorie, aangewezen krachtens [artikel 1.1, derde lid, van de Wet milieubeheer](../../../../../../wet/wet/milieubeheer/BWBR0003245/README.md);  

b. BSB-aktie: aktie, gericht op systematische ondersteuning van de vrijwillige sanering van de bodem van in gebruik zijnde bedrijfsterreinen, als bedoeld in artikel 4a;  

c. vooronderzoek: onderzoek ter vaststelling van de kwaliteit van de bodem op een wijze als aangegeven in de Nederlandse voornorm 5725 «Bodem – leidraad voor het uitvoeren van vooronderzoek bij verkennend, oriënterend en nader onderzoek» (uitgave van de Stichting Nederlands Normalisatie-instituut, Delft 1999), dan wel in de door Onze Minister aangewezen norm;  

d. verkennend onderzoek: onderzoek ter vaststelling van de kwaliteit van de bodem op een wijze als aangegeven in de Nederlandse norm 5740 «Bodem – onderzoeksstrategie bij verkennend bodemonderzoek, onderzoek naar de milieuhygiënische kwaliteit van bodem en grond» (uitgave van de Stichting Nederlands Normalisatie-instituut, Delft 1999), dan wel in de door Onze Minister aangewezen norm;  

e. werkprogramma tankstations: Werkprogramma milieumaatregelen bij tankstations (uitgave van het Ministerie van Volkshuisvesting, Ruimtelijke Ordening en Milieubeheer, 's-Gravenhage 1991).    

### Artikel  2  

1.  Voor de toepassing van dit besluit en de daarop berustende bepalingen zijn gedeputeerde staten van de provincie waarin de inrichting geheel of grotendeels is gelegen, het bevoegd gezag.   
2.  In afwijking van het eerste lid zijn met betrekking tot een inrichting die geheel of grotendeels is gelegen in de gemeenten Almelo, Alkmaar, Amersfoort, Amsterdam, Arnhem, Breda, Deventer, Dordrecht, Eindhoven, Emmen, Enschede, 's-Gravenhage, Groningen, Haarlem, Heerlen, Helmond, Hengelo, 's-Hertogenbosch, Leeuwarden, Leiden, Maastricht, Nijmegen, Rotterdam, Schiedam, Tilburg, Utrecht, Venlo, Zaanstad of Zwolle, burgemeester en wethouders van die gemeente het bevoegd gezag.   

### Artikel  4  

1.  Degene die een inrichting drijft, op een locatie waar op 31 december 1989 een inrichting was gevestigd: 

a. die blijkens het register van de Kamer van Koophandel op dat tijdstip wat betreft de hoofd- of nevenactiviteit behoorde tot een in de bijlage bedoelde bedrijfsgroep, en  

b. waarvoor sinds dat tijdstip niet een krachtens [artikel 8.40](../../../../../../wet/wet/milieubeheer/BWBR0003245/README.md) of [8.44 van de Wet milieubeheer](../../../../../../wet/wet/milieubeheer/BWBR0003245/README.md) vastgestelde algemene maatregel van bestuur van toepassing was, verricht op aanwijzing van het bevoegd gezag in de inrichting een vooronderzoek en een verkennend onderzoek en legt de onderzoeksresultaten binnen zes maanden na ontvangst van de aanwijzing aan het bevoegde gezag over.     
2.  Voor zover nodig in afwijking van het eerste lid, onder b, geldt de in het eerste lid bedoelde verplichting in ieder geval ten aanzien van een inrichting waarop het Besluit herstelinrichtingen voor motorvoertuigen milieubeheer, het [Besluit inrichtingen voor motorvoertuigen milieubeheer](../../../../../../AMvB/besluit/inrichtingen/voor/motorvoertuigen/milieubeheer/BWBR0011409/README.md) of het Besluit chemische wasserijen milieubeheer van toepassing was.   
3.  Het bevoegd gezag doet de in het eerste lid genoemde aanwijzing slechts, indien binnen een jaar na verzending van een uitnodiging als bedoeld in artikel 4a, derde lid, onder b, geen resultaten van het in dat artikel bedoelde onderzoek zijn ontvangen.   
4.  Gedeputeerde staten informeren burgemeester en wethouders van de gemeente waar de inrichting geheel of grotendeels is gelegen, over de in het eerste lid genoemde aanwijzing en over de resultaten van het verrichte onderzoek.   
5.  Het eerste lid is niet van toepassing indien: 

a. in het kader van een BSB-aktie een verkennend onderzoek, oriënterend onderzoek of nader onderzoek is verricht en de resultaten daarvan zijn overgelegd aan de in artikel 4a bedoelde instantie of aan het bevoegd gezag indien geen aanwijzing als bedoeld in artikel 4a, eerste lid, is gedaan;  

b. in het kader van de Interimwet bodemsanering of van [§ 3 van hoofdstuk IV van de Wet bodembescherming](../../../../../../wet/wet/bodembescherming/BWBR0003994/README.md) bodemonderzoek is verricht, of  

c. in het kader van het werkprogramma tankstations een bodemonderzoek als omschreven in de handleiding bodemsanering tankstations (bijlage VI van dat werkprogramma) is verricht.     

### Artikel  4a  

1.  Het bevoegd gezag kan een of meer instanties aanwijzen, die belast zijn met het uitvoeren van een BSB-aktie met het oog op een onderzoek als bedoeld in artikel 4, vijfde lid, onder a.   
2.  Indien het bevoegd gezag geen aanwijzing heeft gedaan als bedoeld in het eerste lid, is het bevoegd gezag zelf belast met het uitvoeren van een BSB-aktie.   
3.  Een BSB-aktie omvat ten minste: 

a. het inventariseren van in gebruik zijnde bedrijfsterreinen waar activiteiten plaatsvinden of hebben plaatsgevonden waardoor de bodem kan worden of zijn verontreinigd of aangetast;  

b. het per bedrijfsterrein aangeven met welke prioriteit een onderzoek naar de kwaliteit van de bodem noodzakelijk is, en het uitnodigen van de betreffende bedrijven tot het verrichten van dit onderzoek, en  

c. het registreren van de resultaten van de onder b bedoelde bodemonderzoeken.     
4.  De in het eerste lid bedoelde instantie meldt het bevoegd gezag eenmaal per kwartaal de prioriteiten, bedoeld in het derde lid, onder b, in het eerstvolgende kwartaal, alsmede welke van de in het derde lid, onder b, bedoelde onderzoeken in het daaraan voorafgaande kwartaal hebben plaatsgevonden.   

### Artikel  5  

Onze Minister kan regels stellen met betrekking tot de wijze van monstername en van analyse bij het doen van een vooronderzoek of een verkennend onderzoek, en met betrekking tot de rapportage van het resultaat van dat onderzoek.  

### Artikel  6  

1.  Op verzoek van degene die op of in een gedeelte van de bodem ten aanzien waarvan hem de nodige bevoegdheid ontbreekt, een verkennend onderzoek dient te verrichten ingevolge artikel 4, kan het bevoegd gezag de rechthebbende ten aanzien van dat gedeelte van de bodem een verplichting opleggen als bedoeld in [artikel 70 van de Wet bodembescherming](../../../../../../wet/wet/bodembescherming/BWBR0003994/README.md).   
2.  Degene die een verzoek doet als bedoeld in het eerste lid, dient bij het verzoek de volgende gegevens te verstrekken: 

a. de naam en het adres van de verzoeker en van de rechthebbende;  

b. de kadastrale gegevens van de plaats waar het onderzoek dient te worden verricht;  

c. een omschrijving van de omvang van het onderzoek;  

d. het tijdstip waarop het onderzoek dient te worden verricht;  

e. een omschrijving van de handelingen die de rechthebbende in het belang van het onderzoek moet nalaten.     

### Artikel  8  

1.  Dit besluit treedt in werking met ingang van de eerste dag van de tweede kalendermaand na de datum van uitgifte van het *Staatsblad* waarin het wordt geplaatst.   
2.  Indien op de in het eerste lid bedoelde dag het bij koninklijke boodschap van 18 mei 1990 ingediende voorstel van wet tot uitbreiding van de [Wet bodembescherming](../../../../../../wet/wet/bodembescherming/BWBR0003994/README.md) met een regeling inzake de sanering van de bodem (Kamerstukken II 1989/90, 21 556, nrs. 1-2) nog niet tot wet is verheven en in werking is getreden, treedt dit besluit in afwijking van het eerste lid eerst in werking met ingang van de dag waarop dat voorstel van wet, na tot wet te zijn verheven, in werking treedt.   

### Artikel  9  

Dit besluit wordt aangehaald als: Besluit verplicht bodemonderzoek bedrijfsterreinen.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

Het Oude Loo 
25 september 1993  
Beatrix  

De Minister van Volkshuisvesting, Ruimtelijke Ordening en Milieubeheer, 
J. G. M. Alders   

de dertigste november 1993 

De Minister van Justitie, 
E. M. H. Hirsch Ballin    

### Bijlage  

####bij Besluit verplicht bodemonderzoek bedrijfsterreinen

De in artikel 4, eerste lid bedoelde bedrijfsgroepen zijn:  

| --- | --- |
|:---|:---|
| 1102  | Kolenmijnbouw  |
| 1202  | Aardoliewinning  |
| 1203  | Aardgaswinning  |
| 1204  | Aardoliewinning in combinatie met aardgaswinning  |
| 1205  | Aardolie- en aardgasexploratie  |
| 1206  | Toeleveringsbedrijven voor de winning en exploratie van aardolie en aardgas  |
| 1913  | Zand- en grindwinning  |
| 1922  | Zoutwinning  |
| 1992  | Metaalertsenwinning (geen herwinning)  |
| 2011  | Slachthuizen (openbaar en particulier)  |
| 2012  | Loonslachtersbedrijven  |
| 2013  | Slachterijen (excl. pluimveeslachterijen)  |
| 2014  | Vleeswaren- en vleesconservenfabrieken  |
| 2015  | Pluimveeslachterijen en -conservenfabrieken e.d.  |
| 2016  | Vetsmelterijen  |
| 2021  | Zuivel- en melkproduktenfabrieken  |
| 2023  | Consumptie-ijsfabrieken  |
| 2031  | Visdrogerijen  |
| 2032  | Visconservenfabrieken  |
| 2033  | Visrokerijen  |
| 2051  | Suikerfabrieken  |
| 2061  | Plantaardige en dierlijke olie- en plantaardige vettenfabrieken (excl. margarine)  |
| 2062  | Margarinefabrieken e.d.  |
| 2071  | Jamfabrieken  |
| 2072  | Groenteverwerkende fabrieken  |
| 2073  | Fruitverwerkende fabrieken  |
| 2074  | Groente-inmakerijen, -inleggerijen  |
| 2081  | Broodfabrieken  |
| 2082  | Beschuitfabrieken  |
| 2084  | Biscuit-, koek- en banketfabrieken (verkoop aan detailhandel, kantines, horecabedrijven e.d.)  |
| 2091  | Cacao- en chocoladefabrieken  |
| 2092  | Suikerwerkfabrieken  |
| 2111  | Mais-, tarwe- en rijststijfselfabrieken  |
| 2112  | Dextrine- en glucosefabrieken  |
| 2113  | Zetmeel- en zetmeelderivatenfabrieken  |
| 2132  | Koffiebranderijen en theepakkerijen  |
| 2133  | Azijn-, mosterd- en specerijenfabrieken  |
| 2137  | Aardappelproduktenfabrieken  |
| 2138  | Snack- en saladefabrieken  |
| 2139  | Voedingsmiddelenfabrieken n.e.g.  |
| 2141  | Gist- en spiritusfabrieken  |
| 2142  | Distilleerderijen en likeurstokerijen  |
| 2151  | Bierbrouwerijen  |
| 2152  | Mouterijen  |
| 2211  | Wolvezelbewerkende fabrieken  |
| 2212  | Wolspinnerijen, -twijnerijen en handbreigarenfabrieken  |
| 2213  | Wolspinnerijen-weverijen  |
| 2214  | Wolweverijen (zonder eigen spinnerij)  |
| 2221  | Katoenvezelbewerkende fabrieken e.d.  |
| 2222  | Katoenspinnerijen e.d.  |
| 2223  | Katoentwijnerijen, -spoelerijen, naaigarenfabrieken e.d.  |
| 2224  | Katoenspinnerijen-weverijen e.d.  |
| 2225  | Katoenweverijen (zonder eigen spinnerij) e.d.  |
| 2231  | Tricotstukgoederenfabrieken (zonder confectionering)  |
| 2232  | Kousen- en sokkenfabrieken  |
| 2233  | Tricot onder- en nachtkledingfabrieken (met eigen breierij)  |
| 2234  | Tricot bovenkledingfabrieken (met eigen breierij)  |
| 2239  | Tricotfabrieken (met eigen breierij) n.e.g.  |
| 2241  | Textielblekerijen, -ververijen, -drukkerijen  |
| 2242  | Loonblekerijen, -ververijen, -drukkerijen  |
| 2249  | Textielveredelingsbedrijven n.e.g.  |
| 2251  | Kokos-, sisal- e.d. vloermattenfabrieken  |
| 2252  | Tapijtfabrieken  |
| 2261  | Linoleum- en viltzeilfabrieken  |
| 2271  | Huishoud- en woningtextielgoederenfabrieken (geen eigen weverij)  |
| 2272  | Dekenstikkerijen, spreienfabrieken e.d.  |
| 2273  | Zeilen-, tenten-, dekkledenfabrieken  |
| 2279  | Textielwarenfabrieken (excl. kleding) n.e.g.  |
| 2291  | Band-, vlecht-, passement- en kantfabrieken  |
| 2292  | Vilt- en vezelvliesfabrieken  |
| 2293  | Touw- en nettenfabrieken  |
| 2294  | Jutespinnerijen en -weverijen  |
| 2295  | Vlasbewerkingsinrichtingen  |
| 2299  | Textielfabrieken n.e.g.  |
| 2311  | Werk- en bedrijfskledingfabrieken  |
| 2312  | Regenkledingfabrieken  |
| 2313  | Lederenkledingfabrieken  |
| 2341  | Pelsbereiderijen  |
| 2342  | Bontkledingfabrieken  |
| 2411  | Lederfabrieken  |
| 2421  | Lederwarenfabrieken (excl. kleding en schoeisel)  |
| 2431  | Schoenfabrieken  |
| 2432  | Schoenonderdeelfabrieken  |
| 2433  | Maat- en orthopedische schoenmakerijen  |
| 2511  | Loonzagerijen, -schaverijen e.d. (hout)  |
| 2521  | Triplex-, fineer- en meubelplaatfabrieken  |
| 2522  | Vezel- en spaanderplaatfabrieken  |
| 2523  | Houtconserveringsbedrijven  |
| 2531  | Timmerfabrieken  |
| 2532  | Parket- en hardhoutvloerenfabrieken  |
| 2533  | Fabrieken van geprefabriceerde gebouwen  |
| 2541  | Houten emballage-fabrieken  |
| 2551  | Fabrieken van houten huishoudelijke artikelen  |
| 2553  | Fabrieken van houten school-, kantoor- en tekenbehoeften  |
| 2554  | Lijstenfabrieken en encadreerinrichtingen  |
| 2555  | Houtmeel-, houtwol- en houtvezelfabrieken  |
| 2556  | Klompenfabrieken  |
| 2557  | Houtdraaierijen  |
| 2559  | Houtwarenfabrieken n.e.g.  |
| 2561  | Kurkwarenfabrieken  |
| 2571  | Fabrieken van houten meubelen en halffabricaten  |
| 2572  | Grafkistenfabrieken e.d.  |
| 2573  | Rietmeubel- en rotanmeubelfabrieken  |
| 2574  | Matrassenfabrieken (geen spiraalmatrassen)  |
| 2575  | Woningstoffeerderijen e.d.  |
| 2576  | Meubelstoffeerderijen  |
| 2577  | Interieurafwerking  |
| 2611  | Papier- en kartonfabrieken (excl. strokarton en grijspapier)  |
| 2612  | Stro- en grijspapierfabrieken c.q. strokartonfabrieken  |
| 2621  | Zakken- en apparaatrollenfabrieken  |
| 2622  | Enveloppen- en school- en kantoorbenodigdhedenfabrieken  |
| 2623  | Behangselpapierfabrieken  |
| 2624  | Fabrieken van etiketten, stickers e.d.  |
| 2629  | Papierwarenfabrieken n.e.g.  |
| 2631  | Golfkartonfabrieken  |
| 2632  | Kartonnagefabrieken  |
| 2711  | Krantendrukkerijen  |
| 2712  | Hoogdrukkerijen  |
| 2713  | Vlakdrukkerijen  |
| 2714  | Diepdrukkerijen  |
| 2715  | Chemigrafische en fotolithografische bedrijven  |
| 2716  | Loonzetterijen  |
| 2718  | Kopieerinrichtingen, lichtdrukkerijen e.d.  |
| 2719  | Grafische bedrijven n.e.g.  |
| 2731  | Binderijen, brocheerderijen en kantoorboekenfabrieken  |
| 2811  | Aardolieraffinaderijen  |
| 2821  | Cokesfabrieken en teerdestilleerderijen  |
| 2822  | Bitumineus wegenbouwmateriaalfabrieken  |
| 2823  | Bitumineus dakbedekkingsmateriaalfabrieken  |
| 2824  | Smeeroliën- en vettenfabrieken (niet verbonden aan aardolieraffinaderijen)  |
| 2829  | Aardolie- en steenkoolproduktenfabrieken n.e.g.  |
| 2911  | Kunstmeststoffenfabrieken  |
| 2921  | Kunstharsenfabrieken e.d.  |
| 2931  | Kleur- en verfstoffenfabrieken  |
| 2941  | Industriële gassen-fabrieken  |
| 2942  | Anorganische chemische grondstoffen-fabrieken n.e.g.  |
| 2943  | Synthetische reuk- en smaakstoffen-fabrieken  |
| 2949  | Organische chemische grondstoffenfabrieken n.e.g.  |
| 2951  | Verf-, lak- en vernisfabrieken  |
| 2952  | Drukinktfabrieken  |
| 2961  | Geneesmiddelenfabrieken  |
| 2962  | Verbandmiddelenfabrieken  |
| 2971  | Zeep-, was- en reinigingsmiddelenfabrieken  |
| 2972  | Parfumerie- en cosmeticafabrieken  |
| 2981  | Chemische bestrijdingsmiddelen-fabrieken e.d.  |
| 2991  | Lijm- en plakmiddelenfabrieken  |
| 2992  | Chemische kantoorbenodigdheden-fabrieken  |
| 2993  | Poetsmiddelenfabrieken  |
| 2994  | Fotochemische produkten-fabrieken  |
| 2999  | Chemische produkten-fabrieken n.e.g.  |
| 3001  | Kunstmatige en synthetische garen- en vezel-fabrieken  |
| 3111  | Rubberbandenfabrieken  |
| 3112  | Rubberartikelenfabrieken  |
| 3119  | Rubberverwerkende fabrieken n.e.g.  |
| 3121  | Loopvlakvernieuwingsbedrijven  |
| 3131  | Kunststofverwerkende fabrieken  |
| 3211  | Baksteenfabrieken  |
| 3212  | Dakpannenfabrieken  |
| 3221  | Tegelfabrieken (aardewerk)  |
| 3222  | Grof aardewerk-fabrieken (excl. tegels, sanitair aardewerk)  |
| 3223  | Fijn aardewerk- en porselein-fabrieken  |
| 3224  | Pottenbakkerijen  |
| 3225  | Sanitair aardewerk-fabrieken  |
| 3231  | Kalkzandsteenfabrieken  |
| 3241  | Cementfabrieken  |
| 3242  | Kalkfabrieken  |
| 3243  | Gipsfabrieken (als grondstof)  |
| 3252  | Asbestcementwarenfabrieken  |
| 3253  | Betonmortelcentrales  |
| 3271  | Slijp- en polijstmiddelenfabrieken  |
| 3273  | Isolatiematerialenfabrieken  |
| 3279  | Minerale produkten-fabrieken n.e.g.  |
| 3281  | Glasfabrieken (bouwglas)  |
| 3282  | Glasfabrieken (emballage)  |
| 3283  | Glasproduktenfabrieken n.e.g.  |
| 3284  | Glasbewerkingsinrichtingen  |
| 3285  | Glas-in-lood-zetterijen  |
| 3311  | Ruwijzer- en staalfabrieken  |
| 3321  | Stalen buizen-fabrieken  |
| 3331  | Koudbandwalserijen, stafstaaltrekkerijen  |
| 3332  | Koudgewalste en koudgezette profielen-fabrieken  |
| 3333  | Draadtrekkerijen, draadproduktenfabrieken  |
| 3341  | Non-ferrometaalertsvoorbewerking  |
| 3342  | Primaire non-ferrometaalfabrieken, non-ferrometaalraffinaderijen  |
| 3343  | Non-ferrometaalsmelterijen, onttinningsfabrieken  |
| 3344  | Non-ferrometaalwalserijen, -trekkerijen en -extrusiebedrijven  |
| 3401  | IJzer- en staalgieterijen  |
| 3402  | Non-ferrometaalgieterijen  |
| 3403  | Klokkengieterijen  |
| 3411  | Grofsmederijen, anker- en kettingfabrieken  |
| 3412  | Stamp-, pers-, dieptrek- en forceerbedrijven  |
| 3421  | Gedraaide bouten-, moeren- en massadraaiwerkfabrieken  |
| 3422  | Fabrieken van gestampte schroeven, bouten, moeren en  |
| 3423  | Technische veren-fabrieken  |
| 3431  | Tank-, reservoir- en pijpleidingbouw  |
| 3441  | Fabrieken van stalen en non-ferrometalen ramen, deuren, wanden e.d.  |
| 3442  | Kassenbouwers (metaalconstructies)  |
| 3449  | Constructiewerkplaatsen n.e.g.  |
| 3451  | Metalen meubel-fabrieken e.d.  |
| 3452  | Staaldraadmatrassenfabrieken  |
| 3453  | Stalen kantoormeubelfabrieken  |
| 3454  | Brandkastenfabrieken  |
| 3461  | Vaten-, fusten- en transportkannenfabrieken (metalen)  |
| 3462  | Flessensluitingenfabrieken  |
| 3469  | Blikwaren- en andere metalen emballage-fabrieken  |
| 3471  | Centrale verwarmingsketel- en radiatorenfabrieken  |
| 3472  | Lokale verwarmings- en kookapparatenfabrieken (excl. elektrische)  |
| 3481  | Handgereedschappenfabrieken (excl. mechanische en elektrische)  |
| 3482  | Scharen-, messen- en bestekfabrieken  |
| 3483  | Hang- en sluitwerk- en beslagfabrieken  |
| 3484  | Verlichtingsornamentenfabrieken (metalen)  |
| 3485  | Huishoudelijke artikelenfabrieken (metalen; excl. elektrische)  |
| 3486  | Lichte wapens- en munitiefabrieken  |
| 3489  | Metaalwarenfabrieken n.e.g.  |
| 3491  | Smederijen  |
| 3492  | Reparatiebedrijven voor landbouwmachines en -werktuigen  |
| 3493  | Metaaloppervlaktebehandelingsbedrijven  |
| 3494  | Bankwerkerijen, gereedschapslijperijen  |
| 3495  | Lasinrichtingen  |
| 3511  | Landbouwmachinefabrieken  |
| 3521  | Fabrieken van gereedschapswerktuigen voor metaalbewerking  |
| 3522  | Machinegereedschappenfabrieken  |
| 3531  | Verpakkingsmachinefabrieken  |
| 3532  | Fabrieken van machines en apparaten voor de voedings- en genotmiddelenindustrie en van grootkeukeninstallaties  |
| 3533  | Fabrieken van machines en apparaten voor de aardolieverwerkende, de chemische en de farmaceutische industrie  |
| 3534  | Fabrieken van machines en apparaten voor de rubber- en kunststofverwerkende industrie  |
| 3541  | Hijskranen-, liften- e.a. transportwerktuigenfabrieken  |
| 3542  | Fabrieken van machines voor de mijnbouw, de bouwnijverheid, de bouwmaterialen- en de basismetaalindustrie  |
| 3551  | Tandwielen-, lagers- e.a. drijfwerkelementenfabrieken  |
| 3561  | Fabrieken van machines voor de hout- en meubelindustrie  |
| 3562  | Fabrieken van machines voor de textiel- en kledingindustrie  |
| 3563  | Fabrieken van machines voor wasserijen en chemische reiniging  |
| 3564  | Fabrieken van machines voor leder-, schoen- en lederwarenindustrie  |
| 3565  | Fabrieken van machines voor papier- en grafische industrie  |
| 3571  | Stoomketel- en stookinrichtingenfabrieken  |
| 3572  | Verbrandingsmotoren-, turbine- en overige krachtwerktuigenfabrieken (excl. auto-, bromfiets-, motorfiets- en vliegtuigmotoren)  |
| 3573  | Machinekamerinstallatiebedrijven  |
| 3574  | Motorenrevisiebedrijven (excl. elektro-, vliegtuig-)  |
| 3581  | Kantoormachinefabrieken (excl. computers)  |
| 3582  | Kantoormachine-installatiebedrijven (excl. computers)  |
| 3583  | Kantoormachine-reparatiebedrijven (excl. computer- en schrijfmachinereparatiebedrijven)  |
| 3584  | Computerfabrieken (incl. randapparatuur)  |
| 3585  | Installatiebedrijven van computers en randapparatuur  |
| 3586  | Reparatiebedrijven van computers en randapparatuur  |
| 3591  | Fabrieken van pompen, compressoren, hydraulische en pneumatische elementen en installaties  |
| 3592  | Luchttechnische, koel- en droogapparatenfabrieken en koeltechnische installatiebedrijven  |
| 3593  | Weegwerktuigen- en winkelmachinefabrieken  |
| 3594  | Huishoudmachinefabrieken  |
| 3595  | Afsluiters-, kleppen-, kranen-, ventielenfabrieken e.d.  |
| 3596  | Machine-onderdelenfabrieken n.e.g.  |
| 3597  | Machine- en apparatenfabrieken n.e.g.  |
| 3598  | Machinereparatiebedrijven n.e.g.  |
| 3611  | Elektrische draad- en kabel-fabrieken  |
| 3621  | Elektromotoren-, generatoren- en transformatorenfabrieken (incl. installatie en reparatie)  |
| 3622  | Schakel- en installatiemateriaalfabrieken voor licht- en krachtinstallaties  |
| 3691  | Accumulatoren- en batterijenfabrieken  |
| 3692  | Elektrische lampenfabrieken (excl. verlichtingsornamenten)  |
| 3693  | Elektrische en elektronische meet- en regelapparaten- en elektromedische toestellenfabrieken  |
| 3694  | Telecommunicatie- en signaalapparatenfabrieken  |
| 3695  | Fabrieken van radio- en televisie-ontvangapparaten en elektronische apparaten n.e.g.  |
| 3696  | Grammofoonplaten- en bespeelde magnetofoonbanden-fabrieken  |
| 3697  | Huishoudelijke elektrische apparaten-fabrieken  |
| 3698  | Elektrische apparaten-fabrieken n.e.g.  |
| 3699  | Industriele installatie- en montagebedrijven voor elektrotechnische produkten e.d.  |
| 3711  | Autofabrieken en -assemblagebedrijven; fabrieken van automotoren (excl. elektrische)  |
| 3721  | Aanhangwagen- en opleggerfabrieken  |
| 3722  | Carrosseriefabrieken  |
| 3731  | Auto-onderdelenfabrieken  |
| 3741  | Nieuwbouw- en reparatiewerven van sport- en recreatievaartuigen  |
| 3742  | Nieuwbouw- en reparatiewerven van binnenvaartschepen  |
| 3743  | Nieuwbouw- en reparatiewerven van vissersvaartuigen, zeesleepboten, baggermaterieel, booreilanden e.d  |
| 3744  | Nieuwbouw- en reparatiewerven van schepen voor de kleine handelsvaart  |
| 3745  | Nieuwbouw- en reparatiewerven van overige zeeschepen  |
| 3746  | Scheepsschilder- en -schoonmaakbedrijven e.d.  |
| 3747  | Scheepssloperijen  |
| 3748  | Nieuwbouw- en reparatiewerven van woonboten en -casco's  |
| 3751  | Wagonbouw en spoorwegwerkplaatsen  |
| 3752  | Reparatie van autobussen en vrachtwagens  |
| 3761  | Rijwiel- en motorrijwielfabrieken en -montage-inrichtingen (incl. motoren voor brom- en motorfietsen)  |
| 3762  | Framebouwerijen  |
| 3763  | Rijwiel- en motorrijwielonderdelen- en -toebehorenfabrieken  |
| 3771  | Vliegtuigbouw- en vliegtuigreparatiebedrijven (incl. vliegtuigmotoren)  |
| 3791  | Kinderwagenfabrieken  |
| 3799  | Transportmiddelenfabrieken n.e.g.  |
| 3811  | Medische, chirurgische, tandheelkundige en veeartsenijkundige instrumenten-fabrieken e.d.  |
| 3812  | Orthopedische en prothese-artikelen-fabrieken  |
| 3813  | Tandtechnische werkplaatsen  |
| 3821  | Meet- en regelapparaten- en overige instrumenten-fabrieken (excl. elektrische en elektronische)  |
| 3831  | Optische en fototechnische artikelen-fabrieken  |
| 3832  | Opticienswerkplaatsen (zonder detailhandel)  |
| 3841  | Klokken- en uurwerkfabrieken  |
| 3912  | Gouden en zilveren artikelen- en gouden en zilveren sieraden-fabrieken  |
| 3913  | Overige sieradenfabrieken; munten- en medaillefabrieken  |
| 3921  | Muziekinstrumentenfabrieken (excl. elektronische)  |
| 3931  | Foto- en filmlaboratoria  |
| 3941  | Speelgoedfabrieken  |
| 3942  | Sportartikelenfabrieken (excl. kleding, schoeisel)  |
| 3951  | Sociale werkplaatsen  |
| 3991  | Stempelfabrieken  |
| 3999  | Overige be- en verwerkende industrie n.e.g.  |
| 4011  | Elektriciteitsproduktiebedrijven  |
| 4012  | Elektriciteitsdistributiebedrijven  |
| 4021  | Gasdistributiebedrijven  |
| 4041  | Warmtevoorzieningsbedrijven (produktie)  |
| 4042  | Warmtevoorzieningsbedrijven (distributie)  |
| 4051  | Gemengde produktie-distributiebedrijven van elektriciteit, gas, water; warmtevoorziening e.d.)  |
| 4052  | Gemengde distributiebedrijven van elektriciteit, gas, water; warmtevoorziening e.d.  |
| 5111  | Aannemersbedrijven van burgerlijke en utiliteitsbouw (algemeen)  |
| 5112  | Heiersbedrijven (e.a. gespecialiseerde funderingstechnieken)  |
| 5115  | Dakdekkersbedrijven  |
| 5116  | Slopersbedrijven (bouwwerken)  |
| 5117  | Aannemersbedrijven van timmerwerken  |
| 5121  | Aannemersbedrijven van grond-, water- en wegenbouwkundige werken (algemeen)  |
| 5122  | Grond- en putboorderijen, bronbemalingsbedrijven  |
| 5123  | Kabel- en buizenleggersbedrijven (in de grond)  |
| 5124  | Baggerbedrijven  |
| 5125  | Cultuurtechnische bedrijven, grondwerkbedrijven n.e.g.  |
| 5128  | Openbare werken  |
| 5129  | Bouwmachineverhuurbedrijven (met bedienend personeel)  |
| 5131  | Schilders-, glaszettersbedrijven  |
| 5211  | Loodgieters-, fitters- en sanitair installatiebedrijven  |
| 5221  | Centrale verwarmings- en luchtbehandelingsinstallatiebedrijven  |
| 5222  | Isolatiebedrijven  |
| 5231  | Elektrotechnische installatiebedrijven (sterkstroom; bouw)  |
| 5291  | Installatiebedrijven van zwembaden  |
| 6111  | Groothandel in akkerbouwprodukten, veevoeder en meststoffen (algemeen assortiment)  |
| 6113  | Groothandel in zaaizaad en pootgoed  |
| 6118  | Groothandel in meststoffen  |
| 6141  | Groothandel in ertsen  |
| 6143  | Groothandel in non-ferrometalen en -halffabrikaten  |
| 6144  | Groothandel in minerale olieprodukten (excl. brandstoffen)  |
| 6146  | Groothandel in vaste brandstoffen  |
| 6147  | Groothandel in vloeibare brandstoffen  |
| 6151  | Groothandel in chemische grondstoffen en chemicalien voor industriële  |
| 6152  | Groothandel in bestrijdingsmiddelen  |
| 6153  | Groothandel in dierlijke en plantaardige oliën en vetten, niet- tropische oliehoudende zaden en oliehoudende grondstoffen  |
| 6177  | Groothandel in landbouwmachines (incl. landbouwtractoren)  |
| 6187  | Groothandel in auto's, auto-accessoires en -onderdelen (incl. -banden)  |
| 6193  | Groothandel in schildersbenodigdheden  |
| 6227  | Groothandel in verf en verfwaren  |
| 6244  | Groothandel in consumptie-aardappelen  |
| 6261  | Groothandel in medische en tandheelkundige instrumenten, laboratoriumbenodigdheden en verplegingsartikelen  |
| 6262  | Groothandel in farmaceutische artikelen  |
| 6263  | Groothandel in parfumerieën, kosmetische en toiletartikelen  |
| 6264  | Groothandel in was-, poets- en reinigingsmiddelen  |
| 6282  | Groothandel in fotografische artikelen  |
| 6291  | Groothandel in ijzer- en staalschroot (incl. in combinatie met oude non-ferrometalen)  |
| 6292  | Groothandel in oude non-ferrometalen  |
| 6293  | Groothandel in slachtafvallen  |
| 6294  | Groothandel in oud papier  |
| 6295  | Groothandel in lompen  |
| 6296  | Autosloperijen  |
| 6299  | Groothandel in oude materialen en afvalstoffen n.e.g.  |
| 6341  | Tussenhandel in ertsen  |
| 6342  | Tussenhandel in ijzer, staal en -halffabrikaten  |
| 6343  | Tussenhandel in non-ferrometalen en -halffabrikaten  |
| 6344  | Tussenhandel in minerale olieprodukten (excl. brandstoffen)  |
| 6346  | Tussenhandel in vaste brandstoffen  |
| 6347  | Tussenhandel in vloeibare brandstoffen  |
| 6351  | Tussenhandel in chemische grondstoffen en chemicaliën voor industriële toepassing  |
| 6352  | Tussenhandel in bestrijdingsmiddelen  |
| 6353  | Tussenhandel in dierlijke en plantaardige oliën en vetten, niet- tropische oliehoudende zaden en andere oliehoudende grondstoffen  |
| 6377  | Tussenhandel in landbouwmachines (incl. landbouwtractoren)  |
| 6383  | Tussenhandel in verbrandingsmotoren, pompen, compressoren  |
| 6387  | Tussenhandel in auto's, auto-accessoires en -onderdelen (incl. -banden)  |
| 6393  | Tussenhandel in schildersbenodigdheden  |
| 6427  | Tussenhandel in verf en verfwaren  |
| 6461  | Tussenhandel in medische en tandheelkundige instrumenten, laboratoriumbenodigdheden en verplegingsartikelen  |
| 6462  | Tussenhandel in farmaceutische artikelen  |
| 6463  | Tussenhandel in parfumerieën, kosmetische en toiletartikelen  |
| 6464  | Tussenhandel in was-, poets- en reinigingsmiddelen  |
| 6482  | Tussenhandel in fotografische artikelen  |
| 6491  | Tussenhandel in ijzer- en staalschroot (incl. in combinatie met oude non-ferrometalen)  |
| 6492  | Tussenhandel in oude non-ferrometalen  |
| 6494  | Tussenhandel in oud papier  |
| 6495  | Tussenhandel in lompen  |
| 6496  | Autosloperijen (tussenhandel)  |
| 6499  | Tussenhandel in oude materialen en afvalstoffen n.e.g.  |
| 6615  | Detailhandel in verf, verfwaren en vlakglas (incl. in combinatie met wandbekleding)  |
| 6621  | Detailhandel in nieuwe personenauto's  |
| 6622  | Detailhandel in gebruikte personenauto's  |
| 6625  | Detailhandel in motorfietsen (incl. accessoires en onderdelen)  |
| 6631  | Benzine-service-stations e.d. (zonder winkelactiviteiten)  |
| 6632  | Benzine-service-stations e.d. (met winkelactiviteiten)  |
| 6651  | Detailhandel in fotografische artikelen  |
| 6671  | Detailhandel in huisbrandstoffen  |
| 6821  | Autoreparatiebedrijven (garages) e.d.  |
| 6822  | Autoplaatwerkerijen annex -spuiterijen (reparatiebedrijven)  |
| 6823  | Autospuitbedrijven (geen plaatwerk)  |
| 6824  | Autobeklederijen  |
| 6829  | Autoreparatiebedrijven, gespecialiseerd in deelbewerkingen  |
| 6831  | Fietsen- en bromfietsenreparatiebedrijven  |
| 6832  | Motorfietsenreparatiebedrijven  |
| 7211  | Tram- en autobuslijndiensten  |
| 7212  | Groepsvervoerbedrijven  |
| 7221  | Taxibedrijven  |
| 7222  | Toerwagen- en ongeregeld personenvervoerbedrijven  |
| 7231  | Vrachtautodiensten, afhaal- en besteldiensten  |
| 7232  | Melkvervoerbedrijven (van veehouder naar fabriek)  |
| 7233  | Verhuisbedrijven  |
| 7239  | Goederenwegvervoer n.e.g.  |
| 7241  | Autoparkeer- en -stallingbedrijven  |
| 7243  | Vervoer via pijpleidingen  |
| 7244  | Sleepbedrijven van voertuigen  |
| 7249  | Wegvervoer verwante bedrijven n.e.g.  |
| 7331  | Laad-, los- en overslagbedrijven (t.b.v. zeevaart)  |
| 7411  | Veerdiensten en passagiersvaart (binnenvaart)  |
| 7412  | Sleepboot- en duwbootexploitatie e.d. (binnenvaart)  |
| 7421  | Laad-, los- en overslagbedrijven (t.b.v. binnenvaart)  |
| 7511  | Luchtvaartbedrijven  |
| 7521  | Luchthavenbedrijven  |
| 7529  | Luchtvaart verwante bedrijven n.e.g.  |
| 8451  | Reclame- en advertentiebureaus e.d.  |
| 8511  | Autoverhuurbedrijven (zonder chauffeur)  |
| 8521  | Landbouwmachineverhuurbedrijven (zonder bedienend personeel)  |
| 8522  | Bouwmachineverhuurbedrijven (zonder bedienend personeel)  |
| 8591  | Verhuurbedrijven van laadbakken voor puin, schroot of vuilnis  |
| 9695  | Jachthavens en botenverhuurbedrijven  |
| 9753  | Technische, medische en natuurwetenschappelijke proefstations, laboratoria e.d. (excl. agrarisch)  |
| 9811  | Vuilophaal- en straatreinigingsbedrijven e.d.  |
| 9812  | Zuiveringsinrichtingen voor rioolwater, oppervlaktewater en grondwater (incl. rioolgemalen)  |
| 9813  | Vuilverwerkingsbedrijven (geen compostbedrijven)  |
| 9814  | Ongediertebestrijdings- en -ontsmettingsbedrijven  |
| 9821  | Schoonmaakbedrijven van gebouwen  |
| 9829  | Schoonmaakbedrijven n.e.g.  |
| 9831  | Wasserijen en strijkinrichtingen  |
| 9832  | Chemische wasserijen en ververijen (overwegend gebruikte kleding e.a. textielwaren)  |
| 9851  | Foto-ateliers  |


<meta http-equiv='Content-Type' content='text/html; charset=utf-8' />

##Besluit van 31 maart 1987, houdende vaststelling van een algemene maatregel van bestuur ter uitvoering van artikel 162, vierde lid, van het Wetboek van Strafvordering

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 27 januari 1987, Stafafdeling Wetgeving Publiekrecht, nr. 030/687;

Gelet op artikel 162, vierde en zevende lid, van het Wetboek van Strafvordering;

De Raad van State gehoord (advies van 6 maart 1987, nr. W03.87.0049);

Gezien het nader rapport van Onze Minister van Justitie van 19 maart 1987, Stafafdeling Wetgeving Publiekrecht, nr. 111/687;
Hebben goedgevonden en verstaan:    

### Artikel  1  

Op de volgende rechtspersonen of organen van rechtspersonen rusten mede de in artikel 162, eerste en tweede lid, van het Wetboek van Strafvordering ten aanzien van openbare colleges en ambtenaren omschreven verplichtingen: 

1°. de Stichting Pensioenfonds ABP en het Spoorwegenpensioenfonds;  

2°. de Sociaal-Economische Raad;  

3°. de indicatieorganen, bedoeld in artikel 9a, eerste lid, van de Algemene Wet Bijzondere Ziektekosten;  

4°. de zorgverzekeraars, bedoeld in artikel 1, onderdeel b, van de Zorgverzekeringswet;  

5°. de rechtspersonen, bedoeld in artikel 40 van de Algemene Wet Bijzondere Ziektekosten;  

6°. de keuringsinstellingen, bedoeld in artikel 87 van de Zaaizaad- en plantgoedwet;  

7°. de privaatrechtelijke rechtspersonen, bedoeld in artikel 8 van de Landbouwkwaliteitswet.  

### Artikel  2  

Dit besluit treedt in werking met ingang van de tweede dag na de datum van uitgifte van het *Staatsblad* waarin het wordt geplaatst. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State.   

’s-Gravenhage 
31 maart 1987  
Beatrix  

De Minister van Justitie, 
F. Korthals Altes   

de negende april 1987 

De Minister van Justitie, 
F. Korthals Altes    

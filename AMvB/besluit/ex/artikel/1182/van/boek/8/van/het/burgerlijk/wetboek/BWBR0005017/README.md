<meta http-equiv='Content-Type' content='text/html; charset=utf-8' />

##Besluit van 11 maart 1991, ter uitvoering van artikel 1182 van Boek 8 van het Burgerlijk Wetboek

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 18 juli 1990, Stafafdeling Wetgeving Nieuw Burgerlijk Wetboek nr. 24355/690;

Gelet op [artikel 1182 van Boek 8 van het Burgerlijk Wetboek](../../../../../../../../../../../../../wet/burgerlijk/wetboek/boek/8/BWBR0005034/README.md);

De Raad van State gehoord (advies van 27 augustus 1990, nr. W03.90.0334);

Gezien het nader rapport van Onze Minister van Justitie van 28 februari 1991, Stafafdeling Wetgeving Nieuw Burgerlijk Wetboek, nr. 46943/91/6;
Hebben goedgevonden en verstaan:    

### Artikel  1  

1.  De schadevergoeding die de verhuizer op grond van een door hem aangegane verhuisovereenkomst mogelijkerwijs is verschuldigd wegens het niet nakomen van de op hem uit hoofde van de [artikelen 1173](../../../../../../../../../../../../../wet/burgerlijk/wetboek/boek/8/BWBR0005034/README.md) en [1174](../../../../../../../../../../../../../wet/burgerlijk/wetboek/boek/8/BWBR0005034/README.md) rustende verplichtingen, is beperkt tot een bedrag van € 23 000.   
2.   Indien de verhuizer in één en dezelfde overeenkomst op zich neemt meer dan één inboedel te verhuizen is zijn in het eerste lid bedoelde aansprakelijkheid beperkt tot een bedrag van € 23 000 per inboedel.  

### Artikel  2  

Een bedrag van € 23 van de geleden schade blijft voor risico van de opdrachtgever. 

### Artikel  3  

Het besluit van 15 juli 1983, *Stb.* 353 wordt ingetrokken. 

### Artikel  4  

Dit besluit treedt in werking op het tijdstip waarop Boek 8 van het Burgerlijk Wetboek in werking treedt. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State.   

’s-Gravenhage 
11 maart 1991  
Beatrix  

De Minister van Justitie, 
E. M. H. Hirsch Ballin   

de eenentwintigste maart 1991 

De Minister van Justitie, 
E. M. H. Hirsch Ballin    

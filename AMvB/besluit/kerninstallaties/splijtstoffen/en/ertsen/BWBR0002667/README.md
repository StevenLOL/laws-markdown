<meta http-equiv='Content-Type' content='text/html; charset=utf-8' />

##Besluit van 4 september 1969, tot uitvoering van de artikelen 16, 17, 19, eerste lid, en 21 van de Kernenergiewet

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Op de voordracht van Onze Ministers van Economische Zaken en van Sociale Zaken en Volksgezondheid van 8 mei 1968, no. 668/372 W.J.A., gedaan in overeenstemming met Onze Minister van Verkeer en Waterstaat, de Centrale Raad voor de Kernenergie gehoord;

Gelet op de [artikelen 16](../../../../../../../wet/kernenergiewet/BWBR0002402/README.md), [17](../../../../../../../wet/kernenergiewet/BWBR0002402/README.md), [19, eerste lid](../../../../../../../wet/kernenergiewet/BWBR0002402/README.md), [21](../../../../../../../wet/kernenergiewet/BWBR0002402/README.md), [26](../../../../../../../wet/kernenergiewet/BWBR0002402/README.md), [73](../../../../../../../wet/kernenergiewet/BWBR0002402/README.md) en [76, eerste lid, van de Kernenergiewet](../../../../../../../wet/kernenergiewet/BWBR0002402/README.md) (*Stb.* 1963, 82);

De Raad van State gehoord (advies van 10 juli 1968, no. 42);

Gezien het nader rapport van Onze Minister van Economische Zaken en de Staatssecretaris van Sociale Zaken en Volksgezondheid van 3 september 1969, no. 669/609 W.J.A., uitgebracht in overeenstemming met Onze Minister van Verkeer en Waterstaat;
Hebben goedgevonden en verstaan:     
### Hoofdstuk  I  

####Inleidende bepalingen

### Artikel  1  

1.  In dit besluit en de daarop berustende bepalingen wordt verstaan onder:    *bron*   splijtstof of erts;     *buiten-ontwerpongeval*   ongeval waarvan de kans dat het zich voordoet geringer is dan elk van de gepostuleerde begin-gebeurtenissen en waarbij niet is uit te sluiten dat door het vrijkomen van splijtstoffen of radioactieve stoffen de bij artikel 18 vastgestelde limietwaarden voor de gepostuleerde begin-gebeurtenissen worden overschreden;     *gehalte*   massagehalte van de elementen uranium, thorium en plutonium in splijtstoffen;     *gepostuleerde begin-gebeurtenissen*   redelijkerwijs mogelijk te achten voorvallen die bij juist functioneren van de daartoe speciaal ontworpen veiligheidssystemen tot voorzienbare bedrijfsgevolgen of ongevalsomstandigheden leiden die een besmetting of een blootstelling van de omgeving kunnen veroorzaken;     *gevaarlijke stoffen*   gevaarlijke stoffen als bedoeld in [artikel 1, onder b, van het Besluit risico’s zware ongevallen 1999](../../../../../../../AMvB/besluit/risico's/zware/ongevallen/1999/BWBR0010475/README.md);     *handeling*   handeling als genoemd in [artikel 15 van de wet](../../../../../../../wet/kernenergiewet/BWBR0002402/README.md), niet zijnde het vervoeren van, het voorhanden hebben bij opslag in verband met vervoer, of het binnen of buiten Nederlands grondgebied brengen of doen brengen van splijtstoffen of ertsen, uitgezonderd bij een interventie, een ongeval of een radiologische noodsituatie;    hoogactieve bron  ingekapselde bron die een splijtstof bevat waarvan de activiteit op het tijdstip waarop de bron is gefabriceerd, of indien dat niet bekend is, voor het eerst op de markt wordt gebracht, gelijk is aan of hoger is dan het desbetreffende activiteitsniveau in [bijlage 5 bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md), zolang de activiteit van dat radionuclide niet lager is dan het activiteitsniveau dat voor dat nuclide is opgenomen in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md);     *ingekapselde bron*   splijtstoffen of ertsen die zijn ingebed in of gehecht aan vast dragermateriaal of zijn omgeven door een omhulling van materiaal met dien verstande dat hetzij het dragermateriaal hetzij de omhulling voldoende weerstand biedt om onder normale gebruiksomstandigheden elke verspreiding van splijtstoffen of ertsen te voorkomen;     *lid van de bevolking*   een persoon uit de bevolking binnen of buiten een locatie, niet zijnde een werknemer gedurende zijn werktijd of een persoon die een radiologische verrichting ondergaat;     *locatie*   inrichting of uitrusting als bedoeld in [artikel 15, onder b of c, van de wet](../../../../../../../wet/kernenergiewet/BWBR0002402/README.md) of als aangewezen krachtens [artikel 1.1, derde lid, van de Wet milieubeheer](../../../../../../../wet/wet/milieubeheer/BWBR0003245/README.md) of plaats waar een handeling wordt verricht;     *natuurlijk uranium*   door een chemisch scheidingsproces verkregen uranium waarin de uraniumisotopen zich in de natuurlijke verhouding bevinden;     *nucleaire drukapparatuur*   speciaal voor nucleair gebruik in inrichtingen als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md) ontworpen drukapparatuur die bij defecten de verspreiding van radioactiviteit kan veroorzaken, met uitzondering van splijtstofstaven en opslag- en transportverpakkingen;     *ondernemer*   degene onder wiens verantwoordelijkheid een handeling of werkzaamheid wordt verricht;     *Onze Minister*   Onze Minister van Volkshuisvesting, Ruimtelijke Ordening en Milieubeheer;     *Onze Ministers*   Onze Ministers van Volkshuisvesting, Ruimtelijke Ordening en Milieubeheer, van Economische Zaken en van Sociale Zaken en Werkgelegenheid;     *splijtstof of erts bevattende afvalstof*   splijtstof die, of erts dat krachtens artikel 19 van dit besluit in samenhang met [artikel 38, eerste en tweede lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) als zodanig is aangemerkt en niet wordt geloosd;     *verrijkingsgraad*   massagehalte van uranium-235 en uranium-233 tezamen in verrijkt uranium;     *verrijkt uranium*   uranium met een hoger massapercentage uranium-235 dan in natuurlijk uranium;     *wet*   [Kernenergiewet](../../../../../../../wet/kernenergiewet/BWBR0002402/README.md).      
2.  In dit besluit en de daarop berustende bepalingen wordt onder «activiteit», «blootstelling», «deskundige», «effectieve dosis», «equivalente dosis», «gezondheidsschade», «omgevingsdosisequivalent», «radiotoxiciteitsequivalent», «schade», «werkzaamheid» en «wet» verstaan hetgeen daaronder wordt verstaan in [artikel 1, eerste lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md).   
3.  In dit besluit en de daarop berustende bepalingen wordt onder «besmetting», «lozing in de lucht», «lozing in het openbare riool» en «lozing in het oppervlaktewater» verstaan hetgeen daaronder wordt verstaan in [artikel 1, eerste lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md), met dien verstande dat in plaats van «radioactieve stoffen» telkens «splijtstoffen of ertsen» wordt gelezen.   
4.  In dit besluit en de daarop berustende bepalingen wordt onder «lid van de bevolking» verstaan hetgeen daaronder wordt verstaan in [artikel 1, eerste lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md), met dien verstande dat daarbij onder «locatie» wordt verstaan hetgeen daaronder in artikel 1, eerste lid, van dit besluit wordt verstaan.   
5.  In dit besluit en de daarop berustende bepalingen wordt onder «voorhanden hebben» mede verstaan: het vervaardigen, bewerken, hanteren en opslaan.   
6.  In dit besluit en de daarop berustende bepalingen wordt onder drukvaten, installatieleidingen, veiligheidsappendages en onder druk staande appendages verstaan hetgeen daaronder wordt verstaan in het [Warenwetbesluit drukapparatuur](../../../../../../../AMvB/besluit/drukapparatuur/BWBR0010586/README.md).   

### Artikel  1a  

Het in [artikel 1, eerste lid, onder b, van de wet](../../../../../../../wet/kernenergiewet/BWBR0002402/README.md) bedoelde percentage van in splijtstoffen aanwezig uranium, plutonium of thorium is onderscheidenlijk een tiende, een tiende en drie, gerekend naar het gewicht.  

### Artikel  2  

Dit besluit is niet van toepassing op het vervoeren, het voorhanden hebben bij opslag in verband met het vervoer en het binnen of buiten Nederlands grondgebied brengen of doen brengen van splijtstoffen of ertsen.  

### Hoofdstuk  II  

####Aanvragen om vergunningen

### §  1  

####Algemene bepalingen

### Artikel  3  

1.  De aanvraag om een vergunning voor handelingen binnen een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), of als aangewezen krachtens [artikel 1.1, derde lid, van de Wet milieubeheer](../../../../../../../wet/wet/milieubeheer/BWBR0003245/README.md), wordt ingediend door degene die de inrichting drijft.   
2.  Een aanvraag als bedoeld in het eerste lid betreft niet de handelingen die worden verricht door een persoon die in het bezit is van een vergunning voor het op steeds wisselende plaatsen verrichten van zodanige handelingen.   
3.  De aanvraag bevat: 

a. naam en adres van de aanvrager;  

b. een feitelijke omschrijving van hetgeen de aanvrager met de betrokken splijtstoffen of ertsen wenst te doen onderscheidenlijk een aanduiding van de betrokken inrichting of uitrusting, onder vermelding van het gebruik, dat de aanvrager van die inrichting of uitrusting wenst te maken;  

c. voor zover een of meer der in de artikelen 4 tot en met 11 vervatte bepalingen op de betrokken aanvraag van toepassing zijn, de gegevens, welke de aanvraag uit dien hoofde in het bijzonder dient te bevatten dan wel, ingeval zodanige gegevens in een bij de aanvraag behorende bijlage zijn vermeld, een korte aanduiding van de aard en de inhoud dezer gegevens met verwijzing naar de betrokken bijlage;  

d. een opgave van de tijdsduur, waarvoor de vergunning wordt verlangd;  

e. indien een vergunning wordt aangevraagd voor een handeling die in de krachtens artikel 19 in samenhang met [artikel 4, tweede lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) geldende regeling, als gerechtvaardigd is bekendgemaakt, een verwijzing naar die bekendmaking;  

f. indien een vergunning wordt aangevraagd voor een handeling die niet of als niet-gerechtvaardigd is bekendgemaakt in de krachtens artikel 19 in samenhang met [artikel 4, tweede lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) geldende regeling, een verzoek om rechtvaardiging van die handeling en tevens de gegevens met betrekking tot de economische, sociale en andere voordelen van de betrokken handeling en met betrekking tot de gezondheidsschade die erdoor kan worden toegebracht, die nodig zijn met het oog op de beoordeling van de gerechtvaardigdheid van de handeling.     
4.  Aanvragen om een vergunning, welke vallen onder verschillende bepalingen van de paragrafen 2 en 3, kunnen, voor zover die aanvragen betrekking hebben op dezelfde inrichting dan wel op inrichtingen, die tezamen een geheel vormen en die in elkaars onmiddellijke nabijheid zijn gelegen in de vorm van een enkele, samengestelde aanvraag worden ingediend. Op zodanige aanvraag zijn alle bepalingen van toepassing, welke betrekking hebben op de afzonderlijke aanvragen, waaruit zij is samengesteld, met dien verstande dat in gevallen, waarin onverkorte toepassing dezer bepalingen zou leiden tot meervoudige vermelding van eenzelfde gegeven, met een enkelvoudige vermelding kan worden volstaan.   
5.  Indien een aanvraag om een vergunning betrekking heeft op een inrichting of uitrusting, ten aanzien waarvan reeds eerder een aanvraag is ingediend, kan, voor zover bepaalde gegevens reeds bij de eerdere aanvraag zijn verstrekt en geen wijziging hebben ondergaan, naar die eerdere aanvraag worden verwezen.   
6.  Onze Minister kan de indiening van verdere afschriften van de aanvraag of van daarbij behorende bijlagen verlangen.   

### Artikel  3a  

1.  Indien binnen een inrichting als bedoeld [in artikel 15, onder b, van de wet](../../../../../../../wet/kernenergiewet/BWBR0002402/README.md), of als aangewezen krachtens [artikel 1.1, derde lid, van de Wet milieubeheer](../../../../../../../wet/wet/milieubeheer/BWBR0003245/README.md) reeds splijtstoffen, ertsen of radioactieve stoffen voorhanden zijn, of toestellen worden gebruikt, heeft de risicoanalyse, bedoeld in de artikelen 4, eerste lid, onder e, en derde lid, onder e, 5, eerste lid, onder d, en tweede lid, onder d, 6, eerste lid, onder h, en 9, eerste lid, onder f, betrekking op de totaal ten gevolge van die inrichting ontvangen effectieve dosis. De berekening van de effectieve dosis, bedoeld in de eerste volzin, heeft geen betrekking op de effectieve dosis ten gevolge van handelingen van een persoon als bedoeld in artikel 3, tweede lid.   
2.  Bij regeling van Onze Ministers van Volkshuisvesting, Ruimtelijke Ordening en Milieubeheer en van Sociale Zaken en Werkgelegenheid kunnen regels worden gesteld met betrekking tot de risicoanalyses, bedoeld in de artikelen 4, eerste lid, onder e, en derde lid, onder e, 5, eerste lid, onder d, en tweede lid, onder d, 6, eerste lid, onder h en i, 9, eerste lid, onder f, en 10, tweede lid, onder b, ten 6°.   

### §  2  

####Aanvragen om een vergunning voor het voorhanden hebben of het zich ontdoen van splijtstoffen of ertsen

### Artikel  4  

1.  De aanvraag om een vergunning voor het voorhanden hebben van splijtstoffen bevat in ieder geval: 

a. een opgave van de hoeveelheden, de chemische en fysische toestand, de vorm, het gehalte en de verrijkingsgraad, zomede, voor wat bestraalde splijtstoffen betreft, een zo nauwkeurig mogelijke opgave van de activiteit der splijtstoffen;  

b. een opgave van het doel, waarvoor de aanvrager de splijtstoffen voorhanden wenst te hebben;  

c. een opgave en beschrijving van de plaats, waar de splijtstoffen voorhanden worden gehouden, dan wel, indien ten aanzien van de inrichting of uitrusting, waarin de splijtstoffen voorhanden worden gehouden, een vergunning als bedoeld in [artikel 15, onder b of c, van de wet](../../../../../../../wet/kernenergiewet/BWBR0002402/README.md) is vereist, een opgave van die inrichting of uitrusting, onder verwijzing naar de ten aanzien daarvan verleende vergunning, dan wel naar de aanvraag om een zodanige vergunning;  

d. een beschrijving van de maatregelen die door of vanwege de aanvrager zullen worden getroffen ter voorkoming van schade;  

e. een risicoanalyse van de schade van het voorhanden hebben van de onder a bedoelde splijtstoffen buiten de onder c bedoelde plaats, inrichting of uitrusting;  

f. een opgave van alle handelingen en werkzaamheden met splijtstoffen, ertsen, radioactieve stoffen en toestellen binnen de locatie die meldingsplichtig of vergunningplichtig zijn krachtens dit besluit, het [Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) of het [Besluit vervoer splijtstoffen, ertsen en radioactieve stoffen](../../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md).     
2.  Indien de aanvraag betrekking heeft op een handeling met een ingekapselde bron, bevat zij voorts een opgave van de chemische en fysische toestand en vorm waardoor deze splijtstoffen een ingekapselde bron vormen alsmede een aanduiding van de constructie en de kwaliteit van de bron.   
3.  De aanvraag om een vergunning voor het voorhanden hebben van ertsen bevat in ieder geval: 

a. een opgave van de aard, de hoeveelheid en het gemiddelde uranium- of thoriumgehalte der ertsen;  

b. een opgave van het doel, waarvoor de aanvrager de ertsen voorhanden wenst te hebben;  

c. een opgave en beschrijving van de plaats, waar de ertsen voorhanden zullen worden gehouden;  

d. een beschrijving van de maatregelen, die door of vanwege de aanvrager zullen worden getroffen ter voorkoming van schade;  

e. een risicoanalyse van de schade van het voorhanden hebben van ertsen buiten de onder c bedoelde plaats;  

f. een opgave van alle handelingen en werkzaamheden met splijtstoffen, ertsen, radioactieve stoffen en toestellen binnen de locatie die meldingsplichtig of vergunningplichtig zijn krachtens dit besluit, het [Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) of het [Besluit vervoer splijtstoffen, ertsen en radioactieve stoffen](../../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md).     
4.  Indien de aanvraag betrekking heeft op een hoogactieve bron, bevat de aanvraag voorts: 

a. informatie over het volume van de bron, de bronhouder en de vaste afscherming van die bron;  

b. schriftelijk bewijs dat de krachtens [artikel 19](../../../../../../../AMvB/besluit/stralingsbescherming/BWBR0012702/README.md) in samenhang met [artikel 20d, eerste lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) vereiste financiële zekerheid is gesteld.     

### Artikel  5  

1.  De aanvraag om een vergunning voor het zich ontdoen van splijtstoffen bevat in ieder geval: 

a. een opgave van de hoeveelheden, de chemische en fysische toestand, de vorm, het gehalte en de verrijkingsgraad, zomede een zo nauwkeurig mogelijke opgave van de activiteit der splijtstoffen;  

b. een opgave en beschrijving van de plaats, waar en de wijze, waarop de aanvrager zich van de splijtstoffen wenst te ontdoen;  

c. een beschrijving van de maatregelen, welke door of vanwege de aanvrager zullen worden getroffen ter voorkoming van schade;  

d. een risicoanalyse van de schade buiten de onder b bedoelde plaats als gevolg van de handeling waarvoor vergunning wordt gevraagd;  

e. een opgave van alle handelingen en werkzaamheden met splijtstoffen, ertsen, radioactieve stoffen en toestellen binnen de locatie die meldingsplichtig of vergunningplichtig zijn krachtens dit besluit, het [Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) of het [Besluit vervoer splijtstoffen, ertsen en radioactieve stoffen](../../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md).     
2.  De aanvraag om een vergunning voor het zich ontdoen van ertsen bevat in ieder geval: 

a. een opgave van de aard, de hoeveelheid en het gemiddelde uranium- of thoriumgehalte der ertsen;  

b. een opgave en beschrijving van de plaats, waar en de wijze, waarop de aanvrager zich van de ertsen wenst te ontdoen;  

c. een beschrijving van de maatregelen, welke door of vanwege de aanvrager zullen worden getroffen ter voorkoming van schade;  

d. een risicoanalyse van de schade buiten de onder b bedoelde plaats als gevolg van de handeling waarvoor vergunning wordt gevraagd;  

e. een opgave van alle handelingen en werkzaamheden met splijtstoffen, ertsen, radioactieve stoffen en toestellen binnen de locatie die meldingsplichtig of vergunningplichtig zijn krachtens dit besluit, het [Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) of het [Besluit vervoer splijtstoffen, ertsen en radioactieve stoffen](../../../../../../../AMvB/besluit/vervoer/splijtstoffen/ertsen/en/radioactieve/stoffen/BWBR0002668/README.md).     

### §  3  

####Aanvragen om een vergunning ten aanzien van een inrichting als bedoeld in artikel 15, onder b, van de wet

### Artikel  6  

1.  De aanvraag om een vergunning voor het oprichten van een inrichting, waarin kernenergie kan worden vrijgemaakt, bevat in ieder geval: 

a. een opgave en beschrijving van de plaats, waar de inrichting zal worden gevestigd, onder vermelding van alle terzake doende omstandigheden van geografische, geologische, klimatologische en andere aard;  

b. een beschrijving van de inrichting met inbegrip van de daarin te bezigen installaties, alsmede van de werking van die inrichting en installaties, met opgave van de leveranciers van die onderdelen, welke voor de beoordeling van de veiligheid van belang zijn, en onder vermelding van het hoogste vermogen, waarop de inrichting zal werken;  

c. een opgave van de chemische en fysische toestand, de vorm, het gehalte en de verrijkingsgraad der splijtstoffen, welke in de inrichting zullen worden gebruikt, onder vermelding van de hoeveelheid der onderscheidene splijtstoffen, welke ten hoogste te eniger tijd in de inrichting aanwezig zal zijn;  

d. een beschrijving van de wijze, waarop de onder *c* bedoelde splijtstoffen in de inrichting zullen worden gebruikt, en van de wijze, waarop de splijtstoffen voor en na het gebruik zullen worden bewaard;  

e. een globale opgave van het totaal aantal personen, dat bij normaal bedrijf in de inrichting werkzaam zal zijn, alsmede een opgave van het aantal deskundigen en het aantal andere leden van het personeel, dat rechtstreeks bij het vrijmaken van kernenergie betrokken zal zijn, en van de onderlinge taakverdeling tussen die personeelsleden, zomede - voor wat betreft toezichthoudend personeel - van de gronden, waarop zij geacht kunnen worden voldoende deskundigheid voor het verrichten van hun taak te bezitten;  

f. een beschrijving van de wijze, waarop de aanvrager voornemens is zich na gebruik te ontdoen van de onder *c* bedoelde splijtstoffen;  

g. een beschrijving van de wijze, waarop de aanvrager voornemens is zich te ontdoen van radioactieve stoffen, welke tijdens het gebruik van de onder *c* bedoelde splijtstoffen zullen ontstaan;  

h. een veiligheidsrapport, inhoudende een beschrijving van de maatregelen, die door of vanwege de aanvrager zullen worden getroffen ter voorkoming van schade, of ter beperking van de kans op schade, waaronder begrepen de maatregelen ter voorkoming van schade buiten de inrichting, tijdens normaal bedrijf, en ter voorkoming van schade voortvloeiende uit de in die beschrijving te vermelden gepostuleerde begin-gebeurtenissen, alsmede een risicoanalyse van de schade buiten de inrichting als gevolg van die gebeurtenissen;  

i. een risicoanalyse van de schade buiten de inrichting als gevolg van buiten-ontwerpongevallen;  

j. een globale beschrijving van de wijze waarop de aanvrager voornemens is de inrichting na buitengebruikstelling te ontmantelen en een opgave van de wijze waarop in de financiering daarvan wordt voorzien;  

k. een opgave van de verzekering of andere financiële zekerheid, welke de aanvrager ter voldoening aan de [Wet aansprakelijkheid kernongevallen](../../../../../../../wet/wet/aansprakelijkheid/kernongevallen/BWBR0003234/README.md) zal hebben en in stand houden, onder vermelding van alle ter zake doende gegevens.     
2.  Het eerste lid is van overeenkomstige toepassing op een aanvraag om een vergunning voor het in werking brengen of in werking houden van een inrichting als in dat lid bedoeld.   

### Artikel  7  

1.  De aanvraag om een vergunning voor het oprichten van een inrichting, waarin splijtstoffen, welke plutonium of verrijkt uranium bevatten, of bestraalde splijtstoffen kunnen worden vervaardigd, bewerkt of verwerkt, bevat in ieder geval de gegevens, bedoeld in artikel 6, eerste lid, met dien verstande dat: 

a. onder *b* in plaats van "het hoogste vermogen, waarop de inrichting zal werken" wordt gelezen: "de grootste hoeveelheid der onderscheidene splijtstoffen, welke in een bepaald tijdvak in de inrichting kan worden vervaardigd, bewerkt of verwerkt";  

b. telkens in plaats van "gebruikt" onderscheidenlijk "het gebruik" of "het vrijmaken van kernenergie" wordt gelezen: "vervaardigd, bewerkt of verwerkt" onderscheidenlijk "de vervaardiging, bewerking of verwerking".     
2.  Het eerste lid is van overeenkomstige toepassing op een aanvraag om een vergunning voor het in werking brengen of in werking houden van een inrichting als in dat lid bedoeld.   

### Artikel  8  

1.  De aanvraag om een vergunning voor het oprichten van een inrichting, waarin splijtstoffen als bedoeld in artikel 7, eerste lid, worden opgeslagen, bevat in ieder geval: 

a. een opgave en beschrijving van de plaats, waar de inrichting zal worden gevestigd, onder vermelding van alle terzake doende omstandigheden van geografische, geologische, klimatologische en andere aard;  

b. een opgave van de chemische en fysische toestand, de vorm, het gehalte en de verrijkingsgraad, zomede, voor wat bestraalde splijtstoffen betreft, een zo nauwkeurig mogelijke opgave van de activiteit der splijtstoffen, onder vermelding van de hoeveelheid der onderscheidene splijtstoffen, welke ten hoogste te eniger tijd in de inrichting aanwezig zal zijn;  

c. een globale opgave van het totaal aantal personen, dat bij normaal bedrijf in de inrichting werkzaam zal zijn, alsmede een opgave van het aantal leden van het personeel, dat rechtstreeks bij de opslag van splijtstoffen betrokken zal zijn, en van de onderlinge taakverdeling tussen die personeelsleden, zomede - voor wat betreft het toezichthoudend personeel - van de gronden, waarop zij geacht kunnen worden voldoende deskundigheid voor het verrichten van hun taak te bezitten;  

d. een veiligheidsrapport als bedoeld in artikel 6, eerste lid, onder h;  

e. een risicoanalyse als bedoeld in artikel 6, eerste lid, onder i;  

f. een globale beschrijving als bedoeld in artikel 6, eerste lid, onder j;  

g. een opgave van de verzekering of andere financiële zekerheid als bedoeld in artikel 6, eerste lid, onder k.     
2.  Het eerste lid is van overeenkomstige toepassing op een aanvraag om een vergunning voor het in werking brengen of in werking houden van een inrichting als in dat lid bedoeld.   

### Artikel  9  

1.  De aanvraag om een vergunning voor het oprichten van een inrichting, waarin onbestraalde splijtstoffen, welke geen plutonium of verrijkt uranium bevatten, kunnen worden vervaardigd, bewerkt of verwerkt, bevat in ieder geval: 

a. een opgave en beschrijving van de plaats, waar de inrichting zal worden gevestigd;  

b. een beschrijving van de inrichting;  

c. een opgave van de chemische en fysische toestand, de vorm en het gehalte der splijtstoffen, onder vermelding van de hoeveelheid der onderscheidene splijtstoffen, welke ten hoogste te eniger tijd in de inrichting aanwezig zal zijn;  

d. een opgave van het aantal personeelsleden, dat verantwoordelijk zal zijn voor het op deskundige wijze vervaardigen, bewerken, of verwerken van splijtstoffen, met vermelding van de gronden, waarop zij geacht kunnen worden voldoende deskundigheid te bezitten;  

e. een beschrijving van de maatregelen, welke door of vanwege de aanvrager zullen worden getroffen ter voorkoming van schade, waaronder begrepen de maatregelen ter voorkoming van schade buiten de inrichting;  

f. een risicoanalyse van de schade buiten de inrichting, welke is verbonden aan het vervaardigen, bewerken of verwerken in de inrichting van de onder c bedoelde splijtstoffen;  

g. een globale beschrijving als bedoeld in artikel 6, eerste lid, onder j.     
2.  Het eerste lid is van overeenkomstige toepassing op een aanvraag om een vergunning voor het in werking brengen of in werking houden van een inrichting als in dat lid bedoeld.   

### Artikel  10  

1.  Indien een aanvraag om een vergunning tot wijziging van een inrichting als bedoeld in de artikelen 6, 7, 8 of 9 mede strekt tot het buiten gebruik stellen of ontmantelen van de inrichting of een deel daarvan, bevat de aanvraag in ieder geval: 

a. een opgave van de vergunning krachtens welke de betrokken inrichting is opgericht dan wel in werking gebracht of gehouden;  

b. een ontmantelingsplan dat de voorgenomen buitengebruikstelling of ontmanteling beschrijft en dat in ieder geval ingaat op: 

1°. de periode waarin buitengebruikstelling of ontmanteling zal plaatsvinden;  

2°. de gekozen wijze van buitengebruikstelling of ontmanteling;  

3°. de daartoe noodzakelijke verrichtingen gezien in de tijd;  

4°. een opgave van de chemische en fysische toestand, de vorm, het gehalte en de verrijkingsgraad, zomede, voor wat de splijtstoffen betreft, een zo nauwkeurig mogelijke opgave van de activiteit van de splijtstoffen, onder vermelding van de hoeveelheid van de onderscheidene splijtstoffen, welke ten hoogste te eniger tijd in de inrichting aanwezig zal zijn;  

5°. het totaal aantal bij de buitengebruikstelling of ontmanteling betrokken personen, hun deskundigheid en onderlinge taakverdeling, alsmede voor wat betreft het toezichthoudend personeel, de gronden waarop zij kunnen worden geacht voldoende deskundigheid voor hun taak te bezitten;  

6°. de kosten van buitengebruikstelling of ontmanteling en de wijze waarop in de financiering ervan wordt voorzien.       
2.  Een ontmantelingsplan als bedoeld in het eerste lid, onder b, bevat tevens, indien het betrekking heeft op een inrichting: 

a. als bedoeld in de artikelen 6, 7 of 8: een veiligheidsrapport als bedoeld in artikel 6, eerste lid, onder h, en een risicoanalyse als bedoeld in artikel 6, eerste lid, onder i,  

b. als bedoeld in artikel 9: een beschrijving van maatregelen als bedoeld in artikel 9, eerste lid, onder e, en een risicoanalyse als bedoeld in artikel 9, eerste lid, onder f, met dien verstande dat het veiligheidsrapport, de beschrijving van maatregelen en de risicoanalyses betrekking hebben op de buitengebruikstelling of de ontmanteling.     
3.  De aanvraag voor het wijzigen van een vergunning als bedoeld in het eerste lid, bevat in ieder geval: 

a. een opgave van de vergunning krachtens welke de betrokken inrichting buiten gebruik is gesteld of wordt ontmanteld;  

b. een beschrijving van de voorgenomen wijziging;  

c. indien de voorgenomen wijziging van invloed is op een of meer gegevens als vermeld in het ontmantelingsplan genoemd in het eerste lid, onder b, een desbetreffende aanvulling van dat plan.     

### Artikel  11  

1.  De aanvraag om een vergunning voor het wijzigen van een inrichting als bedoeld in artikel 6, 7, 8 of 9 bevat in ieder geval: 

a. een opgave van de vergunning, krachtens welke de betrokken inrichting is opgericht dan wel in werking gebracht of gehouden;  

b. een beschrijving van de voorgenomen wijziging;  

c. indien de aanvraag betrekking heeft op een inrichting als bedoeld in artikel 6, 7 of  8 en de voorgenomen wijziging van invloed is op een of meer gegevens als vermeld in het ter verkrijging van de onder a bedoelde vergunning overgelegde veiligheidsrapport of de risicoanalyse, bedoeld in artikel 6, onder h, een desbetreffende aanvulling hiervan;  

d. indien de aanvraag betrekking heeft op een inrichting als bedoeld in artikel 6, 7 of  8 en de voorgenomen wijziging van invloed is op een of meer gegevens als vermeld in de ter verkrijging van de onder a bedoelde vergunning overgelegde risicoanalyse, bedoeld in artikel 6, eerste lid, onder i, een desbetreffende aanvulling van die risicoanalyse;  

e. indien de aanvraag betrekking heeft op een inrichting als bedoeld in artikel 9 en de voorgenomen wijziging van invloed is op een of meer gegevens als vermeld in de ter verkrijging van de onder a bedoelde vergunning overgelegde risicoanalyse als bedoeld in artikel 9, eerste lid, onder f, een desbetreffende aanvulling van die risicoanalyse.     
2.  Indien de vergunning met betrekking tot een inrichting als bedoeld in artikel 6, 7 of  8 is verkregen op een tijdstip waarop ter verkrijging van die vergunning geen risicoanalyse als bedoeld in artikel 6, eerste lid, onder i, behoefde te worden overgelegd, wordt bij de aanvraag, bedoeld in het eerste lid, indien de voorgenomen wijziging van invloed is op een of meer van de gegevens die doorgaans worden vermeld in een zodanige risicoanalyse, een risicoanalyse als bedoeld in artikel 6, eerste lid, onder i, gevoegd, die niet alleen betrekking heeft op de wijziging, maar ook op het in werking zijn van de inrichting.   
3.  Dit artikel is niet van toepassing op een aanvraag om een vergunning als bedoeld in artikel 10.   

### Artikel  11a  

In gevallen waarin de vergunning betrekking heeft op het oprichten of wijzigen van een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), dat tevens is aan te merken als een bouwactiviteit als bedoeld in [artikel 2.1, eerste lid, onder a, van de Wet algemene bepalingen omgevingsrecht](../../../../../../../wet/wet/algemene/bepalingen/omgevingsrecht/BWBR0024779/README.md), verstrekt de aanvrager: 

a. indien de aanvraag om vergunning voor die bouwactiviteit tegelijk met de aanvraag om de vergunning krachtens deze wet is ingediend, een afschrift van de aanvraag om vergunning voor die bouwactiviteit bij zijn aanvraag;  

b. indien de aanvraag om vergunning voor die bouwactiviteit niet tegelijk met de aanvraag om de vergunning krachtens deze wet wordt ingediend, een afschrift van de aanvraag om vergunning voor die bouwactiviteit aan het bevoegd gezag gelijktijdig met de indiening van die aanvraag.    

### §  4  

####Aanvragen om een vergunning ten aanzien van een uitrusting als bedoeld in artikel 15, onder c, van de wet

### Hoofdstuk  III  

####Bepalingen betreffende beschikkingen ter zake van vergunningen als bedoeld in hoofdstuk II

### §  1  

####Beschikkingen op de voorbereiding waarvan [afdeling 3.4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) van toepassing is

### Artikel  15  

Bij de voorbereiding van beschikkingen met betrekking waartoe op grond van [artikel 17](../../../../../../../wet/kernenergiewet/BWBR0002402/README.md) of [20, eerste lid, van de wet](../../../../../../../wet/kernenergiewet/BWBR0002402/README.md)[afdeling 3.4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) van toepassing is, worden – anders dan als adviseurs – betrokken:. 

a. in gevallen waarin de beschikking een inrichting als bedoeld in artikel 6, 7 of 8 betreft: de besturen van de provincie en de gemeente waar de inrichting geheel of in hoofdzaak is of zal zijn gelegen, de besturen van de provincies en gemeenten welker gebied is gelegen op minder dan 10 kilometer van de plaats waar de inrichting gelegen is of zal zijn, alsmede de organen die belast zijn met het kwalitatieve beheer van oppervlaktewateren die gelegen zijn op minder dan 10 kilometer van de plaats waar de inrichting gelegen is of zal zijn;  

b. in gevallen waarin de beschikking een inrichting als bedoeld in artikel 9 betreft: het bestuur van de gemeente of gemeenten, waar de inrichting gelegen is of zal zijn.    

### §  2  

####Beschikkingen op de voorbereiding waarvan [afdeling 3.4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) alsmede [afdeling 13.2 van de Wet milieubeheer](../../../../../../../wet/wet/milieubeheer/BWBR0003245/README.md) niet van toepassing zijn

### Artikel  16  

[Afdeling 3.4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) alsmede [afdeling 13.2 van de Wet milieubeheer](../../../../../../../wet/wet/milieubeheer/BWBR0003245/README.md) zijn niet van toepassing op de voorbereiding van beschikkingen ter zake van het voorhanden hebben of het zich ontdoen van splijtstoffen: 

a. indien het betreft plutonium met een maximale activiteit van 37 gigabecquerel, mits dit plutonium op zodanige wijze is opgenomen in een omhulsel dat daardoor redelijkerwijze voldoende weerstand wordt geboden om elke verspreiding van of besmetting met dit plutonium te voorkomen;  

b. indien het betreft verarmd uranium, natuurlijk uranium of natuurlijk thorium.    

### Artikel  17  

Van het geven van een beschikking op de voorbereiding waarvan [afdeling 3.4 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) alsmede [afdeling 13.2 van de Wet milieubeheer](../../../../../../../wet/wet/milieubeheer/BWBR0003245/README.md) niet van toepassing zijn, wordt mededeling gedaan in de *Staatscourant*.  

### §  3  

####Weigering van vergunningen

### Artikel  18  

1.  Geen vergunning als bedoeld in [artikel 15 van de wet](../../../../../../../wet/kernenergiewet/BWBR0002402/README.md) wordt verleend indien: 

niet is voldaan aan de voorwaarden betreffende rechtvaardiging, optimalisatie en dosislimieten, geldend krachtens artikel 19 in samenhang met de [artikelen 4](../../../../../../../AMvB/besluit/stralingsbescherming/BWBR0012702/README.md), [5](../../../../../../../AMvB/besluit/stralingsbescherming/BWBR0012702/README.md), [6](../../../../../../../AMvB/besluit/stralingsbescherming/BWBR0012702/README.md) en [48 van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md);  

voor een lid van de bevolking dat zich buiten de locatie bevindt, als gevolg van de handeling waarvoor de vergunning is aangevraagd en ten gevolge van andere handelingen binnen en buiten deze locatie, een van de volgende doses wordt overschreden: 

een effectieve dosis van 1 mSv in een kalenderjaar, en met inachtneming daarvan:  

een equivalente dosis van 50 mSv in een kalenderjaar voor de huid gemiddeld over enig huidoppervlak van 1 cm <sup>2</sup>;    

de handeling waarvoor de vergunning is aangevraagd behoort tot een categorie, die in de krachtens artikel 19 in samenhang met [artikel 4, tweede lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) geldende regeling als gerechtvaardigd is bekendgemaakt, maar het specifieke karakter van deze handeling op grond van [artikel 4, eerste lid, van dat besluit](../../../../../../../AMvB/besluit/stralingsbescherming/BWBR0012702/README.md) niet gerechtvaardigd is.     
2.  Een vergunning als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md) wordt geweigerd, indien: 

de waarden van de gegevens in de risicoanalyse, bedoeld in artikel 6, eerste lid, onder h, niet voldoen aan de in onderstaande tabel opgenomen limietwaarden;  

| Gebeurtenisfrequentie F per jaar  | Maximaal toegestane effectieve dosis  |
|:---|:---|
| --- | personen vanaf 16 jaar  | personen tot 16 jaar  |
| F ≥ 10 <sup>–1</sup>  | 0,1 mSv  | 0,04 mSv  |
| 10 <sup>–1</sup> > F ≥ 10 <sup>–2</sup>  | 1 mSv  | 0,4 mSv  |
| 10 <sup>–2</sup> > F ≥ 10 <sup>–4</sup>  | 10 mSv  | 4 mSv  |
| F < 10 <sup>–4</sup>  | 100 mSv  | 40 mSv  |

dan wel uit die risico-analyse blijkt dat de effectieve schildklierdosis niet beperkt blijft tot 500 mSv.     
3.  Een vergunning voor het oprichten, in werking brengen of houden of wijzigen van een inrichting, waarin kernenergie kan worden vrijgemaakt, kan worden geweigerd, indien de waarden in de krachtens artikel 6, eerste lid, onder i, verrichte risicoanalyse een van de volgende waarden overschrijden: 

een kans van 10 <sup>–6</sup> per jaar dat een persoon, die zich permanent en onbeschermd buiten de desbetreffende inrichting zou bevinden, overlijdt als gevolg van een buiten-ontwerpongeval;  

een kans van 10 <sup>–5</sup> per jaar dat buiten de desbetreffende inrichting een groep van ten minste 10 personen direct dodelijk slachtoffer is van een buiten-ontwerpongeval, of voor n maal meer direct dodelijke slachtoffers een kans die n <sup>2</sup> maal kleiner is.     

### Hoofdstuk  IIIa  

####Algemene regels

### Artikel  19  

Het bij of krachtens de [artikelen 1, derde lid](../../../../../../../AMvB/besluit/stralingsbescherming/BWBR0012702/README.md), [3](../../../../../../../AMvB/besluit/stralingsbescherming/BWBR0012702/README.md), [4, eerste, tweede, derde, zesde en zevende lid](../../../../../../../AMvB/besluit/stralingsbescherming/BWBR0012702/README.md), [5](../../../../../../../AMvB/besluit/stralingsbescherming/BWBR0012702/README.md), [6 tot en met 17](../../../../../../../AMvB/besluit/stralingsbescherming/BWBR0012702/README.md), [20 tot en met 20f](../../../../../../../AMvB/besluit/stralingsbescherming/BWBR0012702/README.md), [36](../../../../../../../AMvB/besluit/stralingsbescherming/BWBR0012702/README.md), [38](../../../../../../../AMvB/besluit/stralingsbescherming/BWBR0012702/README.md), [48 tot en met 64](../../../../../../../AMvB/besluit/stralingsbescherming/BWBR0012702/README.md), [66](../../../../../../../AMvB/besluit/stralingsbescherming/BWBR0012702/README.md), [71 tot en met 74](../../../../../../../AMvB/besluit/stralingsbescherming/BWBR0012702/README.md), [76 tot en met 100](../../../../../../../AMvB/besluit/stralingsbescherming/BWBR0012702/README.md), [112 tot en met 122, eerste lid](../../../../../../../AMvB/besluit/stralingsbescherming/BWBR0012702/README.md), [123](../../../../../../../AMvB/besluit/stralingsbescherming/BWBR0012702/README.md) en [124 van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) bepaalde is, met uitzondering van hetgeen daarin is bepaald over toestellen en meldingen, van overeenkomstige toepassing, met dien verstande dat 

a. bij de overeenkomstige toepassing van [artikel 113](../../../../../../../AMvB/besluit/stralingsbescherming/BWBR0012702/README.md) in plaats van «Onze Minister van Volkshuisvesting, Ruimtelijke Ordening en Milieubeheer» wordt gelezen: «Onze Ministers van Volkshuisvesting, Ruimtelijke Ordening en Milieubeheer en van Economische Zaken» en onderdeel d buiten beschouwing wordt gelaten;  

b. bij de overeenkomstige toepassing van [artikel 124](../../../../../../../AMvB/besluit/stralingsbescherming/BWBR0012702/README.md) in plaats van «die van dit besluit afwijken» wordt gelezen: die van de van overeenkomstige toepassing verklaarde artikelen afwijken.    

### Artikel  20  

Onze Ministers van Volkshuisvesting, Ruimtelijke Ordening en Milieubeheer en van Sociale Zaken en Werkgelegenheid kunnen ten aanzien van inrichtingen als bedoeld in [artikel 15, onder b, van de wet](../../../../../../../AMvB/bijdragenbesluit/kernenergiewet/1981/BWBR0003418/README.md) regels stellen waaraan het ontwerp en de bedrijfsvoering in verband met de voorkoming van schade moeten voldoen.  

### Artikel  21  

1.  Het is verboden in een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), nucleaire drukapparatuur te gebruiken, die niet is goedgekeurd aan de hand van door Onze Minister daartoe in het belang van de veilige werking van zodanige apparatuur vastgestelde voorschriften.   
2.  Onze Minister kan bij ministeriële regeling bepalen dat het in het eerste lid gestelde verbod mede geldt voor gebruik in een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), van bij of krachtens die regeling aangewezen andere drukapparatuur die bij defecten de verspreiding van radioactiviteit kan veroorzaken.   
3.  Goedkeuring van nucleaire drukapparatuur, die voor het in werking treden van dit artikel is verleend aan de hand van een keuring overeenkomstig het [Stoombesluit](../../../../../../../AMvB/stoombesluit/BWBR0002123/README.md), wordt gelijkgesteld met goedkeuring, verleend na een keuring aan de hand van de krachtens het eerste lid vastgestelde voorschriften.   
4.  Met de keuring zijn belast de door Onze Minister aangewezen instellingen. Onze Minister stelt bij ministeriële regeling regels met betrekking tot het aanwijzen van instellingen, bedoeld in de eerste volzin. Hij kan regels stellen met betrekking tot de wijze waarop de keuringen worden verricht.   

### Artikel  22  

Onze Minister kan regels stellen ten aanzien van de beveiliging van het voorhanden hebben en het zich ontdoen van de in de bijlage bij dit besluit genoemde splijtstoffen en ertsen en ten aanzien van de beveiliging van inrichtingen als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md).  

### Artikel  23  

1.  Het [Besluit risico’s zware ongevallen 1999](../../../../../../../AMvB/besluit/risico's/zware/ongevallen/1999/BWBR0010475/README.md) is, met uitzondering van de [artikelen 26](../../../../../../../AMvB/besluit/risico's/zware/ongevallen/1999/BWBR0010475/README.md), [27](../../../../../../../AMvB/besluit/risico's/zware/ongevallen/1999/BWBR0010475/README.md) en [28](../../../../../../../AMvB/besluit/risico's/zware/ongevallen/1999/BWBR0010475/README.md), van overeenkomstige toepassing ten aanzien van inrichtingen als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md) waarin gevaarlijke stoffen krachtens vergunning aanwezig mogen zijn of ten gevolge van het onbeheersbaar worden van een industrieel chemisch proces kunnen worden gevormd.   
2.  Het eerste lid is niet van toepassing met betrekking tot gevaarlijke stoffen die tevens radioactief zijn.   

### Artikel  24  

Het veiligheidsrapport, bedoeld in [artikel 6, eerste lid, onder h](../../../../../../../AMvB/besluit/risico's/zware/ongevallen/1999/BWBR0010475/README.md), en het document, bedoeld in [artikel 5, tweede lid, van het Besluit risico’s zware ongevallen 1999](../../../../../../../AMvB/besluit/risico's/zware/ongevallen/1999/BWBR0010475/README.md), dan wel het veiligheidsrapport, bedoeld in [artikel 9 van dat besluit](../../../../../../../AMvB/besluit/risico's/zware/ongevallen/1999/BWBR0010475/README.md), kunnen tot één veiligheidsrapport worden gecombineerd.  

### Hoofdstuk  IV  

####Regelen betreffende aan een vergunning als bedoeld in artikel 15  van de wet te verbinden voorschriften

### §  1  

####Voorkoming van schade.

### Artikel  31  

1.  Aan een vergunning als bedoeld in [artikel 15 van de wet](../../../../../../../wet/kernenergiewet/BWBR0002402/README.md) worden zodanige voorschriften verbonden, dat: 

schade, zoveel als redelijkerwijs mogelijk is, wordt voorkomen;  

in gevallen, waarin blootstelling of besmetting onvermijdelijk is, schade, zoveel als redelijkerwijs mogelijk is, wordt beperkt;  

in gevallen, waarin blootstelling of besmetting onvermijdelijk is, het aantal aan ioniserende straling blootgestelde personen, met vermijding van een ontoelaatbaar te achten blootstelling of besmetting per persoon, zoveel als redelijkerwijs mogelijk is, wordt beperkt.     
2.  Tot de in het eerste lid bedoelde voorschriften behoren voorschriften om te verzekeren dat de gebruikte installatie en alles wat daartoe behoort in goede staat van onderhoud verkeert.   

### Artikel  33  

Ter voorkoming van schade of ter beperking van de kans op schade buiten de inrichting kunnen aan een vergunning als bedoeld in [artikel 15, onder *b*](../../../../../../../wet/kernenergiewet/BWBR0002402/README.md), van de wet ook andere voorschriften worden verbonden dan bedoeld in artikel 31, eerste lid.  

### §  2  

####Veiligheid van de staat

### Artikel  35  

1.  Aan een vergunning als bedoeld in [artikel 15 van de wet](../../../../../../../wet/kernenergiewet/BWBR0002402/README.md) worden voorschriften met het oog op de veiligheid van de staat verbonden, indien de vergunning uitsluitend of mede betrekking heeft op het doen van verrichtingen: 

a. met gebruikmaking van gegevens, hulpmiddelen of materialen dan wel van een inrichting of een uitrusting, ten aanzien waarvan naar het oordeel van Onze Minister het belang van de veiligheid van de staat het opleggen van een verplichting tot geheimhouding of een beperking ten aanzien van het gebruik vereist, of  

b. waarbij onderzoekingen worden verricht of werkmethoden worden toegepast, ten aanzien waarvan naar het oordeel van Onze Minister het belang van de veiligheid van de staat het opleggen van een verplichting tot geheimhouding vereist, of  

c. welke blijkens een verklaring van Onze Minister van vitaal belang zijn voor de militaire of civiele verdediging.     
2.  Voorschriften als in het eerste lid bedoeld kunnen de verplichting inhouden: 

a. ten aanzien van gegevens, hulpmiddelen, materialen, een inrichting of een uitrusting dan wel onderzoekingen of werkmethoden als in het eerste lid bedoeld de geheimhouding te verzekeren;  

b. gegevens, hulpmiddelen of materialen dan wel een inrichting of uitrusting als in het eerste lid bedoeld met inachtneming van in het voorschrift aangegeven beperkingen te gebruiken;  

c. terreinen, gebouwen en ruimten, waar verrichtingen als in het eerste lid bedoeld plaatsvinden dan wel gegevens, hulpmiddelen of materialen, met gebruikmaking waarvan zodanige verrichtingen plaatsvinden, worden bewaard, op een bij het voorschrift bepaalde wijze te beveiligen;  

d. het gebruik van gegevens, hulpmiddelen of materialen dan wel van een inrichting of uitrusting als in het eerste lid bedoeld, alsmede het aanwenden van uit zodanig gebruik voortvloeiende kennis op een bij het voorschrift bepaalde wijze te regelen;  

e. Onze Minister of in het voorschrift aangewezen Nederlandse controle-organen tijdig in kennis te stellen van een voorgenomen vervanging van de met de leiding van de onderneming of instelling, waaraan de vergunning is verleend, belaste persoon of personen;  

f. alle of bepaalde verrichtingen uitsluitend te laten plaatsvinden door personen, ten aanzien van wie Onze Minister heeft verklaard, dat naar zijn oordeel voldoende waarborgen aanwezig kunnen worden geacht, dat zij de verplichting met betrekking tot de geheimhouding naar behoren zullen vervullen;  

g. bij het voorschrift aangewezen organen, waaraan een taak is opgedragen terzake van de uitvoering van de wet, in het voorschrift omschreven inlichtingen te doen toekomen betreffende gegevens, hulpmiddelen of materialen, dan wel een inrichting of uitrusting als in het eerste lid bedoeld, alsmede een op het verstrekken van zodanige inlichtingen gerichte administratie te voeren, aan de hand waarvan de juistheid van de verstrekte inlichtingen op eenvoudige wijze kan worden aangetoond;  

h. Onze Minister of bij het voorschrift aangewezen Nederlandse controle-organen onverwijld in te lichten, indien ernstige inbreuken op de naleving van de met het oog op de veiligheid van de staat gegeven voorschriften dan wel spionage worden vermoed of ontdekt;  

i. een aan de onderneming of instelling verbonden functionaris aan te wijzen, speciaal belast met het treffen van maatregelen ter uitvoering van de met het oog op de veiligheid van de staat aan de vergunning verbonden voorschriften, alsmede met het toezicht op de naleving van die maatregelen.     

### §  3  

####Bewaring van splijtstoffen en ertsen

### Artikel  36  

1.  Aan een vergunning als bedoeld in [artikel 15 van de wet](../../../../../../../wet/kernenergiewet/BWBR0002402/README.md) worden voorschriften met het oog op de bewaring van splijtstoffen en ertsen verbonden, indien en voor zover zulks nodig is voor de bescherming van de in [artikel 15b, eerste lid, van de wet, onder a, b, d of f](../../../../../../../wet/kernenergiewet/BWBR0002402/README.md) bedoelde belangen.   
2.  Voorschriften als bedoeld in het eerste lid kunnen de verplichting inhouden: 

a. splijtstoffen of ertsen te bewaren op een zodanige bij het voorschrift aan te geven plaats en wijze, dat er geen schade kan optreden;  

b. splijtstoffen of ertsen zodanig te bewaren, dat zij zo veel mogelijk zijn beveiligd tegen brand of het op andere wijze verloren gaan;  

c. een of meer aan de onderneming of instelling verbonden functionarissen aan te wijzen, speciaal belast met het treffen van maatregelen ter uitvoering van de met het oog op de bewaring aan de vergunning verbonden voorschriften, alsmede met het toezicht op de naleving van die maatregelen.     

### §  4  

####Energievoorziening

### Artikel  37  

1.  Aan een vergunning als bedoeld in artikel 15, onder a, van de wet worden voorschriften met het oog op de energievoorziening verbonden, indien een geregelde voorziening met splijtstoffen of ertsen niet in voldoende mate is gewaarborgd.   
2.  Voorschriften als bedoeld in het eerste lid kunnen de verplichting inhouden splijtstoffen of ertsen uitsluitend van bij het voorschrift aan te wijzen leveranciers te betrekken dan wel aan daarbij aan te wijzen afnemers te leveren.   

### Artikel  38  

1.  Aan een vergunning als bedoeld in artikel 15, onder b, van de wet ten aanzien van een inrichting, bestemd voor de opwekking van thermische of elektrische energie voor de openbare energievoorziening, worden voorschriften met het oog op de energievoorziening verbonden, indien: 

a. een geregelde voorziening van voor die inrichting vereiste splijtstoffen niet in voldoende mate is gewaarborgd, dan wel  

b. het ononderbroken in bedrijf houden van de inrichting niet in voldoende mate is gewaarborgd.     
2.  Voorschriften als bedoeld in het eerste lid, onder *a*, kunnen de verplichting inhouden tot het aanhouden van een voorraad splijtstoffen van bij het voorschrift te bepalen aard en samenstelling, in een daarbij te bepalen omvang, gedurende daarbij te bepalen tijdvakken.   
3.  Voorschriften als bedoeld in het eerste lid, onder *b*, kunnen de verplichting inhouden om de inrichting op een landelijk koppelnet te doen aansluiten dan wel op een andere wijze te beschikken over een zodanig reservevermogen, dat de energievoorziening gedurende een bij het voorschrift te bepalen tijdvak is gewaarborgd.   

### §  5  

####Het zeker stellen van de betaling van de vergoeding, aan derden toekomend voor schade, hun toegebracht

### Artikel  39  

Aan een vergunning als bedoeld in [artikel 15, onder b of c, van de wet](../../../../../../../AMvB/bijdragenbesluit/kernenergiewet/1981/BWBR0003418/README.md), welke uitsluitend of mede betrekking heeft op een inrichting of uitrusting, waarop de [Wet aansprakelijkheid kernongevallen](../../../../../../../wet/wet/aansprakelijkheid/kernongevallen/BWBR0003234/README.md) dan wel de wet van 24 oktober 1973, houdende regelen inzake wettelijke aansprakelijkheid van exploitanten van nucleaire schepen (*Stb.* 536), van toepassing is, wordt met het oog op het zeker stellen van de betaling van de vergoeding, aan derden toekomend voor schade, hun toegebracht, het voorschrift verbonden tot het hebben en in stand houden van een zodanige verzekering of andere financiële zekerheid als waartoe de houder van de vergunning ingevolge die wettelijke regeling gehouden is.  

### §  6  

####Nakoming van internationale verplichtingen

### Artikel  40  

1.  Aan een vergunning als bedoeld in [artikel 15 van de wet](../../../../../../../wet/kernenergiewet/BWBR0002402/README.md) worden voorschriften met het oog op de nakoming van internationale verplichtingen verbonden, indien die vergunning uitsluitend of mede strekt tot het doen van verrichtingen met gebruikmaking van gegevens, hulpmiddelen of materialen dan wel van een inrichting of uitrusting ten aanzien waarvan internationale overeenkomsten of besluiten van volkenrechtelijke organisaties, welke voor Nederland verbindend zijn en geheel of gedeeltelijk betrekking hebben op het gebied van de kernenergie of van de ioniserende straling, de staat verplichtingen opleggen.   
2.  Voorschriften als in het eerste lid bedoeld kunnen de verplichting inhouden: 

a. ten aanzien van gegevens, hulpmiddelen of materialen dan wel een inrichting of uitrusting als in het eerste lid bedoeld de geheimhouding te verzekeren of deze met inachtneming van in het voorschrift aangegeven beperkingen te gebruiken;  

b. aan bij het voorschrift aangewezen organen, waaraan een taak is opgedragen ter zake van de uitvoering van de in het eerste lid bedoelde overeenkomsten of besluiten, in het voorschrift omschreven inlichtingen te doen toekomen betreffende gegevens, hulpmiddelen of materialen dan wel een inrichting of uitrusting als in het eerste lid bedoeld, alsmede een op het verstrekken van zodanige inlichtingen gerichte administratie te voeren, aan de hand waarvan de juistheid van de verstrekte inlichtingen op eenvoudige wijze kan worden aangetoond.     

### Hoofdstuk  V  

####Vrijstellingen van het in artikel 15  van de wet vervatte verbod

### §  1  

####Splijtstoffen en ertsen

### Artikel  41  

1.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor het voorhanden hebben van splijtstoffen of ertsen, indien binnen een locatie: 

a. de activiteit van de radionucliden in de betrokken splijtstof of erts lager is dan de in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) genoemde waarde; of  

b. de activiteitsconcentratie van die stof of dat erts lager is dan de in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) genoemde waarde.     
2.  Het eerste lid is niet van toepassing, indien: 

a. splijtstoffen of ertsen worden toegediend aan personen en, voorzover het de bescherming van mensen tegen ioniserende straling betreft, aan dieren voor: 

1° het stellen van medische of veterinaire diagnoses;  

2° therapie of (bio)medisch onderzoek;    

b. splijtstoffen of ertsen worden toegevoegd aan producten, bestemd voor gebruik op of in de directe omgeving van personen.     
3.  Het bij en krachtens [artikel 25, derde, vierde en zevende lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) bepaalde is van overeenkomstige toepassing.   
4.  Bij ministeriële regeling kan worden bepaald dat het eerste lid niet van toepassing is in daarbij aangewezen categorieën van gevallen, waarin sprake is van een te hoog risico van blootstelling van werknemers of leden van de bevolking.   
5.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor het voorhanden hebben van splijtstoffen of ertsen voor bij ministeriële regeling aangewezen handelingen die een beperkt risico van blootstelling van mensen tot gevolg hebben.   

### Artikel  41a  

1.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor handelingen met een ingekapselde bron waarbij de in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) genoemde waarden voor de activiteit en de activiteitsconcentratie worden overschreden, indien: 

a. deze van een door Onze Ministers goedgekeurd type is en  

b. deze onder normale bedrijfsomstandigheden op 0,1 meter van enige bereikbare buitenzijde daarvan geen hogere omgevingsdosisequivalent kan geven dan 1 μSv per uur.     
2.  Bij ministeriële regeling kunnen regels worden gesteld met betrekking tot keuringen als bedoeld in het eerste lid, onder a, en voor de opslag en de verwijdering van ingekapselde bronnen als bedoeld in het eerste lid.   

### Artikel  42  

1.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor het zich ontdoen van splijtstoffen of ertsen voor product- of materiaalhergebruik of van splijtstoffen of ertsen bevattende afvalstoffen, indien: 

a. de activiteit van de radionucliden in de betrokken splijtstoffen of ertsen in een kalenderjaar lager is dan de in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) genoemde waarde of  

b. de activiteitsconcentratie van die stof of dat erts lager is dan de in [bijlage 1, tabel 1, bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) genoemde waarde.     
2.  Het bij en krachtens [artikel 25, derde, vierde en zevende lid, van het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md) en [artikel 41, vierde lid, van dit besluit](../../../../../../../AMvB/besluit/stralingsbescherming/BWBR0012702/README.md) bepaalde is van overeenkomstige toepassing.   
3.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor het zich ontdoen van splijtstoffen of ertsen voor product- of materiaalhergebruik of van splijtstoffen of ertsen bevattende afvalstoffen, indien het betreft: 

a. ingekapselde bronnen die worden teruggenomen door degene die de bron heeft vervaardigd of geleverd;  

b. een feitelijke levering van splijtstoffen of ertsen door enkele overgave aan een derde met het oog op: 

1°. gebruik, product- of materiaalhergebruik van splijtstoffen of ertsen,  

2°. inzameling van splijtstoffen of ertsen bevattende afvalstoffen;    

c. een afgifte aan een krachtens [artikel 22, vierde lid, van de wet](../../../../../../../wet/kernenergiewet/BWBR0002402/README.md) aangewezen instelling voor ontvangst van in bezit genomen splijtstoffen of ertsen;  

d. het zich ontdoen van splijtstoffen of ertsen bevattende afvalstoffen door afgifte aan een door Onze Ministers erkende ophaaldienst van splijtstoffen of ertsen bevattende afvalstoffen;  

e. een afgifte aan een door Onze Ministers aangewezen instelling voor de ontvangst van splijtstoffen of ertsen bevattende afvalstoffen.     
4.  Het derde lid geldt alleen indien de ondernemer zich ervan heeft vergewist dat de ontvanger in het bezit is van een vergunning voor de desbetreffende handeling of anderszins gerechtigd is de stoffen te ontvangen.   

### Artikel  43  

1.  Het in [artikel 15, onder a, van de wet](../../../../../../../wet/kernenergiewet/BWBR0002402/README.md) vervatte verbod geldt niet voor het zich ontdoen van splijtstoffen of ertsen door middel van lozing in de lucht, in het openbare riool of in het oppervlaktewater, indien: 

a. bij lozing in de lucht, de activiteit van de in totaal in een kalenderjaar geloosde hoeveelheid splijtstoffen of ertsen bij het verlaten van de locatie via een lozingspunt lager is dan 1 radiotoxiciteitsequivalent voor inhalatie, als bedoeld in [bijlage 2 bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md);  

b. bij lozing in het openbare riool, de activiteit van de in totaal in een kalenderjaar geloosde hoeveelheid splijtstoffen of ertsen bij het verlaten van de locatie via een lozingspunt lager is dan 10 radiotoxiciteitsequivalenten voor ingestie, als bedoeld in [bijlage 2 bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md);  

c. bij lozing in het oppervlaktewater, de activiteit van de in totaal in een kalenderjaar geloosde hoeveelheid splijtstoffen of ertsen bij het verlaten van de locatie via een lozingspunt lager is dan 0,1 radiotoxiciteitsequivalent voor ingestie, als bedoeld in [bijlage 2 bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md).     
2.  De geloosde hoeveelheden, uitgedrukt in radiotoxiciteitsequivalenten, worden gecorrigeerd voor fysisch verval door middel van de correctiefactoren zoals aangegeven in [bijlage 2 bij het Besluit stralingsbescherming](../../../../../../../AMvB/besluit/stralingsbescherming/BWBR0012702/README.md).   

### §  2  

####Inrichtingen

### Artikel  44  

Het in artikel 15, onder b, van de wet vervatte verbod geldt niet voor het oprichten, in werking brengen, in werking houden of wijzigen van een inrichting, waarin splijtstoffen kunnen worden vervaardigd, bewerkt of verwerkt, dan wel splijtstoffen worden opgeslagen, in het geval, dat die inrichting niet is bestemd en niet wordt gebruikt voor een met de splijtstoffenkringloop verband houdend vervaardigingsproces of voor het voorhanden hebben van andere dan onbestraalde splijtstoffen en: 

a. de voorhanden splijtstoffen geen plutonium of verrijkt uranium bevatten, dan wel  

b. de grootste hoeveelheid splijtstoffen, die te eniger tijd in de inrichting voorhanden wordt gehouden, niet meer bevat dan 375 gram plutonium-239, plutonium-241 of uranium-233, dan wel niet meer dan 600 gram uranium-235, met dien verstande, dat bij aanwezigheid van meer dan een van deze nucliden de som van de breuken, verkregen door het aantal grammen van ieder dier nucliden te delen door de voor dat nuclide hiervoor vastgestelde maximale hoeveelheid, niet groter mag zijn dan 1.    

### Hoofdstuk  Va  

####Aanvragen om goedkeuring van financiële zekerheid als bedoeld in [artikel 15f van de wet](../../../../../../../wet/kernenergiewet/BWBR0002402/README.md)

### Artikel  44a  

1.  Een aanvraag om goedkeuring voor de wijze waarop financiële zekerheid wordt gesteld als bedoeld in [artikel 15f, eerste lid, van de wet](../../../../../../../wet/kernenergiewet/BWBR0002402/README.md) wordt ingediend bij Onze Minister met gelijktijdige toezending van een afschrift aan Onze Minister van Financiën.   
2.  Een aanvraag om goedkeuring als bedoeld in het eerste lid bevat in elk geval de volgende gegevens: 

a. een overzicht van de verschillende kostenposten voor de buitengebruikstelling en de ontmanteling van de betrokken inrichting, bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), waarbij wordt uitgegaan van het laatst door Onze Minister goedgekeurde ontmantelingsplan en de voorschriften die op grond van artikel 27, vierde lid, aan de goedkeuring van het ontmantelingsplan zijn verbonden;  

b. een berekening van de kosten behorende bij de onder a bedoelde kostenposten, bepaald aan de hand van een algemeen aanvaarde methode en op basis van het prijspeil op het moment van de indiening van de aanvraag;  

c. een omrekening van de overeenkomstig onderdeel b bepaalde kosten naar de kosten op het moment van de buitengebruikstelling en de ontmanteling, bepaald aan de hand van een algemeen aanvaarde indexeringsmethode;  

d. een overzicht waaruit blijkt dat het bedrag van de berekening van de kosten op het moment van de buitengebruikstelling en de ontmanteling is gedekt door financiële zekerheid.     
3.  Onze Minister kan nadere regels stellen met betrekking tot de aanvraag om goedkeuring.   

### Artikel  44b  

1.  De houder van een vergunning voor het in werking brengen of het in werking houden van een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), waarin kernenergie kan worden vrijgemaakt, actualiseert de wijze waarop financiële zekerheid is gesteld nadat het ontmantelingsplan of een wijziging daarvan door Onze Minister is goedgekeurd of wanneer Onze Minister of Onze Minister van Financiën dit nodig acht.   
2.  De vergunninghouder, bedoeld in het eerste lid, dient binnen zes maanden na goedkeuring van het ontmantelingsplan onderscheidenlijk binnen zes maanden nadat Onze Minister of Onze Minister van Financiën kenbaar heeft gemaakt actualisatie van de wijze waarop financiële zekerheid is gesteld, nodig te achten, een aanvraag om goedkeuring van de geactualiseerde financiële zekerheid in.   

### Artikel  44c  

1.  Gelijktijdig met de aanvraag om een vergunning voor het buiten gebruik stellen en het ontmantelen van een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), waarin kernenergie kan worden vrijgemaakt, wordt een aanvraag ingediend om goedkeuring voor de wijze waarop financiële zekerheid wordt gesteld.   
2.  Indien het eerste lid van toepassing is, wordt in afwijking van artikel 44a, tweede lid, onder a, bij het overzicht van de verschillende kostenposten voor de buitengebruikstelling en de ontmanteling uitgegaan van het ontmantelingsplan zoals dat is ingediend bij de aanvraag om een vergunning voor het buiten gebruik stellen en het ontmantelen van de inrichting.   

### Artikel  44d  

1.  De houder van een vergunning voor het buiten gebruik stellen en het ontmantelen van een inrichting als bedoeld in [artikel 15, onder b, van de wet](../../../../../../../wet/kernenergiewet/BWBR0002402/README.md), waarin kernenergie kan of kon worden vrijgemaakt, actualiseert de wijze waarop financiële zekerheid is gesteld na wijziging van die vergunning, voor zover die wijziging betrekking heeft op het ontmantelingsplan.   
2.  De vergunninghouder, bedoeld in het eerste lid, dient binnen zes maanden na wijziging van de vergunning een aanvraag om goedkeuring van de geactualiseerde financiële zekerheid in.   

### Hoofdstuk  VI  

####Slotbepalingen

### Artikel  45  

1.  Dit besluit kan worden aangehaald als: Besluit kerninstallaties, splijtstoffen en ertsen.   
2.  Het treedt in werking op een door Ons te bepalen tijdstip.   

Onze Ministers van Economische Zaken en van Sociale Zaken en Volksgezondheid zijn belast met de uitvoering van dit besluit, dat met de daarbij behorende nota van toelichting in het *Staatsblad* zal worden geplaatst en waarvan afschrift zal worden gezonden aan de Raad van State.   

Soestdijk 
4 september 1969  
JULIANA.  

De Minister van Economische Zaken, 
L. DE BLOCK.   

De Staatssecretaris van Sociale Zaken en Volksgezondheid, 
R. J. H. KRUISINGA.   

de negende oktober 1969. 

De Minister van Justitie, 
C. H. F. POLAK.    

### Bijlage  

####behorende bij artikel 22  van het Besluit kerninstallaties, splijtstoffen en ertsen

Splijtstoffen en ertsen als bedoeld in artikel 22 zijn: 

1. Onbestraald plutonium in hoeveelheden van meer dan 15 gram, tenzij het isotoopgehalte aan plutonium-238 meer bedraagt dan 80%  

2. Onbestraald uranium, verrijkt tot 20% uranium-235 of meer, in hoeveelheden van meer dan 15 gram  

3. Onbestraald uranium, verrijkt tot 10% uranium-235 of meer, maar tot minder dan 20% uranium-235, in hoeveelheden van meer dan 1 kilogram  

4. Onbestraald uranium, verrijkt tot boven het natuurlijk gehalte, maar tot minder dan 10% uranium-235, in hoeveelheden van 10 kilogram of meer  

5. Onbestraald uranium-233 in hoeveelheden van meer dan 15 gram  

6. Bestraalde splijtstoffen   

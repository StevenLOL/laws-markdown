<meta http-equiv='Content-Type' content='text/html; charset=utf-8' />

##Besluit van 27 januari 1994, houdende aanwijzing van dieren en produkten van dierlijke oorsprong in verband met het buiten Nederland brengen ter uitvoering van de artikelen 78 en 111 van de Gezondheids- en welzijnswet voor dieren

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Landbouw, Natuurbeheer en Visserij van 18 oktober 1993, No. J. 9315932, Directie Juridische en Bedrijfsorganisatorische Zaken;

Gelet op Richtlijn nr. 80/215/EEG van de Raad van de Europese Gemeenschappen van 22 januari 1980 inzake veterinairrechtelijke vraagstukken op het gebied van het intracommunautaire handelsverkeer in vleesprodukten (*PbEG* L 47), op Richtlijn nr. 88/407/EEG van de Raad van de Europese Gemeenschappen van 14 juni 1988 tot vaststelling van de veterinairrechtelijke voorschriften van toepassing op het intracommunautaire handelsverkeer in diepgevroren sperma van runderen en de invoer daarvan (*PbEG* L 194), op Richtlijn nr. 88/657/EEG van de Raad van de Europese Gemeenschappen van 14 december 1988 tot vaststelling van de eisen voor de produktie van en het handelsverkeer in gehakt, vlees in stukken van minder dan 100 gram en vleesbereidingen en tot wijziging van de Richtlijnen 64/433/EEG, 71/118/EEG en 72/462/EEG (*PbEG* L 382), op Richtlijn nr. 90/429/EEG van de Raad van de Europese Gemeenschappen van 26 juni 1990 tot vaststelling van de veterinairrechtelijke voorschriften van toepassing op het intracommunautaire handelsverkeer in sperma van varkens en de invoer daarvan (*PbEG* L 224), op Richtlijn nr. 90/539/EEG van de Raad van de Europese Gemeenschappen van 15 oktober 1990 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren (*PbEG* L 303), op Richtlijn nr. 90/667/EEG van de Raad van de Europese Gemeenschappen van 27 november 1990 tot vaststelling van gezondheidsvoorschriften voor de verwijdering van dierlijke afvallen, voor het in de handel brengen van dierlijke afvallen en ter voorkoming van de aanwezigheid van ziekteverwekkers in diervoeders van dierlijke oorsprong (vissen daaronder begrepen) en tot wijziging van Richtlijn 90/425/EEG (*PbEG* L 363), op Richtlijn nr. 91/67/EEG van de Raad van de Europese Gemeenschappen van 28 januari 1991 inzake veterinairrechtelijke voorschriften voor het in de handel brengen van aquicultuurdieren en aquicultuurprodukten ( *PbEG* L 46), op Richtlijn nr. 91/494/EEG van de Raad van de Europese Gemeenschappen van 26 juni 1991 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van vers vlees van pluimvee (*PbEG* L 268), op Richtlijn nr. 91/495/EEG van de Raad van de Europese Gemeenschappen van 27 november 1991 inzake gezondheidsvoorschriften en veterinairrechtelijke voorschriften voor de produktie en het in de handel brengen van konijnevlees en vlees van gekweekt wild ( *PbEG* L 268), op Richtlijn nr. 92/45/EEG van de Raad van de Europese Gemeenschappen van 16 juni 1992 betreffende de gezondheidsvoorschriften en veterinairrechtelijke voorschriften voor het doden van vrij wild en het in de handel brengen van vlees van vrij wild (*PbEG* L 268), op Richtlijn nr. 92/65/EEG van de Raad van de Europese Gemeenschappen van 13 juli 1992 tot vaststelling van de veterinairrechtelijke voorschriften voor het handelsverkeer en de invoer in de Gemeenschap van dieren, sperma, eicellen en embryo's waarvoor ten aanzien van de veterinairrechtelijke voorschriften geen specifieke communautaire regelgeving als bedoeld in bijlage A, onder I, van Richtlijn 90/425/EEG geldt (*PbEG* L 268) en op Richtlijn nr. 92/118/EEG van de Raad van de Europese Gemeenschappen van 17 december 1992 tot vaststelling van de veterinairrechtelijke en de gezondheidsvoorschriften voor het handelsverkeer en de invoer in de Gemeenschap van produkten waarvoor ten aanzien van deze voorschriften geen specifieke communautaire regelgeving geldt als bedoeld in bijlage A, hoofdstuk I, van Richtlijn 89/662/EEG, en wat ziekteverwekkers betreft, van Richtlijn 90/425/EEG (*PbEG* L 62);

Gelet op de [artikelen 78](../../../../../../../../../../wet/gezondheids-/en/welzijnswet/voor/dieren/BWBR0005662/README.md) en [111 van de Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md);

Gezien het advies van de Raad voor dierenaangelegenheden, het Landbouwschap, het Produktschap voor Pluimvee en Eieren, het Produktschap voor Vis en Visprodukten en het Bedrijfschap voor de Pluimveehandel en -industrie;

De Raad van State gehoord (advies van 30 november 1993, No. W11.93.0693);

Gezien het nader rapport van de Staatssecretaris van Landbouw, Natuurbeheer en Visserij van 17 januari 1994, No. J. 9319649, Directie Juridische en Bedrijfsorganisatorische Zaken;
Hebben goedgevonden en verstaan:    

### Artikel  1  

In dit besluit wordt verstaan onder:  

a.  richtlijn nr. 2009/158/EG: richtlijn nr. 2009/158/EG van de Raad van de Europese Unie van 30 november 2009 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren (PbEU L 343);  

b. richtlijn nr. 2006/88/EG: richtlijn nr. 2006/88/EG van de Raad van de Europese Gemeenschappen van 24 oktober 2006 betreffende veterinairrechtelijke voorschriften voor aquacultuurdieren en de producten daarvan en betreffende de preventie en bestrijding van bepaalde ziekten bij waterdieren (PbEG L 328);  

c. richtlijn 92/65/EEG: Richtlijn nr. 92/65/EEG van de Raad van de Europese Gemeenschappen van 13 juli 1992 tot vaststelling van de veterinairrechtelijke voorschriften voor het handelsverkeer en de invoer in de Gemeenschap van dieren, sperma, eicellen en embryo's waarvoor ten aanzien van de veterinairrechtelijke voorschriften geen specifieke communautaire regelgeving als bedoeld in bijlage A, onder I, van Richtlijn 90/425/EEG geldt (*PbEG* L 268);  

d. wet: [Gezondheids- en welzijnswet voor dieren](../../../../../../../../../../wet/gezondheids-/en/welzijnswet/voor/dieren/BWBR0005662/README.md).   

### Artikel  2  

Onze Minister kan het anders dan in doorvoer buiten Nederland brengen van:

a.dieren van soorten en categorieën behorende tot:

1°.de onderstam gewervelde of ongewervelde dieren, bedoeld in artikel 2, eerste lid, onderdeel b, van richtlijn nr. 92/65/EEG, niet zijnde vee, genoemd in [artikel 1, eerste lid, van de wet](../../../../../../../../../../wet/gezondheids-/en/welzijnswet/voor/dieren/BWBR0005662/README.md);

2°.de klasse vogels, genoemd in artikel 2, eerste lid, van richtlijn nr. 2009/158/EG, niet zijnde pluimvee, genoemd in [artikel 1, eerste lid, van de wet](../../../../../../../../../../wet/gezondheids-/en/welzijnswet/voor/dieren/BWBR0005662/README.md);

b.aquacultuurdieren, bedoeld in artikel 3, eerste lid, onderdeel b, van richtlijn nr. 2006/88/EG, met uitzondering van de dieren genoemd in artikel 2, eerste lid, van deze richtlijn, of

c.producten van dierlijke oorsprong alsmede producten van niet gehouden dieren, genoemd of bedoeld in de artikelen van de verordeningen en richtlijnen, opgenomen in de bijlage bij dit besluit,verbieden, tenzij de zending overeenkomstig daartoe door Onze Minister gestelde regels voorzien is van een of meer merken en vergezeld gaat van een of meer bewijsstukken aangebracht onderscheidenlijk afgegeven op grond van een van Rijkswege ingesteld onderzoek, ten bewijze dat voldaan is aan door Onze Minister met het oog op de uitvoer gestelde eisen. 

### Artikel  3  

1. Een wijziging van een of meer onderdelen van de richtlijnen, genoemd in artikel 2, onderdelen a tot en met c, treedt voor de toepassing van dat artikelonderdeel, waarin wordt verwezen naar de richtlijn die is of de richtlijnen die zijn gewijzigd, in werking met ingang van de dag waarop aan de betrokken wijzigingsrichtlijn uiterlijk uitvoering moet zijn gegeven.  
2.   Onze Minister doet mededeling in de *Staatscourant* van een wijziging als bedoeld in het eerste lid.  

### Artikel  4  

Dit besluit wordt aangehaald als: Besluit uitvoer dieren en produkten van dierlijke oorsprong. 

### Artikel  5  

Dit besluit treedt in werking op een bij koninklijk besluit te bepalen tijdstip. 

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
27 januari 1994  
Beatrix  

De Staatssecretaris van Landbouw, Natuurbeheer en Visserij, 
J. D. Gabor   

de vijftiende maart 1994 

De Minister van Justitie, 
E. M. H. Hirsch Ballin    

### Bijlage  

####bij artikel 2, onderdeel c 

– Artikel 2, onderdeel *a*, van Richtlijn nr. 88/407/EEG van de Raad van de Europese Gemeenschappen van 14 juni 1988 tot vaststelling van de veterinairrechtelijke voorschriften van toepassing op het intracommunautaire handelsverkeer in diepgevroren sperma van runderen en de invoer daarvan (*PbEG* L 194)  

– Artikel 2, tweede alinea, van Richtlijn nr. 90/429/EEG van de Raad van de Europese Gemeenschappen van 26 juni 1990 tot vaststelling van de veterinairrechtelijke voorschriften van toepassing op het intracommunautaire handelsverkeer in sperma van varkens en de invoer daarvan (*PbEG* L 224)  

– Artikel 2, tweede lid, van richtlijn nr. 2009/158/EG van de Raad van de Europese Unie van 30 november 2009 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren (*PbEU L 343*)  

– de artikelen van richtlijn nr. 2006/88/EG van de Raad van de Europese Gemeenschappen van 24 oktober 2006, betreffende veterinairrechtelijke voorschriften voor aquacultuurdieren en de producten daarvan en betreffende de preventie en bestrijding van bepaalde ziekten bij waterdieren (PbEG L 328)  

– Artikel 1, eerste alinea, van Richtlijn nr. 92/65/EEG van de Raad van de Europese Gemeenschappen van 13 juli 1992 tot vaststelling van de veterinairrechtelijke voorschriften voor het handelsverkeer en de invoer in de Gemeenschap van dieren, sperma, eicellen en embryo's waarvoor ten aanzien van de veterinairrechtelijke voorschriften geen specifieke communautaire regelgeving als bedoeld in bijlage A, onder I, van Richtlijn 90/425/EEG geldt (*PbEG* L 268)  

– Artikel 1, eerste alinea, van Richtlijn nr. 92/118/EEG van de Raad van de Europese Gemeenschappen van 17 december 1992 tot vaststelling van de veterinairrechtelijke en de gezondheidsvoorschriften voor het handelsverkeer en de invoer in de Gemeenschap van produkten waarvoor ten aanzien van deze voorschriften geen specifieke communautaire regelgeving geldt als bedoeld in bijlage A, hoofdstuk I, van Richtlijn 89/662/EEG, en, wat ziekteverwekkers betreft, van Richtlijn 90/425/EEG (*PbEG* L 62)  

–artikel 3, onderdeel 1, van verordening (EG) 1069/2009 van het Europees Parlement en de Raad van de Europese Unie van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (PbEU L 300)

–artikel 2, onderdeel 4, van richtlijn nr. 2002/99/EG van de Raad van de Europese Unie van 16 december 2002, houdende vaststelling van veterinairrechtelijke voorschriften voor de productie, de verwerking, de distributie en het binnenbrengen van voor menselijke consumptie bestemde producten van dierlijke oorsprong (PbEU L 18). 

<meta http-equiv='Content-Type' content='text/html; charset=utf-8' />

##Besluit van 19 juni 1996, houdende vaststelling van de regeling inzake de aanvullende voorzieningen bij werkloosheid van rijksambtenaren (Besluit bovenwettelijke uitkeringen bij werkloosheid voor de sector Rijk) 

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken van 31 juli 1995, nr. AD95/U734, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden en Sociaal Beleid;

Gelet op [artikel 125, eerste lid, van de Ambtenarenwet](../../../../../../../../../../../wet/ambtenarenwet/BWBR0001947/README.md); 

De Raad van State gehoord (advies van 14 november 1995, nr. W0.95.0423.); 

Gezien het nader rapport van Onze Minister van Binnenlandse Zaken van 12 juni 1996, nr. AD95/1165, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden en Sociaal Beleid;
Hebben goedgevonden en verstaan:     
### Hoofdstuk  1  

####Algemene bepalingen 

### Artikel  1  

####Begripsomschrijvingen

1.  In dit besluit wordt verstaan onder: 

a. Onze Minister: Onze Minister van Binnenlandse Zaken en Koninkrijksrelaties;  

b. betrokkene: 

1e. de ambtenaar in vaste dienst, die op basis van het [Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md), het [Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md) of het [Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md) in burgerlijke rijksdienst werkzaam is of is geweest en die ten gevolge van een ontslag, met uitzondering van een ontslag op grond van de artikelen [81, eerste lid, onder l](../../../../../../../../../../../AMvB/algemeen/rijksambtenarenreglement/BWBR0001950/README.md), [94a, eerste lid](../../../../../../../../../../../AMvB/algemeen/rijksambtenarenreglement/BWBR0001950/README.md), en [97, tweede en derde lid](../../../../../../../../../../../AMvB/algemeen/rijksambtenarenreglement/BWBR0001950/README.md), [130c](../../../../../../../../../../../AMvB/algemeen/rijksambtenarenreglement/BWBR0001950/README.md) en [130d, eerste lid, van het Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md), de [artikelen 116, eerste lid, onderdeel l](../../../../../../../../../../../AMvB/ambtenarenreglement/staten-generaal/BWBR0003229/README.md), en [124a, eerste lid, van het Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md), of [artikel 87, eerste lid, onder l, van het Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md), werkloos is geworden in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md);  

2e. de ambtenaar in vaste dienst die is aangesteld op basis van het [Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md), het [Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md) of het [Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md) en die tengevolge van ongeschiktheid tot het verrichten van zijn arbeid wegens ziekte werkloos is geworden in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md);     

c. aanvullende uitkering: de aanvullende uitkering bedoeld in Hoofdstuk 2 van dit besluit;  

d. aansluitende uitkering: de aansluitende uitkering bedoeld in Hoofdstuk 3 van dit besluit;  

e. bovenwettelijke uitkering: aanvullende en aansluitende uitkering;  

f. dagloon: het dagloon in de zin van [artikel 45 van de Werkloosheidswet](../../../../../../../../../../../wet/werkloosheidswet/BWBR0004045/README.md), evenwel zonder toepassing van het bedrag, bedoeld in [artikel 17, eerste lid, van de Wet financiering sociale verzekeringen](../../../../../../../../../../../wet/wet/financiering/sociale/verzekeringen/BWBR0017745/README.md) met betrekking tot een loontijdvak van een dag; 

g. diensttijd: voorzover gelegen voor 1 januari 1996: de tijd zoals die voor betrokkene per 31 december 1995 meetelt voor de pensioenberekening, bedoeld in de Algemene burgerlijke pensioenwet; voorzover gelegen op of na 1 januari 1996: de tijd gedurende welke de betrokkene overheidswerknemer is in de zin van de [Wet privatisering ABP](../../../../../../../../../../../wet/wet/privatisering/abp/BWBR0007791/README.md); in beide gevallen met uitzondering van de tijd: 

a. die voorafgaat aan een ontslag uit een betrekking waaraan een functioneel leeftijdsontslag is verbonden, mits uit hoofde van dat ontslag een uitkering is toegekend;  

b. die in aanmerking is genomen bij de berekening van de duur van een wachtgeld of van een uitkering terzake van onvrijwillige werkloosheid ten laste van de overheid;  

c. die voorafgaat aan een onderbreking in de diensttijd door ontslag van langer dan een jaar;  

d. bedoeld in artikel 5.4 van het pensioenreglement;  

e. in een aangehouden betrekking.   Bij de bepaling van diensttijd wordt in voorkomend geval de diensttijd, bedoeld in artikel D1, tweede lid, van de Algemene burgerlijke pensioenwet  zoals deze luidde op 31 december 1995 mede in aanmerking genomen. Het verzoek als bedoeld in artikel D2 van genoemde wet wordt daarbij geacht te zijn gedaan. Indien en voor zover diensttijd bij de berekening van de bovenwettelijke uitkering in aanmerking is genomen, met een overheidspensioen, anders dan ten laste van de Stichting Pensioenfonds ABP, wordt vergolden, worden de duur en het bedrag van de bovenwettelijke uitkering met ingang van de dag waarop dit pensioen is ingegaan herberekend, waarbij die diensttijd buiten beschouwing wordt gelaten;  

h. minimumloon: het minimumloon bedoeld in de [Wet minimumloon en minimumvakantiebijslag](../../../../../../../../../../../wet/wet/minimumloon/en/minimumvakantiebijslag/BWBR0002638/README.md);   

i. pensioenreglement: pensioenreglement Stichting Pensioenfonds ABP;  

j. pensioen: een pensioen in de zin van het pensioenreglement;  

k. privatiseringsoperatie: een operatie die ten doel heeft werkzaamheden van de overheid uit te besteden of over te dragen aan een bestaande of voor dat doel opgerichte privaatrechtelijke organisatie;  

l. privaatrechtelijke organisatie: de privaatrechtelijke organisatie die de werkzaamheden uitvoert die in het kader van een privatiseringsoperatie door de overheid zijn uitbesteed of overgedragen;  

m. privatiseringsontslag: het ontslag uit een overheidsbetrekking in het kader van een privatiseringsoperatie;  

n. ontslag als werknemer: het ontslag uit de betrekking bij de privaatrechtelijke organisatie;  

o. suppletie: een suppletie krachtens de [Suppletieregeling gedeeltelijk arbeidsongeschikten sector Rijk](../../../../../../../../../../../AMvB/suppletieregeling/gedeeltelijk/arbeidsongeschikten/sector/rijk/BWBR0007758/README.md);   

p. werkloosheidsuitkering: een uitkering in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md).      
2.  Indien op het salaris van de betrokkene op de dag voorafgaande aan het ontslag een inhouding werd toegepast op grond van [artikel 21a, vijfde lid](../../../../../../../../../../../AMvB/algemeen/rijksambtenarenreglement/BWBR0001950/README.md), dan wel [artikel 57b, eerste lid, van het Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md), wordt voor het dagloon bedoeld in het eerste lid, onderdeel f, uitgegaan van het dagloon zoals dat zou zijn vastgesteld indien geen sprake was geweest van bedoelde inhouding.  

### Artikel  2  

1.  De uitkeringsduur van de bovenwettelijke uitkering bedraagt drie maal de uitkeringsduur zoals vastgesteld op grond van [hoofdstuk 2, paragraaf 4, van de Werkloosheidswet](../../../../../../../../../../../wet/werkloosheidswet/BWBR0004045/README.md).   
2.  De duur van de uitkering van betrokkene die ten tijde van het ontslag 57 jaar of ouder is en een diensttijd, voor zover geldig voor pensioen, van ten minste tien jaar heeft volbracht, wordt na afloop van de termijn, voor welke die uitkering op basis van het eerste lid is toegekend, verlengd tot de eerste dag van de kalendermaand waarin hij de leeftijd van 65 jaar bereikt.  

###Hoofdstuk 2 

####De aanvullende uitkering bij werkloosheid 

### Artikel  3  

####Recht op aanvullende uitkering

1.  De betrokkene heeft gedurende de periode dat recht bestaat op een uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md), recht op een aanvullende uitkering, met dien verstande dat het recht op een aanvullende uitkering niet eerder ingaat dan de dag waarop het ontslag in werking treedt.   
2.  Op de aanvullende uitkering, bedoeld in het eerste lid, zijn [hoofdstuk II, paragrafen 1 tot en met 3](../../../../../../../../../../../wet/werkloosheidswet/BWBR0004045/README.md), alsmede de [artikelen 47, tweede en derde lid](../../../../../../../../../../../wet/werkloosheidswet/BWBR0004045/README.md), [75](../../../../../../../../../../../wet/werkloosheidswet/BWBR0004045/README.md), [76](../../../../../../../../../../../wet/werkloosheidswet/BWBR0004045/README.md), [76a](../../../../../../../../../../../wet/werkloosheidswet/BWBR0004045/README.md), [77a](../../../../../../../../../../../wet/werkloosheidswet/BWBR0004045/README.md) en [78 van de Werkloosheidswet](../../../../../../../../../../../wet/werkloosheidswet/BWBR0004045/README.md) van overeenkomstige toepassing.    
3.  In afwijking van het tweede lid is [artikel 41 van de Werkloosheidswet](../../../../../../../../../../../wet/werkloosheidswet/BWBR0004045/README.md) niet van overeenkomstige toepassing op de aanvullende uitkering, bedoeld in het eerste lid en zijn de [artikelen 34](../../../../../../../../../../../wet/werkloosheidswet/BWBR0004045/README.md), [35a](../../../../../../../../../../../wet/werkloosheidswet/BWBR0004045/README.md) en [35aa van de Werkloosheidswet](../../../../../../../../../../../wet/werkloosheidswet/BWBR0004045/README.md) slechts van overeenkomstige toepassing op de aanvullende uitkering indien de hoogte van de in mindering te brengen inkomsten de uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) overstijgen.  

### Artikel  4  

####Hoogte van de aanvullende uitkering

1. De uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) wordt aangevuld tot 70% van het voor betrokkene geldende dagloon.  
2.  Voor de toepassing van dit artikel wordt de uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) steeds geacht door betrokkene onverminderd te zijn genoten.  

### Artikel  5  

####Aanvullende uitkering bij ziekte

1. Indien de betrokkene gedurende de periode dat hij krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) recht heeft op een uitkering, wegens ziekte verhinderd wordt arbeid te verrichten en deswege een uitkering geniet krachtens de [Ziektewet](../../../../../../../../../../../wet/ziektewet/BWBR0001888/README.md), wordt die uitkering krachtens de [Ziektewet](../../../../../../../../../../../wet/ziektewet/BWBR0001888/README.md) aangevuld tot 70% van het voor betrokkene geldende dagloon.  
2.  Voor de toepassing van dit artikel wordt de uitkering krachtens de [Ziektewet](../../../../../../../../../../../wet/ziektewet/BWBR0001888/README.md) steeds geacht onverminderd door betrokkene te zijn genoten.  

###Artikel 5a 

1. De uitkering krachtens de [Wet arbeid en zorg](../../../../../../../../../../../wet/wet/arbeid/en/zorg/BWBR0013008/README.md) die betrokkene heeft, wordt

a.in verband met haar zwangerschap en bevalling gedurende ten minste 16 weken aangevuld tot 100% van het voor haar geldende dagloon, en wel voor de periode

1°.die aanvangt zes weken voor de dag na de vermoedelijke datum van bevalling, zoals aangegeven in een schriftelijke verklaring van een arts of verloskundige, tot en met de dag van de bevalling. Indien de betrokkene dat wenst, vangt het recht op uitkering in verband met zwangerschap aan op een later tijdstip, doch uiterlijk vier weken voor de dag na de vermoedelijk datum van bevalling; en

2°. Het bevallingsverlof gaat in op de dag na de bevalling en bedraagt tien aaneengesloten weken vermeerderd met het aantal dagen dat het zwangerschapsverlof tot en met de vermoedelijke datum van bevalling, dan wel, indien eerder gelegen, tot en met de werkelijke datum van bevalling, minder dan zes weken heeft bedragen; 

b.in verband met adoptie gedurende ten hoogste vier aaneengesloten weken vanaf twee weken vóór de eerste dag dat de feitelijke opneming ter adoptie een aanvang heeft genomen of zal nemen, aangevuld tot 100% van het voor betrokkene geldende dagloon; of

c.in verband met het opnemen van een pleegkind gedurende ten hoogste vier aaneengesloten weken vanaf twee weken vóór de eerste dag dat de feitelijke opneming van het pleegkind een aanvang heeft genomen of zal nemen, aangevuld tot 100% van het voor betrokkene geldende dagloon.
2. Voor de toepassing van dit artikel wordt de uitkering krachtens de [Wet arbeid en zorg](../../../../../../../../../../../wet/wet/arbeid/en/zorg/BWBR0013008/README.md) steeds geacht onverminderd door betrokkene te zijn genoten.

### Artikel  6  

1.  Zo spoedig mogelijk na het overlijden van betrokkene wordt de uitkering bedoeld in [artikel 35](../../../../../../../../../../../wet/ziektewet/BWBR0001888/README.md) of [36 van de Ziektewet](../../../../../../../../../../../wet/ziektewet/BWBR0001888/README.md) aangevuld tot 100% van het voor betrokkene geldende dagloon over een tijdvak van 3 maanden.   
2.  Voor de toepassing van het eerste lid wordt de betrokkene geacht steeds onverminderd ziekengeld te hebben genoten.  

### Artikel  7  

Indien ten aanzien van de uitkering die betrokkene krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) of krachtens de [Ziektewet](../../../../../../../../../../../wet/ziektewet/BWBR0001888/README.md) geniet een verplichting of een sanctie wordt opgelegd, wordt die verplichting eveneens opgelegd dan wel die sanctie op overeenkomstige wijze toegepast op de aanvullende uitkering. 

### Hoofdstuk  3  

####Aansluitende uitkering bij werkloosheid 

### Artikel  8  

####Recht op aansluitende uitkering

1.  Indien op het moment van ontslag de duur van de uitkering berekend op basis van artikel 2 van dit besluit langer is dan de duur van de uitkering berekend op basis van de [Werkloosheidswet](../../../../../../../../../../../wet/werkloosheidswet/BWBR0004045/README.md), heeft betrokkene, die het einde van de uitkeringsduur krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) heeft bereikt, met ingang van dat moment recht op een aansluitende uitkering, met dien verstande dat de verloren arbeidsuren waarvoor hij geen betrokkene is geen aanspraak geven op een uitkering krachtens dit besluit.   
2.  Op de aansluitende uitkering zijn [hoofdstuk II, paragrafen 1 tot en met 3](../../../../../../../../../../../wet/werkloosheidswet/BWBR0004045/README.md), en de [artikelen 75](../../../../../../../../../../../wet/werkloosheidswet/BWBR0004045/README.md), [76](../../../../../../../../../../../wet/werkloosheidswet/BWBR0004045/README.md), [76a](../../../../../../../../../../../wet/werkloosheidswet/BWBR0004045/README.md), [77a](../../../../../../../../../../../wet/werkloosheidswet/BWBR0004045/README.md) en [78 van de Werkloosheidswet](../../../../../../../../../../../wet/werkloosheidswet/BWBR0004045/README.md) van overeenkomstige toepassing.   
3.  In afwijking van het tweede lid zijn de [artikelen 19, eerste lid, onderdelen a, b, c en h](../../../../../../../../../../../wet/werkloosheidswet/BWBR0004045/README.md), en [20, eerste lid, onderdeel e, van de Werkloosheidswet](../../../../../../../../../../../wet/werkloosheidswet/BWBR0004045/README.md), niet van overeenkomstige toepassing op de aansluitende uitkering, bedoeld in het eerste en tweede lid.   
4.  Het recht op aansluitende uitkering eindigt na ommekomst van de duur van de aansluitende uitkering, maar uiterlijk op de eerste dag van de kalendermaand waarin betrokkene de leeftijd van 65 jaar bereikt.  

### Artikel  9  

De duur van de aansluitende uitkering is de op het moment van ontslag berekende uitkeringsduur op basis van artikel 2 verminderd met de terzake van dat ontslag berekende uitkeringsduur krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md). 

### Artikel  10  

####De hoogte van de aansluitende uitkering

1. De aansluitende uitkering bedraagt 70% van het voor betrokkene geldende dagloon.  
2.  Ten aanzien van de hoogte van de aansluitende uitkering is [artikel 47, tweede en derde lid, van de Werkloosheidswet](../../../../../../../../../../../wet/werkloosheidswet/BWBR0004045/README.md) van overeenkomstige toepassing.  

### Artikel  11  

####Overlijdensuitkering

1.  Zo spoedig mogelijk na het overlijden van betrokkene wordt onder overeenkomstige toepassing van [artikel 35 van de Ziektewet](../../../../../../../../../../../wet/ziektewet/BWBR0001888/README.md) een overlijdensuitkering toegekend ten bedrage van 100% van het voor betrokkene geldende dagloon over een tijdvak van 3 maanden.   
2.  Op het uit te keren bedrag, bedoeld in het eerste lid, wordt in mindering gebracht het bedrag van de uitkering waarop de nagelaten betrekkingen van betrokkene ter zake van diens overlijden aanspraak kunnen maken uit hoofde van een of meer werkloosheidsuitkeringen, arbeidsongeschiktheidsuitkeringen, uitkeringen op grond van de [Ziektewet](../../../../../../../../../../../wet/ziektewet/BWBR0001888/README.md) danwel uitkeringen die naar aard en strekking overeenkomen met laatstgenoemde uitkeringen, waarop betrokkene recht had. Alleen uitkeringen die voortvloeien uit de dienstbetrekking op grond waarvan de uitkering bedoeld in het eerste lid wordt toegekend worden in mindering gebracht.  

### Hoofdstuk  3a  

####Aanvullende uitkering voor buiten Nederland wonenden

### Artikel  11b  

1.  De betrokkene die uitsluitend op grond van artikel 65 van de Verordening (EG) nr. 883/2004 van het Europees Parlement en de Raad van de Europese Unie van 29 april 2004 betreffende de coördinatie van de socialezekerheidsstelsels (PbEU L 200) of op grond van artikel 71, eerste lid, onderdeel a ii en b ii van de Verordening (EEG) nr. 1408/71 van de Raad van de Europese Unie van 14 juni 1971 betreffende de toepassing van de sociale zekerheidsregelingen op werknemers en zelfstandigen, alsmede hun gezinsleden, die zich binnen de Gemeenschap verplaatsen (PbEU L28), geen recht op een werkloosheidsuitkering heeft, heeft recht op een bovenwettelijke werkloosheidsuitkering op grond van dit artikel, wanneer hij in zijn woonland recht heeft op een wettelijke werkloosheidsuitkering als bedoeld in artikel 3, eerste lid, onder h, respectievelijk artikel 4, eerste lid, onder g, van de verordening.   
2.  De bovenwettelijke werkloosheidsuitkering waarop de betrokkene op grond van het eerste lid recht heeft, is in hoogte en duur gelijk aan de werkloosheidsuitkering en de bovenwettelijke uitkering waarop de betrokkene recht zou hebben gehad indien hij in Nederland zou hebben gewoond.   
3.  De uitkering wegens werkloosheid, die de betrokkene ontvangt naar het recht van zijn woonland, wordt geheel in mindering gebracht op de uitkering op grond van dit artikel over dezelfde periode.   
4.  Indien de betrokkene gedurende de periode dat hij krachtens werkloosheidswetgeving recht heeft op een werkloosheidsuitkering, (tijdelijk) wegens ziekte verhinderd is om arbeid te kunnen verrichten, waarbij in het woonland de werkloosheidsuitkering hierdoor niet tot uitbetaling kan komen omdat voor de werkloosheidsuitkering (tijdelijk) een uitkering wegens ziekte, zwangerschapsverlof of bevallingsverlof, naar het recht van zijn woonland in de plaats komt, wordt die uitkering voor de toepassing van het tweede lid gelijkgesteld met de overeenkomstige uitkering op grond van de [Ziektewet](../../../../../../../../../../../wet/ziektewet/BWBR0001888/README.md). Deze gelijkstelling vindt plaats met een maximale duur van de overeenkomstige uitkering op grond van de Ziektewet. Zolang deze gelijkstelling duurt, is de uitkering op grond van dit artikel gelijk aan de uitkering op grond van de Ziektewet en de bovenwettelijke uitkering waarop de betrokkene recht zou hebben gehad indien hij in Nederland had gewoond.   
5.  Voor de toepassing van het vierde lid wordt een uitkering op grond van [artikel 3:10 van de Wet arbeid en zorg](../../../../../../../../../../../wet/wet/arbeid/en/zorg/BWBR0013008/README.md) gelijkgesteld met een uitkering op grond van de [Ziektewet](../../../../../../../../../../../wet/ziektewet/BWBR0001888/README.md).   
6.  De uitkering wegens ziekte, zwangerschap, bevalling, arbeidsongeschiktheid of adoptie en pleegzorg die de betrokkene ontvangt naar het recht van zijn woonland, wordt geheel in mindering gebracht op de uitkering op grond van dit artikel over dezelfde periode.   
7.  Sancties die zijn opgelegd krachtens de werkloosheidswetgeving, dan wel ziektewetgeving of arbeidsongeschiktheidswetgeving van de andere lidstaat, werken op gelijke wijze door in de hoogte van de uitkering op grond van dit besluit.   
8.  Betrokkene is te allen tijde verplicht alle informatie die betrekking heeft, of kan hebben, op de hoogte van of het recht op de uitkering op grond van dit besluit, door te geven aan Onze Minister.  

### Hoofdstuk  4  

####Overige bepalingen 

### Artikel  12  

1.  Voor betrokkene, die terzake van eenzelfde ontslag recht op een bovenwettelijke uitkering krachtens dit besluit en recht op een suppletie heeft, komt gedurende de termijn dat hij recht heeft op die suppletie het recht op een bovenwettelijke uitkering niet tot uitbetaling.   
2.  Betrokkene, bedoeld in het eerste lid, heeft met ingang van de eerste dag volgende op die waarop de suppletie op grond van [artikel 5, onderdeel *a*, van de Suppletieregeling gedeeltelijk arbeidsongeschikten sector Rijk](../../../../../../../../../../../AMvB/suppletieregeling/gedeeltelijk/arbeidsongeschikten/sector/rijk/BWBR0007758/README.md) is geëindigd, recht op een bovenwettelijke uitkering krachtens dit besluit, voor de periode dat de duur van de bovenwettelijke uitkering, waarop betrokkene krachtens dit besluit recht zou hebben gehad indien hij geen recht op suppletie zou hebben gehad, langer is dan de duur van de suppletie.  

### Artikel  13  

1.  Betrokkene, die terzake van een ontslag wegens ongeschiktheid tot het verrichten van zijn arbeid wegens ziekte recht heeft op een WAO-uitkering, berekend naar een arbeidsongeschiktheid van 80% of meer, heeft recht op een bovenwettelijke uitkering krachtens dit besluit op het moment dat de mate van arbeidsongeschiktheid op een lager percentage wordt vastgesteld dan 80% en daardoor recht heeft op een uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md). Indien de WAO-uitkering, als bedoeld in de eerste volzin, is ontstaan uit twee of meer dienstbetrekkingen wordt het recht op bovenwettelijke uitkering krachtens dit besluit toegerekend aan de dienstbetrekking ter zake waarvan hij betrokkene is in de zin van dit besluit, naar rato van de feitelijk genoten inkomsten uit hoofde van de desbetreffende dienstbetrekkingen.   
2.  Ter bepaling van de duur van de bovenwettelijke uitkering krachtens artikel 2 van dit besluit wordt uitgegaan van de datum van het ontslag, als bedoeld in het eerste lid.  

### Artikel  14  

1.  Indien het recht op een bovenwettelijke uitkering geheel of gedeeltelijk is geëindigd wegens het gaan verrichten van arbeid als werknemer en betrokkene vervolgens wederom werkloos is geworden in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md), herleeft op zijn verzoek het recht op een bovenwettelijke uitkering voor zover er een nieuw recht op een uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) bestaat, met ingang van de eerste dag waarop het nieuwe recht op uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) is ontstaan. De duur en de hoogte van de bovenwettelijke uitkering zijn gelijk aan de duur en hoogte van de uitkering waarop betrokkene op grond van dit besluit nog recht zou hebben gehad indien hij onafgebroken werkloos zou zijn geweest.   
2.  Betrokkene aan wie een ontslag is verleend en die onmiddellijk aansluitend aan dat ontslag arbeid als werknemer gaat verrichten en die werkloos wordt in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md), heeft op zijn verzoek recht op een bovenwettelijke uitkering krachtens dit besluit voor zover er een recht op een uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) zou bestaan op het moment van ontslagverlening en voor zover er een recht op uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) bestaat op het moment van werkloos worden, met ingang van de eerste dag waarop recht op uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) is ontstaan. De duur en hoogte van de bovenwettelijke uitkering zijn gelijk aan de duur en hoogte van de bovenwettelijke uitkering, waarop betrokkene op het moment van ontslag recht zou hebben gehad, met dien verstande dat het recht op bovenwettelijke uitkering ingaat met ingang van de dag waarop het ontslag is verleend.   
3.  De betrokkene die binnen twee jaar na het privatiseringsontslag als werknemer is ontslagen ten gevolge van opheffing van zijn betrekking bij de privaatrechtelijke organisatie of overtolligheid van personeel door verandering of inkrimping van die organisatie, die daardoor werkloos wordt in de zin van de [Werkloosheidswet](../../../../../../../../../../../wet/werkloosheidswet/BWBR0004045/README.md) en ten aanzien van wie een recht op uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) bestaat, heeft op zijn verzoek recht op een bovenwettelijke uitkering krachtens dit besluit. De duur en hoogte van de bovenwettelijke uitkering zijn gelijk aan de duur en hoogte van de bovenwettelijke uitkering, waarop betrokkene op het moment van privatiseringsontslag recht zou hebben gehad, met dien verstande dat het recht op bovenwettelijke uitkering ingaat met ingang van de dag van het ontslag als werknemer.   
4.  Een recht op een bovenwettelijke uitkering, als bedoeld in het eerste en tweede lid, kan slechts ontstaan gedurende de termijn welke betrokkene in het geval dat hij onafgebroken werkloos zou zijn geweest, een bovenwettelijke uitkering terzake van dat ontslag zou hebben genoten.  

### Artikel  15  

####Loonaanvulling

1.  Betrokkene, wiens recht op uitkering geheel of gedeeltelijk is beëindigd wegens het gaan verrichten van arbeid als werknemer, ontvangt op zijn verzoek, gedurende de voor hem op de datum van ontslag vastgestelde uitkeringsduur, voor zover deze nog niet is verstreken, een loonaanvulling, indien het dagloon in de nieuwe betrekking minder bedraagt dan het dagloon uit de betrekking waaruit hij werkloos werd.   
2.  De loonaanvulling vervalt met ingang van de dag, waarop de betrokkene opnieuw volledig werkloos wordt of niet meer voldoet aan de voorwaarde, bedoeld in het eerste lid of als de duur van de uitkering is verstreken.   
3.  De hoogte van de loonaanvulling is gelijk aan het verschil tussen het dagloon in zijn nieuwe betrekking en het dagloon van de betrekking waaruit betrokkene werkloos is geworden.   
4.  De loonaanvulling wordt proportioneel toegekend, indien de omvang van de nieuwe betrekking minder bedraagt dan de betrekking waaruit de betrokkene is ontslagen. Indien de omvang van de nieuwe betrekking groter is dan de omvang van de betrekking waaruit de betrokkene is ontslagen, bedraagt de hoogte van de loonaanvulling het feitelijke verschil in dagloon tussen de oude en nieuwe betrekking.   
5.  De aanvraag om loonaanvulling wordt binnen drie maanden na het aanvaarden van de nieuwe betrekking ingediend. De loonaanvulling wordt door middel van een beschikbaar gesteld formulier aangevraagd. Bij overschrijding van deze termijn wordt de loonaanvulling toegekend vanaf het moment dat de aanvraag werd ingediend.  

### Artikel  16  

####Tegemoetkoming verhuiskosten

Aan de betrokkene, die buiten de rijksdienst arbeid of bedrijf ter hand gaat nemen, kan op zijn verzoek ter zake van de kosten, die voor hem aan een daartoe nodige verhuizing zijn verbonden, een eenmalige tegemoetkoming worden toegekend van € 1 361,34 onder verrekening van een tegemoetkoming in verhuiskosten uit anderen hoofde. 

### Artikel  17  

####Afkoop recht op aanvullende en aansluitende uitkering 

Op aanvraag van betrokkene kan het recht op bovenwettelijke uitkering op grond van dit besluit voor 30% van de nominale waarde worden afgekocht.  

### Artikel  18  

In afwijking van de artikelen 4 en 10 van dit besluit bedraagt het percentage 67% in plaats van 70% van het dagloon, zolang de [Wet van 20 december 1984 houdende aanpassing van uitkeringspercentages van ontslaguitkerings- en arbeidsongeschiktheidsregelingen voor overheidspersoneel, onderwijspersoneel en daarmee gelijk te stellen personeel](../../../../../../../../../../../wet/wet/aanpassing/uitkeringspercentages/overheidspersoneel/BWBR0003739/README.md) (*Stb*. 657) op betrokkene van toepassing is. 

### Artikel  19  

1.  Indien het niveau van de uitkering krachtens de [Werkloosheidswet](../../../../../../../../../../../wet/werkloosheidswet/BWBR0004045/README.md) een algemeen neerwaartse wijziging ondergaat, wordt deze neerwaartse wijziging, behoudens indien in het Sectoroverleg Rijkspersoneel overeenstemming wordt bereikt, binnen zes maanden na de datum van het *Staatsblad* waarin de maatregel is gepubliceerd, op overeenkomstige wijze doorgevoerd ten aanzien van het totaal aan wettelijke en bovenwettelijke aanspraken van betrokkene, vanaf de in het *Staatsblad* vermelde datum van inwerkingtreding van bedoelde maatregel, doch niet eerder dan zes maanden na de datum van het *Staatsblad*.   
2.  Indien in het overleg als bedoeld in het eerste lid, een geschil ontstaat, wordt de doorvoering van de neerwaartse wijziging in afwijking van het eerste lid, opgeschort met ingang van de dag waarop het geschil voor advies dan wel arbitrale uitspraak is voorgelegd aan de Advies- en Arbitragecommissie, genoemd in [artikel 110g van het Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md).  

### Artikel  20  

Het dagloon wordt steeds aangepast overeenkomstig een algemene wijziging van het salaris, van de vakantie-uitkering en van de eindejaarsuitkering van het burgerlijk rijkspersoneel, met ingang van de dag waarop die wijziging van het salaris, de vakantie-uitkering respectievelijk de eindejaarsuitkering van kracht wordt. 

###Artikel 20a 

Ten aanzien van de betrokkene van wie de ingangsdatum van het ontslag gelegen is op of na 11 augustus 2003 en voor 1 januari 2006, wordt voor de toepassing van artikel 2, tweede lid, uitgegaan van de bepalingen in de [Werkloosheidswet](../../../../../../../../../../../wet/werkloosheidswet/BWBR0004045/README.md) zoals deze luidden op 10 augustus 2003.

### Artikel 20b 

Ten aanzien van de betrokkene die op de dag vóór 1 januari 2006 recht had op een bovenwettelijke uitkering op basis van dit besluit, zijn de artikelen 4, 5, 10 en 18, zoals die luidden op de dag vóór 1 januari 2006 van toepassing.

### Artikel  20c  

Indien voor 1 oktober 2006 sprake was van aftrek van arbeidsinkomsten met toepassing of overeenkomstige toepassing van [artikel 35 van de Werkloosheidswet](../../../../../../../../../../../wet/werkloosheidswet/BWBR0004045/README.md), zoals dat artikel luidde op 30 september 2006 worden, zolang op grond van dat artikel sprake is van aftrek van arbeidsinkomsten, die inkomsten, met overeenkomstige toepassing van dat artikel, in afwijking van de artikelen 3, tweede lid, en 8, tweede lid, in mindering gebracht op: 

a. de aanvullende uitkering, voor zover de inkomsten de werkloosheidsuitkering overstijgen;  

b. de aansluitende uitkering.   

### Artikel  20d  

[Artikel 130p van de Werkloosheidswet](../../../../../../../../../../../wet/werkloosheidswet/BWBR0004045/README.md) is van toepassing op de in artikel 3, tweede lid, van overeenkomstige toepassing verklaarde onderdelen van de [Werkloosheidswet](../../../../../../../../../../../wet/werkloosheidswet/BWBR0004045/README.md). 

### Artikel  20e  

1.  Ten aanzien van de betrokkene die op 31 december 2011 recht had op een bovenwettelijke uitkering op basis van dit besluit, blijft dit besluit van toepassing zoals het op die dag luidde.   
2.  Ten aanzien van de ambtenaar die voor 1 januari 2012 is aangewezen als herplaatsingskandidaat als bedoeld in [artikel 49d](../../../../../../../../../../../AMvB/algemeen/rijksambtenarenreglement/BWBR0001950/README.md) of [artikel 49e, tweede lid, van het Algemeen Rijksambtenarenreglement](../../../../../../../../../../../AMvB/algemeen/rijksambtenarenreglement/BWBR0001950/README.md), [artikel 84d](../../../../../../../../../../../AMvB/ambtenarenreglement/staten-generaal/BWBR0003229/README.md) of [artikel 84e, tweede lid, van Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md) en [artikel 58c](../../../../../../../../../../../AMvB/reglement/dienst/buitenlandse/zaken/BWBR0004052/README.md) of [artikel 58d, tweede lid, van het Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md) en waarvan het ontslag, bedoeld in [artikel 96 van het Algemeen Rijksambtenarenreglemen](../../../../../../../../../../../AMvB/algemeen/rijksambtenarenreglement/BWBR0001950/README.md)t respectievelijk in [artikel 126 van het Ambtenarenreglement Staten-Generaal](../../../../../../../../../../../AMvB/ambtenarenreglement/staten-generaal/BWBR0003229/README.md) of in [artikel 99 van het Reglement Dienst Buitenlandse Zaken](../../../../../../../../../../../AMvB/reglement/dienst/buitenlandse/zaken/BWBR0004052/README.md), ingaat op of na 1 januari 2012, blijft artikel 2 van dit besluit van toepassing zoals het op 31 december 2011 luidde.  

### Artikel  21  

Onze Minister is belast met de uitvoering van dit besluit. 

### Artikel  24  

Dit besluit treedt in werking met ingang van 1 januari 2001. 

### Artikel  25  

Dit besluit kan worden aangehaald als: Besluit bovenwettelijke uitkeringen bij werkloosheid voor de sector Rijk.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
19 juni 1996  
Beatrix   

De Minister van Binnenlandse Zaken, 
H. F. Dijkstal   

de vierde juli 1996 

De Minister van Justitie, 
W. Sorgdrager     

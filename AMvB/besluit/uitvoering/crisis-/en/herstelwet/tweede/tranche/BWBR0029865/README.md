<meta http-equiv='Content-Type' content='text/html; charset=utf-8' />

##Besluit van 18 maart 2011 tot wijziging van het Besluit uitvoering Crisis- en herstelwet (Besluit uitvoering Crisis- en herstelwet, tweede tranche)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken, van 1 februari 2011, nr. 3100281, gedaan mede namens Onze Minister van Infrastructuur en Milieu, in overeenstemming met Onze Minister van Economische Zaken, Landbouw en Innovatie;

Gelet op de [artikelen 1.2](../../../../../../../../../wet/crisis-/en/herstelwet/BWBR0027431/README.md), [2.2, eerste lid](../../../../../../../../../wet/crisis-/en/herstelwet/BWBR0027431/README.md), [2.4, eerste lid](../../../../../../../../../wet/crisis-/en/herstelwet/BWBR0027431/README.md), en [2.18 van de Crisis- en herstelwet](../../../../../../../../../wet/crisis-/en/herstelwet/BWBR0027431/README.md) en de [artikelen 2.1, derde lid](../../../../../../../../../wet/wet/algemene/bepalingen/omgevingsrecht/BWBR0024779/README.md), en [2.23, tweede lid, van de Wet algemene bepalingen omgevingsrecht](../../../../../../../../../wet/wet/algemene/bepalingen/omgevingsrecht/BWBR0024779/README.md);

De Afdeling advisering van de Raad van State gehoord (advies van 24 februari 2011, nr. W01.11.0027/I);

Gezien het nader rapport van Onze Minister-President, Minister van Algemene Zaken, van 15 maart 2011, nr. 3101440, uitgebracht mede namens Onze Minister van Infrastructuur en Milieu, in overeenstemming met Onze Minister van Economische Zaken, Landbouw en Innovatie;
Hebben goedgevonden en verstaan:    

### Artikel  I  

Wijzigt het Besluit uitvoering Crisis- en herstelwet.   

### Artikel  II  

Wijzigt de Crisis- en herstelwet.   

### Artikel  III  

In afwijking van [artikel 3, tweede lid, van het Besluit uitvoering Crisis- en herstelwet](../../../../../../../../../AMvB/besluit/uitvoering/crisis-/en/herstelwet/BWBR0027929/README.md) vindt de aanwijzing van bedrijventerreinen, bedoeld in artikel 3, eerste lid, van dat besluit door burgemeester en wethouders van de gemeente Leusden plaats uiterlijk drie maanden na het tijdstip van inwerkingtreding van dit besluit.  

### Artikel  IV  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst, waarbij artikel I, onderdelen B, onder 2, en C, terugwerkt tot en met 1 oktober 2010.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
18 maart 2011  
Beatrix  

De Minister-President, Minister van Algemene Zaken, 
M. Rutte   

De Minister van Infrastructuur en Milieu, 
M. H. Schultz van Haegen-Maas Geesteranus   

de *twaalfde* april 2011 

De Minister van Veiligheid en Justitie, 
I. W. Opstelten    

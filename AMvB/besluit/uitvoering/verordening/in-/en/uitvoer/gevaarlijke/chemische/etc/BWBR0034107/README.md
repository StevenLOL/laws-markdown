<meta http-equiv='Content-Type' content='text/html; charset=utf-8' />

##Besluit van 2 oktober 2013, houdende regels ter uitvoering van de EU-verordening betreffende de in- en uitvoer van gevaarlijke chemische stoffen (Besluit uitvoering verordening in- en uitvoer gevaarlijke chemische stoffen)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 9 juli 2013, nr. IenM/BSK-2013/122859, Hoofddirectie Bestuurlijke en Juridische Zaken;

Gelet op Verordening (EU) nr. 649/2012 van het Europees Parlement en de Raad van de Europese Unie van 4 juli 2012 betreffende de in- en uitvoer van gevaarlijke chemische stoffen (PbEU 2012, L 201) en [artikel 9.2.2.1 van de Wet milieubeheer](../../../../../../../../../../../wet/wet/milieubeheer/BWBR0003245/README.md);

De Afdeling advisering van de Raad van State gehoord (advies van 31 juli 2013, nr.W14.13.0210/IV);

Gezien het nader rapport van de Staatssecretaris van Infrastructuur en Milieu van 20 september 2013, nr. IenM/BSK-2013/219454, Hoofddirectie Bestuurlijke en Juridische Zaken;
Hebben goedgevonden en verstaan:    

### Artikel  1  

In dit besluit wordt verstaan onder verordening: Verordening (EU) nr. 649/2012 van het Europees Parlement en de Raad van de Europese Unie van 4 juli 2012 betreffende de in- en uitvoer van gevaarlijke chemische stoffen (PbEU 2012, L 201). 

### Artikel  2  

Als instantie als bedoeld in artikel 4 van de verordening wordt Onze Minister aangewezen. 

### Artikel  3  

1.  Het is verboden te handelen in strijd met de artikelen 2, derde lid, tweede alinea, 8, tweede lid, eerste alinea, en vierde lid, 10, eerste en tweede lid, 11, vierde lid, tweede alinea, 14, vierde, zesde, tiende en elfde lid, 15, 16, tweede lid, 17, 19 en 25, tweede volzin, van de verordening.   
2.  Het is verboden te handelen in strijd met een voorschrift dat is verbonden aan een ontheffing als bedoeld in artikel 8, vijfde lid, van de verordening.  

### Artikel  4  

Het [Besluit uitvoering verordening in- en uitvoer van gevaarlijke chemische stoffen milieubeheer 2008](../../../../../../../../../../../AMvB/besluit/uitvoering/verordening/in-/en/uitvoer/gevaarlijke/chemische/etc/BWBR0024465/README.md) wordt ingetrokken. 

### Artikel  5  

Dit besluit treedt in werking met ingang van 1 maart 2014. 

### Artikel  6  

Dit besluit wordt aangehaald als: Besluit uitvoering verordening in- en uitvoer gevaarlijke chemische stoffen. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
2 oktober 2013  
Willem-Alexander  

De Staatssecretaris van Infrastructuur en Milieu ,  
W.J. Mansveld   

de *eenendertigste* oktober 2013 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Besluit van 4 december 1995, houdende vaststelling van eisen ten aanzien van kennis en inzicht met betrekking tot sociale hygiëne

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 17 augustus 1995; DGVgz/GVC/ADT 954265;

Gelet op de [artikelen 5](../../../../../../../../../../../wet/drank-/en/horecawet/BWBR0002458/README.md), vierde lid, [37](../../../../../../../../../../../wet/drank-/en/horecawet/BWBR0002458/README.md) tot en met [44](../../../../../../../../../../../wet/drank-/en/horecawet/BWBR0002458/README.md) en 58 van de Drank- en Horecawet;

De Raad van State gehoord (advies van 13 november 1995, No.W13.95.0484.);

Gezien het nader rapport van Onze Minister van Volksgezondheid, Welzijn en Sport van 28 november 1995, kenmerk GVC/ADT 95.6762;
Hebben goedgevonden en verstaan:    

### Artikel  1  

Leidinggevenden, met dien verstande dat bij een rechtspersoon als bedoeld in [artikel 4 van de Drank- en Horecawet](../../../../../../../../../../../wet/drank-/en/horecawet/BWBR0002458/README.md) zulks beperkt is tot twee leidinggevenden, beschikken over voldoende kennis en inzicht met betrekking tot: 

a. de invloed van alcoholgebruik en van alcoholgebruik in combinatie met het gebruik van soft- en harddrugs op het menselijk lichaam en de menselijke geest;  

b. de invloed van het gebruik van alcohol in combinatie met bepaalde geneesmiddelen;  

c. alcoholmisbruik, alcoholafhankelijkheid en de sociale gevolgen daarvan;  

d. het gebruik van speelautomaten als bedoeld in de [Wet op de kansspelen](../../../../../../../../../../../wet/wet/op/de/kansspelen/BWBR0002469/README.md) en de daaraan verbonden risico's van gokverslaving;  

e. de [Drank- en Horecawet](../../../../../../../../../../../wet/drank-/en/horecawet/BWBR0002458/README.md) en andere regelgeving die verband houdt met alcohol;  

f. binnen de branche geldende codes voor alcoholhoudende dranken;  

g. de technische, bouwkundige en ruimtelijke voorzieningen van de inrichting;  

h. de verschillende bedrijfsformules en gedragskenmerken van de verschillende doelgroepen.    

### Artikel  2  

Leidinggevenden, met dien verstande dat bij een rechtspersoon als bedoeld in [artikel 4 van de Drank- en Horecawet](../../../../../../../../../../../wet/drank-/en/horecawet/BWBR0002458/README.md) zulks beperkt is tot twee leidinggevenden, beschikken over de kennis en het inzicht nodig om hun bedrijfsvoering af te stemmen op hun doelgroepen en het bedrijf te exploiteren met inachtneming van de bijzondere maatschappelijke verantwoordelijkheid die zij hebben.  

### Artikel  3  

Het Besluit vestigingseisen [Drank- en Horecawet](../../../../../../../../../../../wet/drank-/en/horecawet/BWBR0002458/README.md) wordt ingetrokken.  

### Artikel  4  

Bevat wijzigingen in andere regelgeving.   

### Artikel  5  

Dit besluit wordt aangehaald als: Besluit kennis en inzicht sociale hygiëne Drank- en Horecawet.  

### Artikel  6  

Dit besluit treedt in werking met ingang van de dag waarop de wet van 2 november 1995 tot intrekking van de Vestigingswet detailhandel en wijziging van de [Drank- en Horecawet](../../../../../../../../../../../wet/drank-/en/horecawet/BWBR0002458/README.md) en van de [Vestigingswet Bedrijven 1954](../../../../../../../../../../../wet/vestigingswet/bedrijven/1954/BWBR0002130/README.md) in werking treedt.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
4 december 1995  
Beatrix  

De Minister van Volksgezondheid, Welzijn en Sport, 
E. Borst-Eilers   

de negentiende december 1995 

De Minister van Justitie, 
W. Sorgdrager    

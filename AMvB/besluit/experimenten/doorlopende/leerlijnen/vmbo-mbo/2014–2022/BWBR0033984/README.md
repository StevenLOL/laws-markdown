<meta http-equiv='Content-Type' content='text/html; charset=utf-8' />

##Besluit van 16 september 2013, houdende vaststelling van regels omtrent experimenten doorlopende leerlijnen vmbo-mbo (Besluit experimenten doorlopende leerlijnen vmbo-mbo 2014–2022)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Onderwijs, Cultuur en Wetenschap, van 3 juli 2013, nr. WJZ/522606(4913), directie Wetgeving en Juridische Zaken, gedaan mede namens de Staatssecretaris van Onderwijs, Cultuur en Wetenschap, en de Staatssecretaris van Economische Zaken;

Gelet op [artikel 11a.1, eerste, tweede en zevende lid, van de Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) en [artikel 118t, eerste, tweede en zevende lid, van de Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md);

De Afdeling advisering van de Raad van State gehoord (advies van 7 augustus 2013, nr. W05.13.0197/I);

Gezien het nader rapport van Onze Minister van Onderwijs, Cultuur en Wetenschap, van 12 september 2013, nr. WJZ/539863 (4913), directie Wetgeving en Juridische Zaken, uitgebracht mede namens de Staatssecretaris van Onderwijs, Cultuur en Wetenschap, en de Staatssecretaris van Economische Zaken;
Hebben goedgevonden en verstaan:    

### Artikel  1  

####Begripsbepalingen

1.  In dit besluit wordt verstaan onder: 

a.  *Onze Minister:* Onze Minister van Onderwijs, Cultuur en Wetenschap en, voor zover het betreft het voorbereidend beroepsonderwijs en het beroepsonderwijs op het gebied van landbouw, natuurlijke omgeving en voedsel, Onze Minister van Economische Zaken;  

b.  *WVO:* [Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md);  

c.  *WEB:* [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md);  

d.  *vmbo:* voorbereidend middelbaar beroepsonderwijs als bedoeld [artikel 21 van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

e.  *theoretische leerweg:* leerweg als bedoeld in [artikel 10, eerste lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

f.  *basisberoepsgerichte leerweg:* leerweg als bedoeld in [artikel 10b, eerste lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

g.  *kaderberoepsgerichte leerweg:* leerweg als bedoeld in [artikel 10b, eerste lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

h.  *gemengde leerweg:* leerweg als bedoeld in [artikel 10d, eerste lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

i.  *beroepsonderwijs:* beroepsonderwijs als bedoeld in [titel 2 van hoofdstuk 7 van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

j.  *basisberoepsopleiding:* basisberoepsopleiding als bedoeld in [artikel 7.2.2, eerste lid, onder b, van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

k.  *middenkaderopleiding:* middenkaderopleiding als bedoeld in [artikel 7.2.2, eerste lid, onder d, van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

l.  *instelling:* instelling als bedoeld in [artikel 1.1.1, onder b, van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

m.  *school:* school als bedoeld in [artikel 1 van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

n.  *bevoegd gezag:* bevoegd gezag als bedoeld in [artikel 1 van de WVO](../../../../../../../../wet/wet/op/het/voortgezet/onderwijs/BWBR0002399/README.md) respectievelijk [artikel 1.1.1, onder w, van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

o.  *vakmanschaproute:* experimentele leerroute als bedoeld in artikel 2, eerste lid, onderdeel a;  

p.  *technologieroute:* experimentele leerroute als bedoeld in artikel 2, eerste lid, onderdeel b;  

q.  *sector:* sector als bedoeld in de [artikelen 10, derde lid](../../../../../../../../wet/wet/op/het/voortgezet/onderwijs/BWBR0002399/README.md), [10b, derde lid](../../../../../../../../wet/wet/op/het/voortgezet/onderwijs/BWBR0002399/README.md), of [10d, derde lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md);  

r.  *agrarisch opleidingscentrum:* agrarisch opleidingscentrum als bedoeld in [artikel 1.3.3 van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

s.  *verticale scholengemeenschap:* scholengemeenschap als bedoeld in [artikel 2.6 van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

t.  *opleidingsdomein:* opleidingsdomein, vastgesteld op grond van [artikel 7.2.5a van de WEB](../../../../../../../../wet/wet/educatie/en/beroepsonderwijs/BWBR0007625/README.md);  

u.  *experiment:* experiment als bedoeld in artikel 2, eerste lid.     
2.  In dit besluit wordt onder leerling als bedoeld in de [WVO](../../../../../../../../wet/wet/op/het/voortgezet/onderwijs/BWBR0002399/README.md) mede verstaan deelnemer als bedoeld in de [WEB](../../../../../../../../wet/wet/educatie/en/beroepsonderwijs/BWBR0007625/README.md).  

### Artikel  2  

####Inhoud experimenten, doel en reikwijdte

1.  De volgende experimenten worden ingericht: 

a. het experiment houdende de vakmanschaproute, waarbij de leerling vanaf het derde leerjaar van het vmbo in de basisberoepsgerichte leerweg of de kaderberoepsgerichte leerweg, een leerroute volgt die opleidt tot een diploma basisberoepsopleiding.  

b. het experiment houdende de technologieroute, waarbij de leerling vanaf het derde leerjaar van het vmbo in de gemengde leerweg of de theoretische leerweg, een leerroute volgt die opleidt tot een diploma middenkaderopleiding.     
2.  Het doel van de experimenten, is te onderzoeken of door het afwijken van wat er in de [WVO](../../../../../../../../wet/wet/op/het/voortgezet/onderwijs/BWBR0002399/README.md) is geregeld betreffende de in het eerste lid bedoelde leerwegen en het inrichten van deze leerwegen als leerroute met een basisberoepsopleiding respectievelijk middenkaderopleiding: 

1°. de doorstroming van leerlingen van het voorbereidend beroepsonderwijs en het middelbaar algemeen voortgezet onderwijs naar het middelbaar beroepsonderwijs verbeterd kan worden,  

2°. meer leerlingen van de gemengde en theoretische leerweg kiezen voor een leerroute vmbo naar beroepsonderwijs,  

3°. de programmatische aansluiting van de leerwegen op het beroepsonderwijs verbeterd kan worden,  

4°. het onderwijsproces doelmatiger georganiseerd kan worden,  

5°. voor zover mogelijk de opleidingsduur kan worden verkort,  

6°. het aantal voortijdig schoolverlaters verder terug kan worden gedrongen, en  

7°. voor de technologieroute: een bijdrage wordt geleverd aan het tekort aan technisch opgeleide mensen op de arbeidsmarkt in de technieksector.     
3.  De artikelen uit de [WVO](../../../../../../../../wet/wet/op/het/voortgezet/onderwijs/BWBR0002399/README.md) en de [WEB](../../../../../../../../wet/wet/educatie/en/beroepsonderwijs/BWBR0007625/README.md) en de bij en krachtens deze wetten vastgestelde voorschriften zijn van toepassing op de experimenten tenzij bij dit besluit daarvan wordt afgeweken.  

### Artikel  3  

####Deelname

1.  Het bevoegd gezag van een school en het bevoegd gezag van een instelling dienen gezamenlijk een aanvraag tot toestemming in bij Onze Minister om deel te nemen aan een experiment.   
2.  De aanvraag, bedoeld in het eerste lid, omvat: 

a. een samenwerkingsovereenkomst tussen het bevoegd gezag van de school en het bevoegd gezag van de instelling,  

b. het advies van de medezeggenschapsraad van de deelnemende school,  

c. een door de deelnemende bevoegde gezagen ondertekend projectplan waarin wordt beschreven op welke wijze nadere invulling wordt gegeven aan het experiment,   

d. een organisatieplan waarin aangegeven is op welke wijze de samenwerking wordt georganiseerd, en  

e. de gezamenlijke visie en ambitie ten aanzien van een experiment.      
3.  In de aanvraag worden de sector of sectoren en een aanverwante opleidingsdomein genoemd.   
4.  De aanvraag kan slechts betrekking hebben op één experiment.   
5.  Indien sprake is van een aanvraag die ziet op het voorbereidend beroepsonderwijs en het middelbaar beroepsonderwijs, verzorgd door een agrarisch opleidingscentrum of een verticale scholengemeenschap wordt de aanvraag: 

a. ingediend door het bevoegd gezag van de instelling, en  

b. in afwijking van het tweede lid, onder a, ingediend met een interne regeling in plaats van een samenwerkingsovereenkomst.     
6.  De deelname van de school aan een experiment ziet slechts op het toegestane onderwijsaanbod dat in het voorgaande schooljaar daadwerkelijk werd verzorgd.   
7.  De deelname van de instelling aan een experiment ziet slechts op het onderwijsaanbod dat in het voorgaande studiejaar daadwerkelijk werd verzorgd.   
8.  Voor een experiment komt niet in aanmerking: 

a. een beroepsopleiding aan een instelling die naar oordeel van Onze Minister van onvoldoende kwaliteit is of ten aanzien waarvan toepassing is gegeven aan [artikel 6.1.4](../../../../../../../../wet/wet/educatie/en/beroepsonderwijs/BWBR0007625/README.md) of [artikel 6.1.5b, van de WEB](../../../../../../../../wet/wet/educatie/en/beroepsonderwijs/BWBR0007625/README.md), of  

b. een leerweg waar de inspectie op grond van [artikel 23a1 van de WVO](../../../../../../../../wet/wet/op/het/voortgezet/onderwijs/BWBR0002399/README.md) van oordeel is dat de leerresultaten ernstig of langdurig tekortschieten.     
9.  Deelname is slechts mogelijk indien ten tijde van de aanvraag sprake is van een samenwerking tussen de school en de instelling.  

### Artikel  4  

####De samenwerkingsovereenkomst

1.  In de samenwerkingsovereenkomst, bedoeld in artikel 3, tweede lid, onder a, zijn in elk geval afspraken opgenomen over: 

a. het wederzijds gebruik van faciliteiten,  

b. de vorm van samenwerking, waaronder in ieder geval de inrichting van de bestuurlijke verantwoordelijkheid en de organisatorische alsmede onderwijskundige inrichting van het experiment,  

c. de inhoud van de terugvaloptie, bedoeld in artikel 11,  

d. de wijze waarop klachten worden afgehandeld,  

e. indien het de vakmanschaproute betreft: 

1°. in welk opleidingsdomein de vakmanschaproute wordt aangeboden, en  

2°. de selectie van kwalificaties die binnen het betreffende opleidingsdomein als uitkomst van het overleg met leerlingen, ouders en bedrijfsleven, wordt aangeboden,    

f. indien het de technologieroute betreft: 

1°. in welk opleidingsdomein de technologieroute wordt aangeboden, en  

2°. de selectie van kwalificaties die binnen het betreffende opleidingsdomein als uitkomst van het overleg met leerlingen, ouders en bedrijfsleven, wordt aangeboden, en    

g. de wijze waarop het bedrijfsleven wordt betrokken bij de opzet van het experiment,  

h. in geval van overdracht van een deel van de bekostiging met toepassing van artikel 10, de omvang en de bestemming van de over te dragen middelen.     
2.  Het eerste lid is van overeenkomstige toepassing op een interne regeling als bedoeld in artikel 3, vijfde lid, onderdeel b.  

### Artikel  5  

####Inrichting experiment vakmanschaproute

1.  In de vakmanschaproute worden het derde en vierde leerjaar van de basisberoepsgerichte en de kaderberoepsgerichte leerweg in het vmbo, in afwijking van [artikel 10b, zevende lid, onderdeel a, van de WVO](../../../../../../../../wet/wet/op/het/voortgezet/onderwijs/BWBR0002399/README.md), en een basisberoepsopleiding met een aansluitend kwalificatiedossier als één programmatisch geheel aangeboden aan leerlingen van de basisberoepsgerichte en kaderberoepsgerichte leerweg op de locatie van deze school of van de instelling.   
2.  In afwijking van [artikel 10b, zevende lid, onder b, van de WVO](../../../../../../../../wet/wet/op/het/voortgezet/onderwijs/BWBR0002399/README.md), kan het onderwijs in de vakken en andere programmaonderdelen binnen de vakmanschaproute mede beroepsonderwijs in de basisberoepsopleiding omvatten.   
3.  Het beroepsonderwijs in de vakmanschaproute wordt verzorgd onder verantwoordelijkheid van de instelling.   
4.  Bij de toepassing van [artikel 8.1.3 van de WEB](../../../../../../../../wet/wet/educatie/en/beroepsonderwijs/BWBR0007625/README.md) is in elk geval vastgelegd: 

a. het onderwijsprogramma van de vakmanschaproute met het daarbij behorende aantal uren onderwijstijd, en  

b. de wijze waarop uitvoering wordt gegeven aan de terugvaloptie, bedoeld in artikel 11.     
5.  Ten aanzien van de in dit experiment deelnemende leerlingen jonger dan 16 jaar wordt onderwijs verzorgd met inachtneming van de volgende vereisten: 

a. het onderwijs wordt ingericht overeenkomstig de beroepsopleidende leerweg, bedoeld in [artikel 7.2.2, tweede lid, onder a, van de WEB](../../../../../../../../wet/wet/educatie/en/beroepsonderwijs/BWBR0007625/README.md), en  

b. de beroepspraktijkvorming, bedoeld in de [artikelen 7.2.8](../../../../../../../../wet/wet/educatie/en/beroepsonderwijs/BWBR0007625/README.md) en [7.2.9 van de WEB](../../../../../../../../wet/wet/educatie/en/beroepsonderwijs/BWBR0007625/README.md), omvat uitsluitend het verrichten van lichte arbeid van geschikte aard.     
6.  Resultaten door de leerling behaald onder de verantwoordelijkheid van het andere bevoegd gezag dan de school of instelling waar de leerling is ingeschreven, worden verwerkt op een wijze die aansluit bij de verwerking van resultaten op de school of instelling van het verantwoordelijke bevoegd gezag.   
7.  In aanvulling op [artikel 10b van de WVO](../../../../../../../../wet/wet/op/het/voortgezet/onderwijs/BWBR0002399/README.md) en [artikel 7.2.7 van de WEB](../../../../../../../../wet/wet/educatie/en/beroepsonderwijs/BWBR0007625/README.md) ontvangt de leerling gedurende het experiment adequate loopbaanoriëntatie en begeleiding.  

### Artikel  6  

####Inrichting experiment technologieroute

1.  In de technologieroute worden het derde en vierde leerjaar van de gemengde of theoretische leerweg in afwijking van de [artikelen 10, zevende lid](../../../../../../../../wet/wet/op/het/voortgezet/onderwijs/BWBR0002399/README.md), en [10d, zevende lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md), en een middenkaderopleiding met een aansluitend kwalificatiedossier als één programmatisch geheel aangeboden aan leerlingen van de gemengde en theoretische leerweg op de locatie van de school of van de instelling.   
2.  De technologieroute omvat, voor zover het betreft de gemengde leerweg, de sector techniek of landbouw, bedoeld in [artikel 10d, derde lid, onder a respectievelijk d, van de WVO](../../../../../../../../wet/wet/op/het/voortgezet/onderwijs/BWBR0002399/README.md), en beroepsopleidingen met een aansluitend kwalificatiedossier, bedoeld in [artikel 7.2.4, tweede lid, van de WEB](../../../../../../../../wet/wet/educatie/en/beroepsonderwijs/BWBR0007625/README.md), in het betreffende opleidingsdomein.   
3.  Als extra vak als bedoeld in de [artikelen 10, negende lid](../../../../../../../../wet/wet/op/het/voortgezet/onderwijs/BWBR0002399/README.md), en [10d, negende lid, van de WVO](../../../../../../../../wet/wet/op/het/voortgezet/onderwijs/BWBR0002399/README.md), kan de technologieroute het vak informatietechnologie omvatten.   
4.  In afwijking van de [artikelen 10](../../../../../../../../wet/wet/op/het/voortgezet/onderwijs/BWBR0002399/README.md) en [10d van de WVO](../../../../../../../../wet/wet/op/het/voortgezet/onderwijs/BWBR0002399/README.md), omvat het onderwijs binnen de technologieroute mede beroepsonderwijs in de middenkaderopleiding.   
5.  Artikel 5, derde tot en met zevende lid, is van overeenkomstige toepassing.  

### Artikel  7  

####Examen en diploma’s vakmanschaproute

1.  Het bevoegd gezag kan, in afwijking van de [artikelen 23, eerste lid, onderdelen b en c](../../../../../../../../AMvB/eindexamenbesluit/vo/BWBR0004593/README.md), en [24, eerste lid, onderdelen b en c, van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md), besluiten vakken uit het sectordeel, bedoeld in artikel 10b, zesde lid, en het afdelingsvak, intrasectoraal of intersectoraal programma, geen onderdeel te laten zijn van het eindexamen.   
2.  In afwijking van [artikel 37, tweede en derde lid](../../../../../../../../AMvB/eindexamenbesluit/vo/BWBR0004593/README.md), en [artikel 46, vierde en vijfde lid, van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md) wordt het eindexamen, bedoeld in [artikelen 23](../../../../../../../../AMvB/eindexamenbesluit/vo/BWBR0004593/README.md) en [24 van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md) afgerond: 

a. voordat het examen van de basisberoepsopleiding is afgerond, en  

b. uiterlijk in het derde leerjaar van de vakmanschaproute.     
3.  Onverminderd [artikel 17 van het Examen- en kwalificatiebesluit beroepsopleidingen WEB](../../../../../../../../AMvB/examenbesluit/beroepsopleidingen/web/BWBR0027963/README.md), kan de kandidaat die niet is geslaagd voor het eindexamen vmbo in de basisberoepsgerichte of kaderberoepsgerichte leerweg, bedoeld in [artikelen 23](../../../../../../../../AMvB/eindexamenbesluit/vo/BWBR0004593/README.md), [24](../../../../../../../../AMvB/eindexamenbesluit/vo/BWBR0004593/README.md) en [49 van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md), binnen de vakmanschaproute de basisberoepsopleiding alleen met goed gevolg afronden indien: 

a. de vakken culturele en kunstzinnige vorming en lichamelijke opvoeding van het gemeenschappelijk deel, zijn beoordeeld als «voldoende» of «goed», en  

b. hij voor het eindexamen in: 

1°. de vakken Nederlandse taal en Engelse taal het eindcijfer 5 of meer en het eindcijfer 6 of meer heeft behaald en hij voor de rekentoets het eindcijfer 6 of meer heeft behaald, of voor  

2°. de rekentoets als eindcijfer 5 heeft behaald en voor zowel de vakken Nederlandse taal en Engelse taal als eindcijfer 6 of meer heeft behaald.       
4.  Het bevoegd gezag reikt de leerling in elk geval een cijferlijst uit wanneer de kandidaat de rekentoets of een examen in een vak met goed gevolg heeft afgelegd. Een cijferlijst wordt verstrekt indien artikel 11 van toepassing is.   
5.  Leerlingen die het examen van de basisberoepsopleiding die onderdeel uitmaakt van de vakmanschaproute met goed gevolg afsluiten, ontvangen: 

a. een diploma van de basisberoepsopleiding als bedoeld in [artikel 7.4.6 van de WEB](../../../../../../../../wet/wet/educatie/en/beroepsonderwijs/BWBR0007625/README.md); en  

b. indien het vierde lid van toepassing is: een cijferlijst van de vakken en de rekentoets waarin de leerling examen vmbo heeft gedaan.    

### Artikel  8  

####Examen en diploma’s technologieroute

1.  In afwijking van [artikel 37, tweede en derde lid](../../../../../../../../AMvB/eindexamenbesluit/vo/BWBR0004593/README.md), en [artikel 46, vierde en vijfde lid, van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md) wordt het eindexamen, bedoeld in [artikelen 22](../../../../../../../../AMvB/eindexamenbesluit/vo/BWBR0004593/README.md) en [25 van het Eindexamenbesluit VO](../../../../../../../../AMvB/eindexamenbesluit/vo/BWBR0004593/README.md) afgerond: 

a. voordat het examen van de basisberoepsopleiding is afgerond, en  

b. uiterlijk in het vierde leerjaar van de technologieroute.     
2.  Leerlingen die het examen van de middenkaderopleiding die onderdeel uitmaakt van de technologieroute met goed gevolg afsluiten, ontvangen een diploma van de middenkaderopleiding als bedoeld in [artikel 7.4.6 van de WEB](../../../../../../../../wet/wet/educatie/en/beroepsonderwijs/BWBR0007625/README.md).  

### Artikel  9  

####Inschrijving

1.  Het bevoegd gezag maakt aan de leerling en de wettelijke vertegenwoordiger van de leerling voorafgaand aan de inschrijving kenbaar dat de leerling binnen een experiment wordt ingeschreven.   
2.  In afwijking van [artikel 8.1.1 van de WEB](../../../../../../../../wet/wet/educatie/en/beroepsonderwijs/BWBR0007625/README.md) wordt de leerling in de vakmanschaproute of de technologieroute ingeschreven bij de school. Deze inschrijving is voor een periode van ten hoogste twee jaar waarna het bevoegd gezag van de school ervoor zorg draagt dat de leerling wordt ingeschreven bij de instelling.   
3.  Indien een leerling zoveel eerder dan de termijn genoemd in het tweede lid het examen van het vmbo-gedeelte van het experiment met goed gevolg aflegt, vindt terstond inschrijving bij de instelling plaats.  

### Artikel  10  

####Bekostiging

Het bevoegd gezag kan in afwijking van [titel III, afdeling II, hoofdstuk I, van de WVO](../../../../../../../../wet/wet/op/het/voortgezet/onderwijs/BWBR0002399/README.md) en [artikel 2.2.1 van de WEB](../../../../../../../../wet/wet/educatie/en/beroepsonderwijs/BWBR0007625/README.md) met het bevoegd gezag waarmee het een samenwerkingsovereenkomst heeft gesloten als bedoeld in artikel 3, tweede lid, onder a, overeenkomen om vanwege een experiment een deel van de bekostiging over te dragen aan het andere bevoegd gezag. 

### Artikel  11  

####Terugvaloptie

Indien een leerling de leerroute van het experiment niet met succes afrondt, wordt deze leerling in staat gesteld een diploma in de basisberoepsgerichte leerweg, kaderberoepsgerichte leerweg, gemengde leerweg of theoretische leerweg te behalen of het diploma van een entreeopleiding, een basisberoepsopleiding, een vakopleiding of een middenkaderopleiding als bedoeld in [artikel 7.2.2, eerste lid, van de WEB](../../../../../../../../wet/wet/educatie/en/beroepsonderwijs/BWBR0007625/README.md), passend bij het naar het oordeel van het betreffende bevoegd gezag bereikte onderwijsniveau en de leeftijd van deze leerling. 

### Artikel  12  

####Aanduiding experiment in het maatschappelijk verkeer

Indien het bevoegd gezag de toestemming van Onze Minister heeft verkregen, bedoeld in artikel 3, kan bevoegd gezag in het maatschappelijk verkeer de aanduiding voeren van het experiment. 

### Artikel  13  

####Intrekken goedkeuring

1.  Indien Onze Minister een besluit neemt als bedoeld in [artikel 109a van de WVO](../../../../../../../../wet/wet/op/het/voortgezet/onderwijs/BWBR0002399/README.md) of [artikel 6.1.4 van de WEB](../../../../../../../../wet/wet/educatie/en/beroepsonderwijs/BWBR0007625/README.md), en ten aanzien van de daar bedoelde schoolsoorten, leerweg of beroepsopleiding een experiment loopt, 

a. trekt hij bij dat besluit tevens de toestemming voor het experiment in,  

b. wordt toepassing gegeven aan artikel 11, en  

c. wordt het experiment terstond beëindigd.     
2.  Indien het bevoegd gezag van de school of instelling het experiment voortijdig beëindigt, trekt Onze Minister op aanvraag of ambtshalve de toestemming voor het experiment in.  

### Artikel  14  

####Monitoring

Het bevoegd gezag werkt mee aan de monitoring van de experimenten door Onze Minister. 

### Artikel  15  

####Duur experimenten

De experimenten starten met ingang van 1 augustus 2014 en eindigen met ingang van 1 augustus 2022. 

### Artikel  16  

####Evaluatie

Onze Minister zendt binnen vijf jaar na de inwerkingtreding van dit besluit, en vervolgens na vier jaar, aan de Staten Generaal een verslag over de doeltreffendheid en de effecten van dit besluit in de praktijk gericht op de doelstellingen, bedoeld in artikel 2, tweede lid. 

### Artikel  17  

####Inwerkingtreding

Dit besluit treedt in werking op 1 januari 2014. 

### Artikel  18  

####Citeertitel

Dit besluit wordt aangehaald als: Besluit experimenten doorlopende leerlijnen vmbo-mbo 2014–2022. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
16 september 2013  
Willem-Alexander  

De Minister van Onderwijs, Cultuur en Wetenschap,  
M. Bussemaker   

De Staatssecretaris van Onderwijs, Cultuur en Wetenschap,  
S. Dekker   

De Staatssecretaris van Economische Zaken,  
S.A.M. Dijksma   

de *zevende* oktober 2013 

De Minister van Veiligheid en Justitie,  
I.W. Opstelten    

<meta http-equiv='Content-Type' content='text/html; charset=utf-8' />

##Besluit van 29 september 2009 tot intrekking van het Besluit financiële zekerheid milieubeheer en herstel van enkele gebreken in enkele besluiten op de beleidsterreinen van het Ministerie van Volkshuisvesting, Ruimtelijke Ordening en Milieubeheer

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 8 juli 2009, nr. BJZ2009045516;

Gelet op de richtlijn nr. 98/81/EG van de Raad van de Europese Unie van 26 oktober 1998 tot wijziging van richtlijn nr. 90/219/EEG inzake het ingeperkt gebruik van genetisch gemodificeerde micro-organismen (PbEG L 330), [artikel 32, eerste lid, van de Kernenergiewet](../../../../../../../../../../../wet/kernenergiewet/BWBR0002402/README.md), de [artikelen 1.1, derde lid,](../../../../../../../../../../../wet/wet/milieubeheer/BWBR0003245/README.md)[8.15, eerste lid, onder a en b](../../../../../../../../../../../wet/wet/milieubeheer/BWBR0003245/README.md), [8.20, tweede lid](../../../../../../../../../../../wet/wet/milieubeheer/BWBR0003245/README.md), [8.40](../../../../../../../../../../../wet/wet/milieubeheer/BWBR0003245/README.md), [9.2.2.1](../../../../../../../../../../../wet/wet/milieubeheer/BWBR0003245/README.md), [9.2.2.3](../../../../../../../../../../../wet/wet/milieubeheer/BWBR0003245/README.md), [9.2.3.2](../../../../../../../../../../../wet/wet/milieubeheer/BWBR0003245/README.md) en [21.8 van de Wet milieubeheer](../../../../../../../../../../../wet/wet/milieubeheer/BWBR0003245/README.md);

De Raad van State gehoord (advies van 29 juli 2009, nr. W08.09.0241/IV);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 23 september 2009, nr. BJZ2009053718;
Hebben goedgevonden en verstaan:    

### Artikel  I  

Het [Besluit financiële zekerheid milieubeheer](../../../../../../../../../../../KB/besluit/financiële/zekerheid/milieubeheer/BWBR0014686/README.md) wordt ingetrokken.  

### Artikel  II  

Wijzigt het Besluit genetisch gemodificeerde organismen milieubeheer.   

### Artikel  III  

Wijzigt het Besluit stortplaatsen en stortverboden afvalstoffen.   

### Artikel  IV  

Wijzigt het Besluit stralingsbescherming.   

### Artikel  V  

Op het tijdstip van inwerkingtreding van artikel I vervallen de aan een vergunning als bedoeld in [artikel 8.1, eerste lid, van de Wet milieubeheer](../../../../../../../../../../../wet/wet/milieubeheer/BWBR0003245/README.md) verbonden voorschriften voor zover die zijn aan te merken als voorschriften als bedoeld in het [Besluit financiële zekerheid milieubeheer](../../../../../../../../../../../KB/besluit/financiële/zekerheid/milieubeheer/BWBR0014686/README.md).  

### Artikel  VI  

Dit besluit treedt in werking met ingang van de dag waarop vier weken zijn verstreken sedert de datum van uitgifte van het Staatsblad waarin het wordt geplaatst met uitzondering van artikel IV, dat in werking treedt op 3 april 2010.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
29 september 2009  
Beatrix  

De Minister van Volkshuisvesting, Ruimtelijke Ordening en Milieubeheer , 
J. M. Cramer   

de *dertiende* oktober 2009 

De Minister van Justitie , 
E. M. H. Hirsch Ballin    

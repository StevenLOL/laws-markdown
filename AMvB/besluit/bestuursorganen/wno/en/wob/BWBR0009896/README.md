<meta http-equiv='Content-Type' content='text/html; charset=utf-8' />

## Besluit van 11 september 1998, houdende uitzondering respectievelijk aanwijzing van bestuursorganen als bedoeld in de Wet Nationale ombudsman en de Wet openbaarheid van bestuur (Besluit bestuursorganen WNo en Wob)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Op de voordracht van Onze Minister-President, Minister van Algemene Zaken van 15 april 1998, 98M003527, gedaan mede namens de Staatssecretaris van Binnenlandse Zaken, mr. J. Kohnstamm; 

Gelet op [artikel 1a, eerste lid, onderdeel e, en tweede lid, van de Wet Nationale ombudsman](../../../../../../../wet/wet/nationale/ombudsman/BWBR0003372/README.md) onderscheidenlijk [artikel 1a, eerste lid, onderdeel d, en tweede lid, van de Wet openbaarheid van bestuur](../../../../../../../wet/wet/openbaarheid/van/bestuur/BWBR0005252/README.md); 

De Raad van State gehoord (advies van 10 juli 1998, nr. W01.98.0149); 

Gezien het nader rapport van Onze Minister-President, Minister van Algemene Zaken, van 8 september 1998, 98M007702, uitgebracht mede namens Onze Minister van Binnenlandse Zaken en Koninkrijksrelaties;
Hebben goedgevonden en verstaan:    

### Artikel  1  

Als bestuursorgaan als bedoeld in [artikel 1a, eerste lid, onderdeel e, van de Wet Nationale ombudsman](../../../../../../../wet/wet/nationale/ombudsman/BWBR0003372/README.md) onderscheidenlijk [artikel 1a, eerste lid, onderdeel d, van de Wet openbaarheid van bestuur](../../../../../../../wet/wet/openbaarheid/van/bestuur/BWBR0005252/README.md), zijn uitgezonderd:  

a. de Nederlandse Omroep Stichting, genoemd in [artikel 16 van de Mediawet](../../../../../../../wet/mediawet/BWBR0004149/README.md), voor zover belast met andere werkzaamheden dan welke voortvloeien uit onderscheidenlijk verband houden met de coördinatie van de programma's van de instellingen die zendtijd hebben gekregen voor landelijke omroep, onderscheidenlijk met het indelen van de zendtijd van de instellingen die zendtijd hebben verkregen voor de landelijke omroep;   

b. de Nederlandsche Bank N.V., voor zover belast met de werkzaamheden die voortvloeien uit dan wel verband houden met haar taken op grond van de [artikelen 2, eerste, tweede en derde lid](../../../../../../../wet/bankwet/1998/BWBR0009508/README.md), en [3 van de Bankwet 1998](../../../../../../../wet/bankwet/1998/BWBR0009508/README.md), en haar taken en bevoegdheden ingevolge [artikel 4, eerste lid, van de Bankwet 1998](../../../../../../../wet/bankwet/1998/BWBR0009508/README.md), de [Pensioenwet](../../../../../../../wet/pensioenwet/BWBR0020809/README.md), de [Wet verplichte beroepspensioenregeling](../../../../../../../wet/wet/verplichte/beroepspensioenregeling/BWBR0018831/README.md), de [Wet op het notarisambt](../../../../../../../wet/notariswet/BWBR0010388/README.md), de [Wet financiële markten BES](../../../../../../../wet-BES/wet/financiële/markten/bes/BWBR0030883/README.md) en de [Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md), alsmede, voor zover nog van toepassing op grond van de [artikelen 2a](../../../../../../../wet/invoerings-/en/aanpassingswet/pensioenwet/BWBR0020828/README.md), [5](../../../../../../../wet/invoerings-/en/aanpassingswet/pensioenwet/BWBR0020828/README.md), [8](../../../../../../../wet/invoerings-/en/aanpassingswet/pensioenwet/BWBR0020828/README.md), [17](../../../../../../../wet/invoerings-/en/aanpassingswet/pensioenwet/BWBR0020828/README.md), [18](../../../../../../../wet/invoerings-/en/aanpassingswet/pensioenwet/BWBR0020828/README.md), [19](../../../../../../../wet/invoerings-/en/aanpassingswet/pensioenwet/BWBR0020828/README.md), [ 20a](../../../../../../../wet/invoerings-/en/aanpassingswet/pensioenwet/BWBR0020828/README.md), [22](../../../../../../../wet/invoerings-/en/aanpassingswet/pensioenwet/BWBR0020828/README.md), [25a](../../../../../../../wet/invoerings-/en/aanpassingswet/pensioenwet/BWBR0020828/README.md), [46](../../../../../../../wet/invoerings-/en/aanpassingswet/pensioenwet/BWBR0020828/README.md) en [49 van de Invoerings- en aanpassingswet Pensioenwet](../../../../../../../wet/invoerings-/en/aanpassingswet/pensioenwet/BWBR0020828/README.md), de [Pensioen- en spaarfondsenwet](../../../../../../../wet/pensioen-/en/spaarfondsenwet/BWBR0002089/README.md) en de [Wet verplichte beroepspensioenregeling](../../../../../../../wet/wet/verplichte/beroepspensioenregeling/BWBR0018831/README.md) zoals deze luidden op 31 december 2006; 

c. de Stichting Autoriteit Financiële Markten, voor zover belast met werkzaamheden die voortvloeien uit dan wel verband houden met haar taken en bevoegdheden ingevolge de [Wet toezicht financiële verslaggeving](../../../../../../../wet/wet/toezicht/financiële/verslaggeving/BWBR0020369/README.md), de [Wet financiële markten BES](../../../../../../../wet-BES/wet/financiële/markten/bes/BWBR0030883/README.md), de [Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md), de [Wet toezicht accountantsorganisaties](../../../../../../../wet/wet/toezicht/accountantsorganisaties/BWBR0019468/README.md), de [Pensioenwet](../../../../../../../wet/pensioenwet/BWBR0020809/README.md), de [Wet verplichte beroepspensioenregeling](../../../../../../../wet/wet/verplichte/beroepspensioenregeling/BWBR0018831/README.md) en de [Wet op het notarisambt](../../../../../../../wet/notariswet/BWBR0010388/README.md).   

### Artikel  1a  

Als bestuursorgaan als bedoeld in [artikel 1a, eerste lid, onderdeel d, van de Wet openbaarheid van bestuur](../../../../../../../wet/wet/openbaarheid/van/bestuur/BWBR0005252/README.md) is uitgezonderd: de Commissie advies- en verwijspunt klokkenluiden. 

### Artikel  1b  

Als bestuursorgaan als bedoeld in [artikel 1a, eerste lid, onderdeel e, van de Wet Nationale ombudsman](../../../../../../../wet/wet/nationale/ombudsman/BWBR0003372/README.md) zijn uitgezonderd: regionale commissies voor de toetsing van meldingen van gevallen van levensbeëindiging op verzoek en hulp bij zelfdoding als bedoeld in [artikel 3 van de Wet toetsing levensbeëindiging op verzoek en hulp bij zelfdoding](../../../../../../../wet/wet/toetsing/levensbeëindiging/op/verzoek/en/hulp/bij/zelfdoding/BWBR0012410/README.md), voor zover het betreft beoordelingen op grond van [artikel 8, eerste lid, van die wet](../../../../../../../wet/wet/toetsing/levensbeëindiging/op/verzoek/en/hulp/bij/zelfdoding/BWBR0012410/README.md). 

### Artikel  3  

Dit besluit treedt in werking met ingang van de dag na de datum van de uitgifte van het Staatsblad waarin het wordt geplaatst en werkt terug tot en met 30 juni 1998.  

### Artikel  4  

Dit besluit wordt aangehaald als: Besluit bestuursorganen WNo en Wob.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.    

's-Gravenhage 
11 september 1998   
Beatrix   

De Minister-President, Minister van Algemene Zaken,  
W. Kok    

De Minister van Binnenlandse Zaken en Koninkrijksrelaties,  
A. Peper    

de dertiende oktober 1998  

De Minister van Justitie,  
A. H. Korthals     

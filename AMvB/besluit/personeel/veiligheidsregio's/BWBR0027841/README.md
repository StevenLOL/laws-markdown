<meta http-equiv='Content-Type' content='text/html; charset=utf-8' />

##Besluit van 24 juni 2010, houdende regels over het personeel van de brandweer, functies voor de bedrijfsbrandweer, functies binnen de GHOR en functies binnen de organisatie van de rampenbestrijding en de crisisbeheersing en het overleg over het personeel van de brandweer (Besluit personeel veiligheidsregio’s)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 16 februari 2010, nr. 2009-0000506161, CZW/WVOB;

Gelet op de [artikelen 18](../../../../../wet/wet/veiligheidsregio's/BWBR0027466/README.md) en [31, vierde lid, van de Wet veiligheidsregio’s](../../../../../wet/wet/veiligheidsregio's/BWBR0027466/README.md);

De Raad van State gehoord (advies van 15 april 2010, nr. W04.10.0062/1);

Gezien het nader rapport van de Staatssecretaris van Binnenlandse Zaken en Koninkrijksrelaties van 21 juni 2010, nr. 2010-0000398206;
Hebben goedgevonden en verstaan:     
### Hoofdstuk  1  

####Algemene bepalingen

### Artikel  1  

In dit besluit wordt verstaan onder: 

a.  *functie:* samenstel van te verrichten werkzaamheden;  

b.  *diploma:* diploma als bedoeld in [artikel 18, vierde lid, van de Wet veiligheidsregio’s](../../../../../wet/wet/veiligheidsregio's/BWBR0027466/README.md).   

### Hoofdstuk  2  

####Functies

### Artikel  2  

1.  Bij ministeriële regeling worden voor het personeel van de brandweer regels gesteld over de functies, genoemd in bijlage 1, en de daarbij behorende eisen over opleiden, examineren, bijscholen en oefenen.   
2.  Bij ministeriële regeling worden regels gesteld over de volgende functies binnen de GHOR: 

a. commandant van dienst geneeskundig;  

b. coördinator gewondenvervoer;  

c. hoofd actiecentrum GHOR;  

d. hoofd gewondennest;  

e. hoofd sectie GHOR;  

f. leider kernteam psychosociale hulpverlening;  

g. leider opvangteam psychosociale hulpverlening;  

h. officier van dienst geneeskundig;  

i. operationeel directeur GHOR;  

j. operationeel medewerker actiecentrum GHOR.     
3.  Bij ministeriële regeling worden regels gesteld over de volgende functies binnen de organisatie van de rampenbestrijding en de crisisbeheersing: 

a. calamiteitencoördinator meldkamer;  

b. evaluator multidisciplinair oefenen;  

c. informatiemanager commando plaats incident;  

d. informatiemanager regionaal operationeel team;  

e. leider commando plaats incident;  

f. procesmanager multidisciplinair oefenen;  

g. regionaal operationeel leider;  

h. voorlichtingsfunctionaris commando plaats incident;  

i. voorlichtingsfunctionaris regionaal operationeel team.     
4.  Bij ministeriële regeling kunnen voor de bedrijfsbrandweer regels worden gesteld over de volgende functies: 

a. bedrijfsbrandweer bestrijder petrochemie;  

b. bedrijfsbrandweer bestrijder tankincidenten;  

c. bedrijfsbrandweer bevelvoerder;  

d. bedrijfsbrandweer bevelvoerder vliegtuigbrand;  

e. bedrijfsbrandweer officier van dienst;  

f. bedrijfsbrandweer officier van dienst vliegtuigbrand;  

g. bedrijfsbrandweer manschap a;  

h. bedrijfsbrandweer manschap a bestrijder vliegtuigbrand.    

### Artikel  3  

1.  Bij de functies, genoemd in bijlage 1 en artikel 2, vierde lid, behoort een functiegerichte opleiding die wordt afgesloten met een rijksexamen.   
2.  Voor de functies, genoemd in bijlage 1, gelden van laag naar hoog de volgende rangen: brandwacht, hoofdbrandwacht, brandmeester, hoofdbrandmeester, commandeur, adjunct-hoofdcommandeur en hoofdcommandeur.  

### Artikel  4  

1.  Een persoon is voorafgaand aan de uitoefening van een of meer functies, genoemd in bijlage 1, in het bezit van het diploma van de bij de desbetreffende functie behorende opleiding of in het bezit van een erkenning van beroepskwalificaties als bedoeld in [artikel 5 van de Algemene wet erkenning EG-beroepskwalificaties](../../../../../wet/algemene/wet/erkenning/eg-beroepskwalificaties/BWBR0023066/README.md), afgegeven ten aanzien van de te vervullen functie.   
2.  Onze Minister kan ontheffing verlenen voor het in het bezit zijn van het diploma van de bij de desbetreffende functie behorende opleiding, bedoeld in het eerste lid, met uitzondering van het diploma voor de functies brandweerduiker en duikploegleider.   
3.  In afwijking van het eerste lid kan degene die een opleiding volgt tot een van de functies, genoemd in bijlage 1, als aspirant de desbetreffende functie uitoefenen, met uitzondering van de functies brandweerduiker en duikploegleider.   
4.  Voorafgaand aan de uitoefening van de functies, genoemd in bijlage 1, wordt een keuring als bedoeld in [artikel 1, onder a, van de Wet op de medische keuringen](../../../../../wet/wet/op/de/medische/keuringen/BWBR0008819/README.md) verricht ter bescherming van de gezondheid en veiligheid van de keurling en van derden bij de uitoefening van de desbetreffende functie.   
5.  Het vierde lid is van overeenkomstige toepassing op de aspirant, bedoeld in het derde lid.  

### Hoofdstuk  3  

####Overleg

### Artikel  5  

1.  Het overleg, bedoeld in [artikel 18, vijfde lid, van de Wet veiligheidsregio’s](../../../../../wet/wet/veiligheidsregio's/BWBR0027466/README.md), staat onder het voorzitterschap van Onze Minister. Onze Minister is bevoegd het voorzitterschap over te dragen aan een door hem aan te wijzen ambtenaar.   
2.  Tot het overleg worden vertegenwoordigers toegelaten van: 

a. iedere centrale van overheidspersoneel, genoemd in [artikel 105, tweede lid, onderdeel a tot en met d, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), en  

b. andere organisaties, die naar het oordeel van Onze Minister representatief zijn voor het personeel van de brandweer en tegen wier toelating het algemeen belang zich niet verzet.     
3.  Van de aanwijzing van een vertegenwoordiger als bedoeld in het tweede lid wordt mededeling gedaan aan de voorzitter van het overleg.   
4.  Schorsing onderscheidenlijk intrekking van de toelating tot de Sectorcommissie, bedoeld in [artikel 105, tweede lid, van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md), heeft van rechtswege ten gevolge schorsing onderscheidenlijk intrekking van de toelating tot het overleg.   
5.  Onze Minister kan een toelating van een organisatie tot het overleg krachtens het tweede lid, onderdeel b, intrekken, indien de organisatie naar het oordeel van Onze Minister niet meer representatief is dan wel het algemeen belang zich tegen verdere toelating verzet.  

### Artikel  6  

1.  Het College voor Arbeidszaken van de Vereniging van Nederlandse Gemeenten kan een vertegenwoordiger aanwijzen die als adviseur aan het overleg deelneemt.   
2.  Deelnemers aan het overleg kunnen zich voor de behandeling van een bepaald onderwerp door een of meer deskundigen laten bijstaan.  

### Artikel  7  

1.  De voorzitter van het overleg wijst een secretaris aan.   
2.  De secretaris staat, onder leiding van de voorzitter, ten dienste van de voorzitter en de vertegenwoordigers van de centrales van overheidspersoneel en andere organisaties als bedoeld in artikel 5, tweede lid, onderdeel b.  

### Artikel  8  

1.  Ter voorbereiding op in het overleg te nemen besluiten of ter uitwerking van in het overleg genomen besluiten kan de voorzitter in overleg met deelnemers aan het overleg een werkgroep instellen, waarin ook personen van buiten het overleg zitting kunnen hebben.   
2.  De voorzitter wijst de voorzitter van de werkgroep aan.   
3.  De secretaris van het overleg is tevens secretaris van de werkgroep.  

### Artikel  9  

1.  Onze Minister bevordert slechts de totstandkoming van een algemene maatregel van bestuur als bedoeld in [artikel 18, tweede lid, van de Wet veiligheidsregio’s](../../../../../wet/wet/veiligheidsregio's/BWBR0027466/README.md), indien daarover overeenstemming bestaat tussen de voorzitter en de meerderheid van de centrales van overheidspersoneel, bedoeld in artikel 5, tweede lid, onder a.   
2.  Iedere centrale van overheidspersoneel brengt één stem uit.   
3.  Indien de stemmen staken, beslist Onze Minister of hij de totstandkoming van de algemene maatregel van bestuur, bedoeld in het eerste lid, bevordert.   
4.  De [artikelen 110d tot en met 110k van het Algemeen Rijksambtenarenreglement](../../../../../AMvB/algemeen/rijksambtenarenreglement/BWBR0001950/README.md) zijn van overeenkomstige toepassing indien het overleg niet tot een uitkomst zal leiden die de instemming van de voorzitter dan wel de meerderheid van de centrales zal hebben.  

### Hoofdstuk  4  

####Overgangs- en slotbepalingen

### Artikel  10  

1.  Het diploma van de bij de desbetreffende functie behorende opleiding wordt gelijkgesteld met het diploma dat is behaald op basis van de examenreglementen overeenkomstig bijlage 2 bij dit besluit.   
2.  Onder de examenreglementen, genoemd in het eerste lid, wordt verstaan: de examenreglementen, zoals deze luidden op de dag, voorafgaande aan de datum van inwerkingtreding van de [Wet veiligheidsregio’s](../../../../../wet/wet/veiligheidsregio's/BWBR0027466/README.md).  

### Artikel  11  

Dit besluit treedt in werking op het tijdstip waarop de [Wet veiligheidsregio’s](../../../../../wet/wet/veiligheidsregio's/BWBR0027466/README.md) in werking treedt. 

### Artikel  12  

Dit besluit wordt aangehaald als: Besluit personeel veiligheidsregio’s. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
24 juni 2010  
Beatrix  

De Staatssecretaris van Binnenlandse Zaken en Koninkrijksrelaties,  
A. Th. B. Bijleveld-Schouten   

de *eerste* juli 2010 

De Minister van Justitie,  
E. M. H. Hirsch Ballin    

### Bijlage 1 

####, behorende bij de artikelen 2, eerste lid , 3, tweede lid , en artikel 4, vierde lid  (Functies)

| Functies:  | Rang:  | Keuring  |
|:---|:---|:---|
| adviseur gevaarlijke stoffen  | commandeur  | ja  |
| bevelvoerder  | brandmeester  | ja  |
| brandweerduiker  | brandwacht of hoofdbrandwacht  | ja  |
| centralist meldkamer  | maximaal brandmeester  | nee  |
| chauffeur  | brandwacht of hoofdbrandwacht  | ja  |
| commandant van dienst  | adjunct-hoofdcommandeur  | ja  |
| controleur brandpreventie  | maximaal hoofdbrandwacht  | nee  |
| docent  | maximaal brandmeester  | nee  |
| duikploegleider  | hoofdbrandwacht  | ja  |
| gaspakdrager  | brandwacht of hoofdbrandwacht  | ja  |
| hoofdofficier van dienst  | commandeur  | ja  |
| instructeur  | maximaal brandmeester  | ja  |
| manager veiligheid  | maximaal adjunct-hoofdcommandeur  | nee  |
| manschap a  | brandwacht of hoofdbrandwacht  | ja  |
| manschap b  | hoofdbrandwacht  | ja  |
| medewerker brandpreventie  | maximaal brandmeester  | nee  |
| medewerker operationele voorbereiding  | maximaal brandmeester  | nee  |
| medewerker opleiden en oefenen  | maximaal brandmeester  | nee  |
| meetplanleider  | commandeur  | ja  |
| oefencoördinator  | maximaal brandmeester  | nee  |
| officier van dienst  | hoofdbrandmeester  | ja  |
| operationeel manager  | maximaal hoofdbrandmeester  | nee  |
| ploegchef  | maximaal brandmeester  | nee  |
| regionaal commandant  | hoofdcommandeur  | nee  |
| specialist brandpreventie  | maximaal hoofdbrandmeester  | nee  |
| specialist operationele voorbereiding  | maximaal commandeur  | nee  |
| specialist opleiden en oefenen  | maximaal hoofdbrandmeester  | nee  |
| specialist risico’s en veiligheid  | maximaal commandeur  | nee  |
| strategisch manager  | maximaal adjunct-hoofdcommandeur  | nee  |
| tactisch manager  | maximaal commandeur  | nee  |
| verkenner gevaarlijke stoffen  | brandwacht of hoofdbrandwacht  | ja  |
| voertuigbediener  | brandwacht of hoofdbrandwacht  | ja  |

### Bijlage 2 

####, behorende bij artikel 10, eerste lid  (gelijkwaardigheid diploma’s)

| Diploma  | Gelijkwaardig aan  | Genoemd in Examenreglement  |
|:---|:---|:---|
| diploma adviseur gevaarlijke stoffen  | certificaat van de module waarschuwings- en verkenningsdienstdeskundige in combinatie met het certificaat van de module officier gevaarlijke stoffen  | [artikel 2, onder h, van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  artikel 2, onder g, van het Examenreglement hoofdbrandmeester 1993  |
| diploma bevelvoerder  | diploma onderbrandmeester  | [artikel 5 van het Examenreglement onderbrandmeester](../../../../../ministeriele-regeling/examenreglement/onderbrandmeester/BWBR0005520/README.md)  |
| diploma brandweerduiker  | diploma brandwacht eerste klasse in combinatie met het diploma brandweerduiker  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 8 van het Examenreglement brandweerduiker 1995](../../../../../ministeriele-regeling/examenreglement/brandweerduiker/1995/BWBR0007355/README.md)  |
| diploma centralist meldkamer  | diploma brandweercentralist  | [artikel 2, onder a, van het Examenreglement brandweercentralist 2005](../../../../../ministeriele-regeling/examenreglement/brandweercentralist/2005/BWBR0017863/README.md)  |
| diploma chauffeur  | diploma brandwacht eerste klasse in combinatie met het diploma brandweerchauffeur  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 10 van het Examenreglement brandweerchauffeur 1997](../../../../../ministeriele-regeling/examenreglement/brandweerchauffeur/1997/BWBR0008757/README.md)  |
| diploma commandant van dienst  | diploma commandeur of diploma hoofdbrandmeester  | [artikel 12 van het Examenreglement commandeur 1998](../../../../../ministeriele-regeling/examenreglement/commandeur/1998/BWBR0011556/README.md) of [artikel 10 van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  |
| diploma controleur brandpreventie  | diploma hoofdbrandwacht, in combinatie met het certificaat van de module preventiecontrolefunctionaris  | [artikel 5 van het Examenreglement hoofdbrandwacht](../../../../../ministeriele-regeling/examenreglement/hoofdbrandwacht/BWBR0005521/README.md)  [artikel 2, onder c, van het Examenreglement hoofdbrandwacht](../../../../../ministeriele-regeling/examenreglement/hoofdbrandwacht/BWBR0005521/README.md)  |
| diploma instructeur  | diploma instructeur  | [artikel 6 van het Examenreglement instructeur 1993](../../../../../ministeriele-regeling/examenreglement/instructeur/1993/BWBR0006055/README.md).  |
| diploma duikploegleider  | diploma brandwacht eerste klasse in combinatie met het diploma duikploegleider  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 7 van het Examenreglement duikploegleider 2004](../../../../../ministeriele-regeling/examenreglement/duikploegleider/2004/BWBR0016143/README.md)  |
| diploma gaspakdrager  | diploma brandwacht eerste klasse in combinatie met het certificaat van de module gaspakdrager  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 2, onder e, van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  |
| diploma hoofdofficier van dienst  | diploma hoofdbrandmeester  | [artikel 10 van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md).  |
| diploma manschap a  | diploma brandwacht eerste klasse  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  |
| diploma manschap b  | het diploma hoofdbrandwacht  | [artikel 5 van het Examenreglement hoofdbrandwacht](../../../../../ministeriele-regeling/examenreglement/hoofdbrandwacht/BWBR0005521/README.md)  |
| diploma medewerker brandpreventie  | certificaat van de module preventie of certificaat van de module preventie  | [artikel 2, onder c Examenreglement brandmeester](../../../../../ministeriele-regeling/examenreglement/brandmeester/BWBR0005518/README.md)  [artikel 2, onder e, van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  |
| diploma medewerker operationele voorbereiding  | diploma onderbrandmeester in combinatie met het certificaat van de module opleiding, oefening en voorlichting en het certificaat van de module technische dienst  | artikel 5, eerste lid, van het Examenreglement  artikel 2, onder d, van het Examenreglement brandmeester onderbrandmeester  [artikel 2, onder f, van het Examenreglement brandmeester](../../../../../ministeriele-regeling/examenreglement/brandmeester/BWBR0005518/README.md)  |
| diploma medewerker opleiden en oefenen  | het diploma onderbrandmeester in combinatie met het certificaat van de module opleiding, oefening en voorlichting  | [artikel 5 van het Examenreglement onderbrandmeester](../../../../../ministeriele-regeling/examenreglement/instructeur/1993/BWBR0006055/README.md)  [artikel 2, onder d, van het Examenreglement brandmeester](../../../../../ministeriele-regeling/examenreglement/brandmeester/BWBR0005518/README.md)  |
| diploma meetplanleider  | certificaat van de module waarschuwings- en verkenningsdienstdeskundige, in combinatie met het certificaat van de module officier gevaarlijke stoffen  | [artikel 2, onder h, van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  artikel 2, onder g, van het Examenreglement hoofdbrandmeester 1993  |
| diploma oefencoördinator  | diploma onderbrandmeester in combinatie met het certificaat van de module opleiding, oefening en voorlichting  | [artikel 5, eerste lid, van het Examenreglement onderbrandmeester](../../../../../ministeriele-regeling/examenreglement/onderbrandmeester/BWBR0005520/README.md)  [artikel 2, onder d, van het Examenreglement brandmeester](../../../../../ministeriele-regeling/examenreglement/brandmeester/BWBR0005518/README.md)  |
| diploma officier van dienst  | diploma adjunct-hoofdbrandmeester  | [artikel 13 van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  |
| diploma operationeel manager  | diploma adjunct-hoofdbrandmeester  | [artikel 13 van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  |
| diploma ploegchef  | certificaat van de module officier kleine brandweerorganisatie  | [artikel 2, onder g, van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  |
| diploma specialist brandpreventie  | certificaat van de module preventie  | [artikel 2, onder e, van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  |
| diploma specialist operationele voorbereiding  | diploma hoofdbrandmeester, in combinatie met het certificaat van de module proactie en risicoanalyse en het certificaat basisveiligheidsmanagement  | [artikel 10 van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  [artikel 2, onder c, van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  artikel 2, onder d, van het Examenreglement hoofdbrandmeester 1993  |
| diploma specialist opleiden en oefenen  | diploma adjunct-hoofdbrandmeester in combinatie met het certificaat van de module opleidings- en oefenbeleid  | [artikel 13 van het Examenreglement adjunct-hoofdbrandmeester 1993](../../../../../ministeriele-regeling/examenreglement/adjunct-hoofdbrandmeester/1993/BWBR0006053/README.md)  [artikel 2, onder e, van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  |
| diploma specialist risico’s en veiligheid  | diploma veiligheidsmanager  of het diploma hoofdbrandmeester in combinatie met het certificaat van de module proactie en risicoanalyse en het certificaat van de module basisveiligheidsmanagement  | genoemd in [artikel 27 van het Examenreglement veiligheidsmanager 2004](../../../../../ministeriele-regeling/examenreglement/veiligheidsmanager/2004/BWBR0016938/README.md)  [artikel 10 van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  [artikel 2, onder e, van het Examenreglement veiligheidsmanager 2004](../../../../../ministeriele-regeling/examenreglement/veiligheidsmanager/2004/BWBR0016938/README.md)  [artikel 2, onder d, van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  |
| diploma tactisch manager  | diploma hoofdbrandmeester  | [artikel 10 van het Examenreglement hoofdbrandmeester 1993](../../../../../ministeriele-regeling/examenreglement/hoofdbrandmeester/1993/BWBR0006054/README.md)  |
| diploma verkenner gevaarlijke stoffen  | diploma brandwacht eerste klasse in combinatie met het certificaat van de module verkenner gevaarlijke stoffen  | [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 2, onder d, van het Examenreglement hoofdbrandwacht](../../../../../ministeriele-regeling/examenreglement/hoofdbrandwacht/BWBR0005521/README.md)  |
| diploma voertuigbediener  | diploma brandwacht eerste klasse in combinatie met het certificaat van de module pompbediener  | genoemd in [artikel 5 van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md)  [artikel 2, onder b, van het Examenreglement brandwacht eerste klasse](../../../../../ministeriele-regeling/examenreglement/brandwacht/eerste/klasse/BWBR0005519/README.md).  |


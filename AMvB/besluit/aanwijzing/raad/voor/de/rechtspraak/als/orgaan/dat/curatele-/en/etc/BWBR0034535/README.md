<meta http-equiv='Content-Type' content='text/html; charset=utf-8' />

##Besluit van 18 december 2013 tot aanwijzing van Raad voor de rechtspraak als het orgaan dat het curatele- en bewindregister houdt en tot intrekking van het besluit curateleregister

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Veiligheid en Justitie van 5 december 2013, nr. 456539;

Gelet op [artikel 391, eerste lid, van Boek 1 van het Burgerlijk Wetboek](../../../../../../../../../../../../../../wet/burgerlijk/wetboek/boek/1/BWBR0002656/README.md);

De Afdeling advisering van de Raad van State gehoord (advies van 13 december 2013, nr. W03.13.0442/II);

Gezien het nader rapport van de Staatssecretaris van Veiligheid en Justitie van 18 december 2013, nr. 466217;
Hebben goedgevonden en verstaan:    

### Artikel  1  

De Raad voor de rechtspraak wordt aangewezen als het orgaan dat het openbaar register houdt, bedoeld in [artikel 391, eerste lid, van Boek 1 van het Burgerlijk Wetboek](../../../../../../../../../../../../../../wet/burgerlijk/wetboek/boek/1/BWBR0002656/README.md). 

### Artikel  2  

Het [Besluit curateleregister](../../../../../../../../../../../../../../AMvB/besluit/curateleregister/BWBR0002686/README.md) wordt ingetrokken. 

### Artikel  3  

Dit besluit treedt in werking met ingang van 1 januari 2014. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
18 december 2013  
Willem-Alexander  

De Staatssecretaris van Veiligheid en Justitie,  
F. Teeven   

de *vierentwintigste* december 2013 

De Minister van Veiligheid en Justitie,  
I.W. Opstelten    

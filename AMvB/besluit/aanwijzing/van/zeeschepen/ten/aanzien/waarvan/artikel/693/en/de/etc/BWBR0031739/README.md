<meta http-equiv='Content-Type' content='text/html; charset=utf-8' />

##Besluit van 25 juni 2012, houdende aanwijzing van zeeschepen ten aanzien waarvan artikel 693 en de afdelingen 12 en 12a van titel 10 van Boek 7 van het Burgerlijk Wetboek niet van toepassing zijn

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Veiligheid en Justitie van 5 april 2012, nr. 247315;

Gelet op [artikel 2, tweede lid, van Boek 8 van het Burgerlijk Wetboek](../../../../../../../../../../../../../../wet/burgerlijk/wetboek/boek/8/BWBR0005034/README.md);

De Afdeling advisering van de Raad van State gehoord (advies van 2 mei 2012, no. W.12.0114/II);

Gezien het nader rapport van de Staatssecretaris van Veiligheid en Justitie van 19 juni 2012, nr. 273409;
Hebben goedgevonden en verstaan:    

### Artikel  1  

[Artikel 693](../../../../../../../../../../../../../../wet/burgerlijk/wetboek/boek/7/BWBR0005290/README.md) en [afdeling 12 van titel 10 van Boek 7 van het Burgerlijk Wetboek](../../../../../../../../../../../../../../wet/burgerlijk/wetboek/boek/7/BWBR0005290/README.md) zijn niet van toepassing ten aanzien van: 

a. schepen die uitsluitend varen op Nederlandse binnenwateren of wateren, binnen of dicht grenzend aan beschutte wateren of gebieden waar Nederlandse havenvoorschriften gelden;  

b. onbemande schepen die niet van middelen tot werktuiglijke voortstuwing zijn voorzien;  

c. oorlogsschepen en marinehulpschepen;  

d. reddingsvaartuigen;  

e. pleziervaartuigen.   

### Artikel  2  

[Artikel 693](../../../../../../../../../../../../../../wet/burgerlijk/wetboek/boek/7/BWBR0005290/README.md) en [afdeling 12a van titel 10 van Boek 7 van het Burgerlijk Wetboek](../../../../../../../../../../../../../../wet/burgerlijk/wetboek/boek/7/BWBR0005290/README.md) zijn niet van toepassing op onoverdekte zeevissersschepen die in de regel niet buiten het zicht van de Nederlandse kust worden gebracht. 

### Artikel  3  

Dit besluit treedt in werking op een bij koninklijk besluit te bepalen tijdstip. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
25 juni 2012  
Beatrix  

De Minister van Veiligheid en Justitie,  
I. W. Opstelten   

de *derde* juli 2012 

De Minister van Veiligheid en Justitie,  
I. W. Opstelten    

<meta http-equiv='Content-Type' content='text/html; charset=utf-8' />

##Besluit van 14 mei 2007 tot aanwijzing van instanties met een rechtmatig belang in het kader van Verordening 2006/2004 (Besluit aanwijzing instanties met een rechtmatig belang)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Economische Zaken van 22 november 2006, nr. WJZ 6098296;

Gelet op verordening (EG) nr. 2006/2004 van het Europees Parlement en de Raad van de Europese Unie van 27 oktober 2004 betreffende samenwerking tussen de nationale instanties die verantwoordelijk zijn voor handhaving van de wetgeving inzake consumentenbescherming (PbEU L 364) en [artikel 6.2 van de Wet handhaving consumentenbescherming](../../../../../../../../../wet/wet/handhaving/consumentenbescherming/BWBR0020586/README.md);

De Raad van State gehoord (advies van 4 januari 2007 nr. W10.06.0515/II);

Gezien het nader rapport van de Staatssecretaris van Economische Zaken van 8 mei 2007, nr. WJZ 7054568;
Hebben goedgevonden en verstaan:    

### Artikel  1  

Als instantie met een rechtmatig belang bij de beÃ«indiging van of het verbieden van intracommunautaire inbreuken als bedoeld in artikel 4, tweede lid, van verordening 2006/2004 wordt de Stichting Reclame Code aangewezen. 

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst. 

### Artikel  3  

Dit besluit wordt aangehaald als: Besluit aanwijzing instanties met een rechtmatig belang. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
14 mei 2007  
Beatrix  

De Staatssecretaris van Economische Zaken , 
F. Heemskerk   

de *vijfde* juni 2007 

De Minister van Justitie , 
E. M. H. Hirsch Ballin    

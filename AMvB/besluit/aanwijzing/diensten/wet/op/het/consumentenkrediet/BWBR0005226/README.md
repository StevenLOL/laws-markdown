<meta http-equiv='Content-Type' content='text/html; charset=utf-8' />

##Besluit van 9 oktober 1991, houdende aanwijzing van diensten als bedoeld in artikel 1, onder a, 2° en 3°, van de Wet op het consumentenkrediet

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Economische Zaken van 28 mei 1991, nr. 91046398 WJA/W, gedaan in overeenstemming met de Staatssecretaris van Justitie;

Gelet op artikel 1, onder *a,* 2° en 3°, van de [Wet op het consumentenkrediet](../../../../../../../../../wet/wet/op/het/consumentenkrediet/BWBR0004815/README.md) (*Stb.* 1990, 395);

Gehoord de Adviescommissie consumentenkrediet;

De Raad van State gehoord (advies van 2 september 1991, nr. W10.91.0276);

Gezien het nader rapport van de Staatssecretaris van Economische Zaken van 30 september 1991, nr. 91080220 WJA/W, uitgebracht in overeenstemming met de Staatssecretaris van Justitie;
Hebben goedgevonden en verstaan:    

### Artikel  1  

Als dienst in de zin van artikel 1, onder *a,* 2° en 3°, van de [Wet op het consumentenkrediet](../../../../../../../../../wet/wet/op/het/consumentenkrediet/BWBR0004815/README.md) (*Stb.* 1990, 395) wordt aangewezen het in het kader van een reisovereenkomst vervoeren van reizigers of aan hen verstrekken van verblijf.  

### Artikel  2  

Dit besluit treedt in werking met ingang van de dag waarop de [Wet op het consumentenkrediet](../../../../../../../../../wet/wet/op/het/consumentenkrediet/BWBR0004815/README.md) in werking treedt.  

### Artikel  3  

Dit besluit kan worden aangehaald als: Besluit aanwijzing diensten Wet op het consumentenkrediet.  

Lasten en bevelen dat dit besluit met daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State en aan de Algemene Rekenkamer.   

's-Gravenhage 
9 oktober 1991  
Beatrix  

De Staatssecretaris van Economische Zaken, 
Y. M. C. T. van Rooy   

de vierentwintigste oktober 1991 

De Minister van Justitie, 
E. M. H. Hirsch Ballin    

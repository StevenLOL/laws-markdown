<meta http-equiv='Content-Type' content='text/html; charset=utf-8' />

##Besluit van 22 november 2012, houdende regels ter uitvoering van artikel 38a, tweede lid, van de Politiewet 2012 (Besluit wijkagenten)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op voordracht van Onze Minister van Veiligheid en Justitie van 20 juli 2012, nummer 286576;

Gelet op [artikel 38a, tweede lid, van de Politiewet 2012](../../../../wet/politiewet/2012/BWBR0031788/README.md);

De Afdeling advisering van de Raad van State gehoord (advies van 26 juli 2012, nr. W03.12.0290/II);

Gezien het nader rapport van Onze Minister van Veiligheid en Justitie van 16 november 2012, nummer 323266;
Hebben goedgevonden en verstaan:   

### Artikel  1  

De wijkagent verricht in elk geval de door Onze Minister vastgestelde werkzaamheden.

### Artikel  2  

De wijkagent wordt niet ingezet of beschikbaar gehouden ten behoeve van een territoriaal of functioneel onderdeel van de politie dat tot taak heeft binnen een district als bedoeld in [artikel 37, tweede lid, van de Politiewet 2012](../../../../wet/politiewet/2012/BWBR0031788/README.md) te voorzien in extra politiesterkte voor de aanpak van lokale prioriteiten en criminaliteitsbestrijding als bedoeld in [artikel 13, vierde lid, van de Politiewet 2012](../../../../wet/politiewet/2012/BWBR0031788/README.md). 

### Artikel  3  

Dit besluit treedt in werking op een bij koninklijk besluit te bepalen tijdstip. 

### Artikel  4  

Dit besluit wordt aangehaald als: Besluit wijkagenten. 

### Artikel  5  

Wijzigt dit besluit.

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
22 november 2012  
Beatrix  

De Minister van Veiligheid en Justitie,  
I. W. Opstelten   

de *achtentwintigste* november 2012 

De Minister van Veiligheid en Justitie,  
I. W. Opstelten    

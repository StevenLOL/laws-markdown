<meta http-equiv='Content-Type' content='text/html; charset=utf-8' />

##Besluit van 10 maart 2008, houdende vaststelling van het Besluit Patentreglement Rijn

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Verkeer en Waterstaat van 15 februari 2008, nr. HDJZ-SCH-2008-43, Hoofddirectie Juridische Zaken;

Gelet op de op 17 oktober 1868 te Mannheim tot stand gekomen Herziene Rijnvaartakte (Trb. 1955, 161, en 1964, 83), de resolutie van de Centrale Commissie voor de Rijnvaart van 31 mei 2007 (protocol 2007-I-10), [artikel 26a van de Binnenschepenwet](../../../../../wet/binnenschepenwet/BWBR0003443/README.md), [artikel 5 van de Wet vaartijden en bemanningssterkte binnenvaart](../../../../../wet/wet/vaartijden/en/bemanningssterkte/binnenvaart/BWBR0006029/README.md) en de [artikelen 4](../../../../../wet/scheepvaartverkeerswet/BWBR0004364/README.md), [9](../../../../../wet/scheepvaartverkeerswet/BWBR0004364/README.md), [10, tweede lid](../../../../../wet/scheepvaartverkeerswet/BWBR0004364/README.md), en [18 van de Scheepvaartverkeerswet](../../../../../wet/scheepvaartverkeerswet/BWBR0004364/README.md);

De Raad van State gehoord (advies van 22 februari 2008, nr. W09.08.0063/IV);

Gezien het nader rapport van de Staatssecretaris van Verkeer en Waterstaat van 4 maart 2008, nr. HDJZ/SCH/2008-255, Hoofddirectie Juridische Zaken;
Hebben goedgevonden en verstaan:     
### Hoofdstuk  1  

####Patentreglement Rijn

### Artikel  1  

1.  Voor de Rijn in Nederland met inbegrip van de Waal en de Lek is van kracht het [Patentreglement Rijn](../../../../../KB/patentreglement/rijn/BWBR0023698/README.md) met inbegrip van de daarbij behorende bijlagen, dat is gevoegd bij dit besluit en dat kan worden aangehaald als: [Patentreglement Rijn](../../../../../KB/patentreglement/rijn/BWBR0023698/README.md).   
2.  Onverminderd het eerste lid zijn de bepalingen met betrekking tot de radarpatenten van het [Patentreglement Rijn](../../../../../KB/patentreglement/rijn/BWBR0023698/README.md) van toepassing op alle binnenwateren in Nederland.   

### Artikel  2  

Onze Minister van Verkeer en Waterstaat bepaalt wie de bevoegde autoriteit is, of de bevoegde autoriteiten zijn, bedoeld in het [Patentreglement Rijn](../../../../../KB/patentreglement/rijn/BWBR0023698/README.md). Van de desbetreffende beschikking wordt mededeling gedaan in de *Staatscourant*.  

### Artikel  3  

Bij ministeriële regeling worden richtlijnen vastgesteld voor de bevoegde autoriteit, overeenkomstig de door de Centrale Commissie voor de Rijnvaart aangenomen resoluties.  

### Artikel  4  

Bij ministeriële regeling kunnen nadere regels worden vastgesteld met betrekking tot de procedure voor het examen, bedoeld in [hoofdstuk 2, paragraaf 3](../../../../../KB/patentreglement/rijn/BWBR0023698/README.md) en [hoofdstuk 3 van het Patentreglement Rijn](../../../../../KB/patentreglement/rijn/BWBR0023698/README.md).  

### Artikel  5  

Bij ministeriële regeling kunnen andere radardiploma’s als gelijkwaardig aan het radarpatent, bedoeld in het [Patentreglement Rijn](../../../../../KB/patentreglement/rijn/BWBR0023698/README.md), worden erkend, waarbij de erkenning beperkt kan worden tot nader te bepalen scheepvaartwegen.  

### Artikel  6  

Bij ministeriële regeling worden de kosten, bedoeld in [artikel 2.18](../../../../../KB/patentreglement/rijn/BWBR0023698/README.md) en [artikel 3.08 van het Patentreglement Rijn](../../../../../KB/patentreglement/rijn/BWBR0023698/README.md), vastgesteld.  

### Hoofdstuk  2  

####Wijziging van besluiten

### Artikel  7  

Wijzigt het Binnenvaartpolitiereglement.   

### Artikel  8  

Wijzigt het Besluit verkeersinformatie en verkeersaanwijzingen scheepvaartverkeer.   

### Artikel  9  

Wijzigt het Besluit vaartijden en bemanningssterkte binnenvaart.   

### Artikel  10  

Wijzigt het Besluit verklaringhouders Scheepvaartverkeerswet.   

### Hoofdstuk  3  

####Slotbepalingen

### Artikel  11  

Het [Besluit Reglement radarpatenten](../../../../../AMvB/besluit/reglement/radarpatenten/BWBR0010916/README.md) en het [Besluit Reglement Rijnpatenten 1998](../../../../../AMvB/besluit/reglement/rijnpatenten/1998/BWBR0008935/README.md) worden ingetrokken.  

### Artikel  12  

Dit besluit treedt in werking met ingang van 1 april 2008  

### Artikel  13  

Dit besluit wordt aangehaald als: Besluit Patentreglement Rijn.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
10 maart 2008  
Beatrix  

De Staatssecretaris van Verkeer en Waterstaat , 
J. C. Huizinga-Heringa   

de *zevenentwintigste* maart 2008 

De Minister van Justitie , 
E. M. H. Hirsch Ballin    

####Bijlage bij Besluit Patentreglement Rijn

[Patentreglement Rijn](../../../../../KB/patentreglement/rijn/BWBR0023698/README.md)  

<meta http-equiv='Content-Type' content='text/html; charset=utf-8' />

##Besluit van 31 mei 1999, houdende vaststelling van het minimum aantal uren per week dat notarissen verplicht zijn hun ambt uit te oefenen bij waarneming in deeltijd (Besluit deeltijd notarissen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Justitie van 25 maart 1999, Directie Wetgeving nr. 755459/99/6;

Gelet op [artikel 29, derde lid, van de Wet op het notarisambt](../../../../../wet/notariswet/BWBR0010388/README.md);

De Raad van State gehoord (advies van 29 april 1999, nr. W03.99.0169/I);

Gezien het nader rapport van de Staatssecretaris van Justitie van 17 mei 1999, Directie Wetgeving nr. 763994/99/6;
Hebben goedgevonden en verstaan:    

### Artikel  1  

Het minimum aantal uren per week, bedoeld in [artikel 29, derde lid, tweede volzin, van de Wet op het notarisambt](../../../../../wet/notariswet/BWBR0010388/README.md), wordt bepaald op achttien.  

### Artikel  2  

Dit besluit treedt in werking op het tijdstip waarop [artikel 29 van de Wet op het notarisambt](../../../../../wet/notariswet/BWBR0010388/README.md) in werking treedt.  

### Artikel  3  

Dit besluit wordt aangehaald als: Besluit deeltijd notarissen.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
31 mei 1999  
Beatrix  

De Staatssecretaris van Justitie, 
M. J. Cohen   

de *tiende* juni 1999 

De Minister van Justitie, 
A. H. Korthals    

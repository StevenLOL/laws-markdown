<meta http-equiv='Content-Type' content='text/html; charset=utf-8' />

##Besluit van 1 juli 1996, houdende vaststelling van het Besluit decentralisatie arbeidsvoorwaardenvorming academische ziekenhuizen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Onderwijs, Cultuur en Wetenschappen van 7 november 1995, nummer 95026141, directie Arbeidsvoorwaarden en Beroepskwaliteit;

Gelet op de [artikelen 4.5, tweede lid](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), [12.5](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), [12.10, vijfde lid](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), en [16.23, tweede lid, van de Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);

De Raad van State gehoord (advies van 24 januari 1996, No. W05.95.0604);

Gezien het nader rapport van Onze Minister van Onderwijs, Cultuur en Wetenschappen van 14 juni 1996, nr. 96010630, directie Arbeidsvoorwaarden en Beroepskwaliteit;
Hebben goedgevonden en verstaan:     
### Paragraaf  1  

####Algemene bepalingen

### Artikel  1  

####Begripsbepalingen

In dit besluit wordt verstaan onder: 

a. Onze Minister: Onze Minister van Onderwijs, Cultuur en Wetenschappen;  

b. raad van bestuur: de raad van bestuur, bedoeld in [artikel 12.4 van de Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);  

c. raad van toezicht: de raad van toezicht, bedoeld in [artikel 12.10 van de Wet op het hoger onderwijs en wetenschappelijk onderzoek](../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md).    

### Paragraaf  2  

####Aanspraken bij werkloosheid, ziekte en arbeidsongeschiktheid

### Paragraaf  3  

####Bijzondere bepalingen voor de raad van bestuur

### Artikel  4  

####Algemeen

1.  Deze paragraaf heeft betrekking op de leden van de raad van bestuur.   
2.  Voor de leden van de raad van bestuur treedt de raad van toezicht op als bevoegd gezag.   
3.  Voor zover de raad van toezicht niet anders bepaalt of heeft bepaald, zijn de overige artikelen van dit besluit van toepassing op de leden van de raad van bestuur.   

### Artikel  5  

####Bezoldiging

1.  Aan het lid van een raad van bestuur wordt een salaris toegekend overeenkomstig de salarisschaal van de bijlage van dit besluit.   
2.  Aan het lid dat tevens is benoemd tot voorzitter van de raad van bestuur, wordt het maximumsalaris van de salarisschaal van de bijlage van dit besluit toegekend alsmede een toelage van 10% van dat salaris.   
3.  Het salaris en de toelagen worden door de raad van toezicht vastgesteld en toegekend.   
4.  In bijzondere gevallen kan ten gunste van het lid van een raad van bestuur van het eerste tot en met het derde lid worden afgeweken.   
5.  De salarisbedragen genoemd in de bijlage bij dit besluit kunnen worden gewijzigd bij ministeriële regeling.   

### Paragraaf  4  

####Bepalingen betreffende de raad van toezicht

### Paragraaf  5  

####Overgangs- en slotbepalingen

### Artikel  8  

Tot het tijdstip waarop de raad van bestuur regels als bedoeld in de artikelen 2 en 3 heeft vastgesteld, blijven de op het tijdstip van inwerkingtreding van dit besluit geldende regels ter zake van toepassing op de academische ziekenhuizen.  

### Artikel  9  

Met ingang van het tijdstip waarop de raad van bestuur regels heeft vastgesteld met betrekking tot tegemoetkoming ziektekosten en inkomenstoeslag vindt het [Besluit tegemoetkoming ziektekosten en inkomenstoeslag onderwijs- en onderzoekpersoneel](../../../../../../../AMvB/besluit/tegemoetkoming/ziektekosten/en/inkomenstoeslag/onderwijs-/en/etc/BWBR0007326/README.md) geen toepassing meer ten aanzien van de academische ziekenhuizen.  

### Artikel  10  

Onverminderd artikel 8 wordt het Rechtspositiereglement academische ziekenhuizen ingetrokken.  

### Artikel  11  

Dit besluit wordt aangehaald als «Besluit decentralisatie arbeids- voorwaardenvorming academische ziekenhuizen».  

### Artikel  12  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst, en werkt terug tot en met 31 december 1995.  

Lasten en bevelen dat dit besluit en de daarbij behorende nota van toelichting in het *Staatsblad* zal worden geplaatst.   

's-Gravenhage 
1 juli 1996  
Beatrix  

De Minister van Onderwijs, Cultuur en Wetenschappen, 
J. M. M. Ritzen   

de achttiende juli 1996 

De Minister van Justitie, 
W. Sorgdrager    

### Bijlage  

####Salarisschaal leden van de raad van bestuur

| --- | --- |
|---|---|
| 0  | 10670  |
| 1  | 11014  |
| 2  | 11369  |
| 3  | 11736  |
| 4  | 12114  |
| 5  | 12505  |
| 6  | 12908  |
| 7  | 13325  |
| 8  | 13755  |
| 9  | 14198  |


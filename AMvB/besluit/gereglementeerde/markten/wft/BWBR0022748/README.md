<meta http-equiv='Content-Type' content='text/html; charset=utf-8' />

##Besluit van 30 oktober 2007, houdende regels ter uitvoering van de Wet op het financieel toezicht met betrekking tot de toegang tot de Nederlandse financiële markten voor marktexploitanten en voor het exploiteren of beheren van een gereglementeerde markt en wijziging van enkele andere besluiten ter implementatie van de richtlijn markten voor financiële instrumenten (Besluit gereglementeerde markten Wft)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Financiën van 5 oktober 2007, nr. FM 2007-2455 M;

Gelet op richtlijn nr. 2004/39 EG van het Europees Parlement en de Raad van de Europese Unie van 21 april 2004 betreffende markten voor financiële instrumenten, tot wijziging van de richtlijnen nr. 85/611/EEG en 93/6/EEG van de Raad en van richtlijn nr. 2000/12/EG van het Europees Parlement en de Raad en houdende intrekking van Richtlijn 93/22/EEG van de Raad (PbEU L 145) en richtlijn nr. 2006/73/EG van de Commissie van de Europese Gemeenschappen van 10 augustus 2006 tot uitvoering van Richtlijn 2004/39/EG van het Europees Parlement en de Raad wat betreft de door beleggingsondernemingen in acht te nemen organisatorische eisen en voorwaarden voor de bedrijfsuitoefening en wat betreft de definitie van begrippen voor de toepassing van genoemde richtlijn (PbEU L 241) alsmede de [artikelen 3:17, tweede lid, aanhef en onderdeel c](../../../../../../wet/wet/op/het/financieel/toezicht/BWBR0020368/README.md), [4:11, derde lid](../../../../../../wet/wet/op/het/financieel/toezicht/BWBR0020368/README.md), [4:14, tweede lid](../../../../../../wet/wet/op/het/financieel/toezicht/BWBR0020368/README.md), [4:16, tweede en derde lid](../../../../../../wet/wet/op/het/financieel/toezicht/BWBR0020368/README.md), [4:18c, vierde lid](../../../../../../wet/wet/op/het/financieel/toezicht/BWBR0020368/README.md), [4:19, vierde lid](../../../../../../wet/wet/op/het/financieel/toezicht/BWBR0020368/README.md), [4:20, eerste, tweede, derde en vierde lid](../../../../../../wet/wet/op/het/financieel/toezicht/BWBR0020368/README.md), [4:22, eerste lid](../../../../../../wet/wet/op/het/financieel/toezicht/BWBR0020368/README.md), [4:23, derde lid, onderdelen a en b](../../../../../../wet/wet/op/het/financieel/toezicht/BWBR0020368/README.md), [4:24, vierde lid, onderdeel e, en vijfde lid](../../../../../../wet/wet/op/het/financieel/toezicht/BWBR0020368/README.md), [4:25, eerste lid](../../../../../../wet/wet/op/het/financieel/toezicht/BWBR0020368/README.md), [4:87, derde lid](../../../../../../wet/wet/op/het/financieel/toezicht/BWBR0020368/README.md), [4:88, derde lid](../../../../../../wet/wet/op/het/financieel/toezicht/BWBR0020368/README.md), [4:90, tweede lid](../../../../../../wet/wet/op/het/financieel/toezicht/BWBR0020368/README.md), [4:90b, tiende lid](../../../../../../wet/wet/op/het/financieel/toezicht/BWBR0020368/README.md), [4:90d, en vierde lid](../../../../../../wet/wet/op/het/financieel/toezicht/BWBR0020368/README.md), [5:27, tweede en vijfde lid, van de Wet op het financieel toezicht](../../../../../../wet/wet/op/het/financieel/toezicht/BWBR0020368/README.md);

De Raad van State gehoord (advies van 17 oktober 2007, no. W06.07.0368/III);

Gezien het nader rapport van Onze Minister van Financiën van 19 oktober 2007, FM 2007-2645 M;
Hebben goedgevonden en verstaan:     
### §  1  

####Inleidende bepaling

### Artikel  1  

In dit besluit en de daarop berustende bepalingen wordt verstaan onder wet: [Wet op het financieel toezicht](../../../../../../wet/wet/op/het/financieel/toezicht/BWBR0020368/README.md).  

### §  2  

####Toegang tot de Nederlandse financiële markten voor marktexploitanten

####Bepalingen ter uitvoering van [artikel 5:27, tweede lid, van de wet](../../../../../../wet/wet/op/het/financieel/toezicht/BWBR0020368/README.md)

### Artikel  2  

De gegevens, bedoeld in [artikel 5:27, tweede lid, van de wet](../../../../../../wet/wet/op/het/financieel/toezicht/BWBR0020368/README.md) zijn: 

a. een opgave van de naam, het adres en het telefoon- en faxnummer van de marktexploitant;  

b. indien de marktexploitant een rechtspersoon is, een opgave van de statutaire zetel, de statutaire naam en de handelsnaam of handelsnamen;  

c. indien de marktexploitant is ingeschreven in het handelsregister, een opgave van het nummer van inschrijving;  

d. indien aanwezig, een gewaarmerkt afschrift van de statuten;  

e. een opgave van activiteiten die de marktexploitant voornemens is te verrichten;  

f. gegevens op basis waarvan de Autoriteit Financiële Markten kan beoordelen of voldaan wordt aan [artikel 5:29, eerste lid, van de wet](../../../../../../wet/wet/op/het/financieel/toezicht/BWBR0020368/README.md);  

g. gegevens op basis waarvan de Autoriteit Financiële Markten kan beoordelen of voldaan wordt aan [artikel 5:29, tweede lid, van de wet](../../../../../../wet/wet/op/het/financieel/toezicht/BWBR0020368/README.md);  

h. een beschrijving van de regels van de gereglementeerde markt, bedoeld in de [artikelen 5:30](../../../../../../wet/wet/op/het/financieel/toezicht/BWBR0020368/README.md) en [5:32, eerste lid, van de wet](../../../../../../wet/wet/op/het/financieel/toezicht/BWBR0020368/README.md);  

i. gegevens op basis waarvan de Autoriteit Financiële Markten kan beoordelen of voldaan wordt aan hetgeen ingevolge [artikel 5:30, aanhef en onderdeel f, van de wet](../../../../../../wet/wet/op/het/financieel/toezicht/BWBR0020368/README.md) is bepaald met betrekking tot de financiële middelen om een ordelijke werking van de gereglementeerde markt te bevorderen;  

j. een beschrijving van de regels inzake de toelating van financiële instrumenten tot de handel op de gereglementeerde markt, bedoeld in [artikel 5:32a, eerste lid, onderdeel a, van de wet](../../../../../../wet/wet/op/het/financieel/toezicht/BWBR0020368/README.md);  

k. een beschrijving van de regels inzake de toegang tot de handel op of het lidmaatschap van de gereglementeerde markt, bedoeld in [artikel 5:32b, van de wet](../../../../../../wet/wet/op/het/financieel/toezicht/BWBR0020368/README.md); en  

l. indien van toepassing: 

1°. een opgave van de omvang van een gekwalificeerde deelneming als bedoeld in [artikel 5:32d van de wet](../../../../../../wet/wet/op/het/financieel/toezicht/BWBR0020368/README.md) in een aanvrager, bedoeld in [artikel 5:27, eerste lid, van de wet](../../../../../../wet/wet/op/het/financieel/toezicht/BWBR0020368/README.md);  

2°. gegevens op basis waarvan de Autoriteit Financiële Markten of, in voorkomend geval, de Minister van Financiën kan beoordelen of voldaan wordt aan hetgeen is bepaald met betrekking tot de betrouwbaarheid van de houder van een gekwalificeerde deelneming in de aanvrager die op grond hiervan het beleid van de betrokken onderneming zou kunnen bepalen of mede bepalen of zou bepalen of mede bepalen; en  

3°. bescheiden waaruit de financiële positie en de juridische groepsstructuur van de houder van een gekwalificeerde deelneming in de aanvrager blijken.      

### Artikel  3  

1.  De gegevens, bedoeld in artikel 2, onderdeel f, zijn: 

a. een opgave van de naam, de geboortedatum, de geboorteplaats, de nationaliteit, het privé-adres, het telefoon- en faxnummer en de functie;  

b. een curriculum vitae;  

c. een opgave van de relevante diploma’s;  

d. een kopie van een geldig identiteitsbewijs; en  

e. een opgave van referenten.     
2.  Het artikel 2, onderdelen g en l, onder 2°, is niet van toepassing ten aanzien van personen wier betrouwbaarheid voor de toepassing van de [wet](../../../../../../wet/wet/op/het/financieel/toezicht/BWBR0020368/README.md) door een toezichthouder reeds is vastgesteld.   

####Bepaling ter uitvoering van [artikel 5:27, vijfde lid, van de wet](../../../../../../wet/wet/op/het/financieel/toezicht/BWBR0020368/README.md)

### Artikel  4  

1.  Een marktexploitant waaraan een vergunning als bedoeld in [artikel 5:26, eerste lid, van de wet](../../../../../../wet/wet/op/het/financieel/toezicht/BWBR0020368/README.md) is verleend, geeft slechts uitvoering aan een voorgenomen wijziging als bedoeld in [artikel 5:27, vierde lid, van de wet](../../../../../../wet/wet/op/het/financieel/toezicht/BWBR0020368/README.md) indien de Autoriteit Financiële Markten heeft ingestemd met de wijziging.   
2.  De Autoriteit Financiële Markten neemt een besluit omtrent de instemming: 

a. binnen zes weken na ontvangst van de melding; of  

b. indien de zij binnen twee weken na ontvangst van de melding de marktexploitant om nadere gegevens heeft verzocht, binnen vier weken na ontvangst van die gegevens, doch uiterlijk binnen dertien weken na ontvangst van de melding.     
3.  Het tweede lid is niet van toepassing indien de op grond daarvan toepasselijke termijn geen redelijke termijn is voor een besluit omtrent de instemming inzake de voorgenomen wijziging. In dat geval stelt de Autoriteit Financiële Markten de marktexploitant daarvan in kennis onder vermelding van een termijn waarbinnen zij verwacht te kunnen besluiten.   

### §  3  

####Wijzigingen andere besluiten

### Artikel  5  

Wijzigt het Besluit Markttoegang financiële ondernemingen Wft.   

### Artikel  6  

Wijzigt het Besluit prudentiële regels Wft.   

### Artikel  7  

Wijzigt het Besluit Gedragstoezicht financiële ondernemingen Wft.   

### Artikel  8  

Wijzigt het Besluit bijzondere prudentiële maatregelen, beleggerscompensatie en depositogarantie Wft.   

### Artikel  9  

Wijzigt het Besluit marktmisbruik Wft.   

### Artikel  10  

Wijzigt het Besluit boetes Wft.   

### Artikel  11  

Wijzigt het Besluit bekostiging financieel toezicht.   

### §  4  

####Slotbepalingen

### Artikel  12  

De artikelen van dit besluit treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

### Artikel  13  

Dit besluit wordt aangehaald als: Besluit gereglementeerde markten Wft  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

's-Gravenhage 
30 oktober 2007  
Beatrix  

De Minister van Financiën , 
W. J. Bos   

de *eenendertigste* oktober 2007 

De Minister van Justitie , 
E. M. H. Hirsch Ballin    

<meta http-equiv='Content-Type' content='text/html; charset=utf-8' />

##Besluit van 17 juni 2010, houdende vaststelling van referentieniveaus Nederlandse taal en referentieniveaus rekenen (Besluit referentieniveaus Nederlandse taal en rekenen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap, van 8 april 2010, nr. WJZ/199346 (2702), directie Wetgeving en Juridische Zaken, gedaan mede namens Onze Minister van Onderwijs, Cultuur en Wetenschap en Onze Minister van Landbouw, Natuur en Voedselkwaliteit;

Gelet op artikel 2, eerste lid, van de Wet referentieniveaus Nederlandse taal en rekenen;

De Raad van State gehoord (advies van 28 april 2010, nr. W05.10.0122/I);

Gezien het nader rapport van de Staatssecretaris van Onderwijs, Cultuur en Wetenschap, van 14 juni 2010, nr. WJZ/211307 (2702), directie Wetgeving en Juridische Zaken, uitgebracht mede namens Onze Minister van Onderwijs, Cultuur en Wetenschap en Onze Minister van Landbouw, Natuur en Voedselkwaliteit;
Hebben goedgevonden en verstaan:    

### Artikel  1  

####Begripsbepalingen

In dit besluit wordt verstaan onder: 

*WPO:*Wet op het primair onderwijs;  

*WEC:*Wet op de expertisecentra;  

*WVO:*Wet op het voortgezet onderwijs, en  

*WEB:*Wet educatie en beroepsonderwijs.    

### Artikel  2  

####Referentieniveaus Nederlandse taal

Voor de hierna genoemde onderwijssoorten worden de volgende referentieniveaus Nederlandse taal, zoals opgenomen in bijlage 1 van dit besluit, vastgesteld: 

a. het basisonderwijs, bedoeld in de WPO: de referentieniveaus 1F en 2F;  

b. het speciaal onderwijs, bedoeld in de WEC: de referentieniveaus 1F en 2F;  

c. het voorbereidend wetenschappelijk onderwijs, bedoeld in artikel 5, onderdeel a, van de WVO: het referentieniveau 4F;  

d. het hoger algemeen voortgezet onderwijs, bedoeld in artikel 5, onderdeel b, van de WVO: het referentieniveau 3F;  

e. het middelbaar algemeen voortgezet onderwijs, bedoeld in artikel 5, onderdeel b, van de WVO: het referentieniveau 2F;  

f. het voorbereidend beroepsonderwijs, bedoeld in artikel 5, onderdeel c, van de WVO: het referentieniveau 2F;  

g. het praktijkonderwijs, bedoeld in artikel 5, onderdeel d, van de WVO: het referentieniveau 1F;  

h. de assistentopleiding, bedoeld in artikel 7.2.2, onderdeel a, van de WEB: het referentieniveau 2F, met uitzondering van het onderdeel Fictionele, narratieve en literaire teksten;  

i. de basisberoepsopleiding, bedoeld in artikel 7.2.2, onderdeel b, van de WEB: het referentieniveau 2F, met uitzondering van het onderdeel Fictionele, narratieve en literaire teksten;  

j. de vakopleiding, bedoeld in artikel 7.2.2, onderdeel c, van de WEB: het referentieniveau 2F, met uitzondering van het onderdeel Fictionele, narratieve en literaire teksten;  

k. de middenkaderopleiding, bedoeld in artikel 7.2.2, onderdeel d, van de WEB: het referentieniveau 3F, met uitzondering van het onderdeel Fictionele, narratieve en literaire teksten;  

l. de specialistenopleiding, bedoeld in artikel 7.2.2, onderdeel e, van de WEB: het referentieniveau 3F, met uitzondering van het onderdeel Fictionele, narratieve en literaire teksten;  

m. de opleidingen Nederlandse taal en rekenen, bedoeld in artikel 7.3.1, eerste lid, onder b, van de WEB: de referentieniveaus 1F en 2F, en  

n. het arbeidsmarktgerichte uitstroomprofiel, bedoeld in artikel 14, eerste lid, onderdeel b, van de WEC: het referentieniveau 1F.    

### Artikel  3  

####Referentieniveaus rekenen

Voor de hierna genoemde onderwijssoorten worden de volgende referentieniveaus rekenen, zoals opgenomen in bijlage 2 van dit besluit, vastgesteld: 

a. het basisonderwijs, bedoeld in de WPO: de referentieniveaus 1F en 1S;  

b. het speciaal onderwijs, bedoeld in de WEC: de referentieniveaus 1F en 1S;  

c. het voorbereidend wetenschappelijk onderwijs, bedoeld in artikel 5, onderdeel a, van de WVO: het referentieniveau 3F;  

d. het hoger algemeen voortgezet onderwijs, bedoeld in artikel 5, onderdeel b, van de WVO: het referentieniveau 3F;  

e. het middelbaar algemeen voortgezet onderwijs, bedoeld in artikel 5, onderdeel b, van de WVO: het referentieniveau 2F;  

f. het voorbereidend beroepsonderwijs, bedoeld in artikel 5, onderdeel c, van de WVO: het referentieniveau 2F;  

g. het praktijkonderwijs, bedoeld in artikel 5, onderdeel d, van de WVO: het referentieniveau 1F;  

h. de assistentopleiding, bedoeld in artikel 7.2.2, onderdeel a, van de WEB: het referentieniveau 2F;  

i. de basisberoepsopleiding, bedoeld in artikel 7.2.2, onderdeel b, van de WEB: het referentieniveau 2F;  

j. de vakopleiding, bedoeld in artikel 7.2.2, onderdeel c, van de WEB: het referentieniveau 2F;  

k. de middenkaderopleiding, bedoeld in artikel 7.2.2, onderdeel d, van de WEB: het referentieniveau 3F;  

l. de specialistenopleiding, bedoeld in artikel 7.2.2, onderdeel e, van de WEB: het referentieniveau 3F;  

m. de opleidingen Nederlandse taal en rekenen, bedoeld in artikel 7.3.1, eerste lid, onder b, van de WEB: de referentieniveaus 1F en 2F, en  

n. het arbeidsmarktgerichte uitstroomprofiel, bedoeld in artikel 14, eerste lid, onderdeel b, van de WEC: het referentieniveau 1F.    

### Artikel  4  

####Inwerkingtreding

Dit besluit treedt in werking op het tijdstip waarop artikel 2 van de Wet referentieniveaus Nederlandse taal en rekenen in werking treedt.  

### Artikel  5  

####Citeertitel

Dit besluit wordt aangehaald als: Besluit referentieniveaus Nederlandse taal en rekenen.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
17 juni 2010  
Beatrix  

De Staatssecretaris van Onderwijs, Cultuur en Wetenschap, 
J. M. van Bijsterveldt-Vliegenthart   

De Minister van Onderwijs, Cultuur en Wetenschap, 
A. Rouvoet   

De Minister van Landbouw, Natuur en Voedselkwaliteit, 
G. Verburg   

de *achtste* juli 2010 

De Minister van Justitie, 
E. M. H. Hirsch Ballin    

### Bijlage  1  

####bij artikel 2  van het Besluit referentieniveaus Nederlandse taal en rekenen

####Referentieniveaus Nederlandse taal

1. Mondelinge Taalvaardigheid 

1.1. Gesprekken  

1.2. Luisteren  

1.3. Spreken    

2. Lezen 

2.1. Zakelijke teksten  

2.2. Fictionele, narratieve en literaire teksten    

3. Schrijven  

4. Begrippenlijst en Taalverzorging 

4.1. Begrippenlijst  

4.2. Taalverzorging  

4.3. Niveaubeschrijvingen  

4.4. Moeilijkheid      

### 1  

####Mondelinge Taalvaardigheid

### 1.1  

####Gesprekken

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving Gesprekken  | Kan eenvoudige gesprekken voeren over vertrouwde onderwerpen in het dagelijks leven op en buiten school.  | Kan in gesprekken over alledaagse en niet alledaagse onderwerpen uit leefwereld en (beroeps)opleiding uiting geven aan persoonlijke meningen, kan informatie uitwisselen en gevoelens onder woorden brengen.  | Kan op effectieve wijze deelnemen aan gesprekken over onderwerpen uit de (beroeps)opleiding en van maatschappelijke aard.  | Kan in alle soorten gesprekken de taal nauwkeurig en doeltreffend gebruiken voor een breed scala van onderwerpen uit (beroeps)opleiding en van maatschappelijke aard.  |
| --- | --- | --- | --- | --- |
|  *Taken*   | --- | --- | --- | --- |
| 1. Deelnemen aan discussie en overleg  | Kan de hoofdpunten volgen en kan de eigen mening verwoorden en onderbouwen met argumenten.  Kan kritisch luisteren naar meningen en opvattingen en een reactie geven.  | Kan bespreken wat er gedaan moet worden en bijdragen aan de planning.  Kan tijdens een discussie of overleg (op beleefde wijze) een probleem verhelderen, een overtuiging of mening, instemming of afkeuring uitdrukken en commentaar geven op de visie van anderen.  | Kan actief deelnemen aan discussies, debatten en overleg in kleinere of grotere groepen.  | Kan in een geanimeerde discussie of debat uitgesproken en overtuigende argumenten geven.  Kan in een overleg een probleem helder schetsen, speculeren over oorzaken of gevolgen en voor- en nadelen van verschillende benaderingen afwegen.  |
| 2. Informatie uitwisselen  | Kan in gesprekken binnen en buiten school informatie geven en vragen en kan kritisch luisteren naar deze informatie.  Kan informatie beoordelen en een reactie geven.  | Kan informatie vragen en geven aan instanties binnen en buiten school.  Kan informatie verzamelen en verwerken via het houden van een vraaggesprek.  | Kan actief deelnemen aan gesprekken in het kader van werk/ beroepsvoorbereiding, een project of (maatschappelijke) stage en de evaluatie daarvan.  | Kan deelnemen aan informatieve, meningsvormende, beschouwende en besluitvormende gesprekken over complexe onderwerpen.  |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Beurten nemen en bijdragen aan samenhang  | Kan een kort gesprek beginnen, gaande houden en beëindigen.  | Kan de juiste frase gebruiken om aan het woord te komen.  Kan een reactie uitstellen totdat hij de bijdrage van de ander geïnterpreteerd en beoordeeld heeft.  | Kan op doeltreffende wijze de beurt nemen.  Kan standaardzinnen gebruiken (bijvoorbeeld: «Dat is een moeilijk te beantwoorden vraag») om tijd te winnen en de beurt te behouden.  | Kan een passende frase kiezen om eigen opmerkingen op de juiste wijze aan te kondigen en de beurt te krijgen, of om tijd te winnen en de beurt te houden tijdens het nadenken.  |

### 1  

####Mondelinge Taalvaardigheid

### 1.1  

####vervolg Gesprekken

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Afstemming op doel  | Kan gesprekken voeren om informatie en meningen uit te wisselen, uitleg of instructie te geven en te volgen.  Herkent gesprekssituaties en kan passende routines gebruiken.  | Kan het eigen gespreksdoel tot uitdrukking brengen.  Kan doelgericht doorvragen om de gewenste informatie te verwerven.  | Kan zonder moeite gesprekken voeren met meerdere doelen.  Kan afwijkingen van het doel inbrengen en accepteren zonder de draad kwijt te raken.  | Kan beschouwende gesprekken voeren over abstracte onderwerpen.  |
| Afstemming op de gesprekspartner(s)  | Kan de gesprekspartner(s) redelijk volgen tenzij ze voor onverwachte wendingen in het gesprek zorgen.  Kan woorden ondersteunen met non-verbaal gedrag.  | Kan het spreekdoel van anderen herkennen en reacties schatten.  Kan het verschil tussen formele en informele situaties hanteren.  Maakt de juiste keuze voor het register en het al dan niet hanteren van taalvariatie (dialect, jongerentaal).  | Kiest in formele en informele situaties zonder moeite de juiste taalvariant.  Reageert adequaat op de uitingen van de gesprekspartners en vraagt zonodig naar meer informatie of naar de bedoeling.  Reageert adequaat op non-verbale signalen.  | Gebruikt de taal doeltreffend door ideeën zonodig te herformuleren en door onderscheid te maken naar situatie en gesprekspartners.  |
| Woordgebruik en woordenschat  | Beschikt over voldoende woorden om te praten over vertrouwde situaties en onderwerpen, maar zoekt nog regelmatig naar woorden en varieert niet veel in woordgebruik.  | Beschikt over voldoende woorden om zich te kunnen uiten. Het kan soms nodig zijn een omschrijving te geven van een onbekend woord.  | Beschikt over een goede woordenschat.  Kan variëren in de formulering. Trefzekerheid in de woordkeuze is over het algemeen hoog, al komen enige verwarring en onjuist woordgebruik wel voor.  | Beschikt over een breed repertoire aan woorden, idiomatische uitdrukkingen en uitdrukkingen uit de spreektaal.  |
| Vloeiendheid, verstaanbaarheid en grammaticale beheersing  | De uitspraak is duidelijk genoeg om de spreker te kunnen volgen, ondanks een eventueel accent, verkeerde intonatie, onduidelijke articulatie en/of haperingen.  Redelijk accuraat gebruik van eenvoudige zinsconstructies.  | De uitspraak is duidelijk verstaanbaar, ondanks een eventueel accent, af en toe een verkeerd uitgesproken woord en/of haperingen.  Vertoont een redelijke grammaticale beheersing.  Aarzelingen en fouten in zinsbouw zijn eigen aan gesproken taal en komen dus voor, maar worden zonodig hersteld.  | Toont een betrekkelijk grote beheersing van de grammatica.  Incidentele vergissingen, niet-stelselmatige fouten en kleine onvolkomenheden in de zinsstructuur kunnen voorkomen, maar zijn zeldzaam en worden meestal direct verbeterd.  | Kan de intonatie variëren en de juiste nadruk in zinnen leggen om ook fijnere betekenisnuances uit te drukken. Slechts een begripsmatig moeilijk onderwerp kan een natuurlijke, vloeiende taalstroom hinderen.  Handhaaft consequent een hoge mate van grammaticale correctheid; fouten zijn zeldzaam, onopvallend en worden snel hersteld.  |

### 1  

####Mondelinge Taalvaardigheid

### 1.2  

####Luisteren

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving Luisteren  | Kan luisteren naar eenvoudige teksten over alledaagse, concrete onderwerpen of over onderwerpen die aansluiten bij de leefwereld van de leerling.  | Kan luisteren naar teksten over alledaagse onderwerpen, onderwerpen die aansluiten bij de leefwereld van de leerling of die verder van de leerling af staan.  | Kan luisteren naar een variatie aan teksten over onderwerpen uit de (beroeps)opleiding en van maatschappelijke aard.  | Kan luisteren naar een grote variatie aan, ook complexe, teksten over onderwerpen uit de (beroeps)opleiding en van maatschappelijke aard, die ook abstracte thema’s kunnen behandelen.  |
| --- | --- | --- | --- | --- |
|  *Tekstkenmerken*   | --- | --- | --- | --- |
| Lengte  | Teksten zijn niet lang; luisterduur is 5–10 minuten.  | Langere teksten; luisterduur tot ongeveer 20 minuten komt voor. Meer kan mits er enige mate van interactie mogelijk is (zoals vragen stellen).  | Lange teksten komen voor, luisterduur kan 30 minuten en meer zijn, ook als er geen interactie mogelijk is.  | De tekstlengte/ luisterduur doet er niet meer toe.  |
| Opbouw  | De teksten hebben een eenvoudige structuur. De informatie is herkenbaar geordend, met een duidelijk gebruik van verwijs-, verbindings- en signaalwoorden.  De teksten hebben een lage informatiedichtheid doordat bijvoorbeeld informatie vaak herhaald wordt.  Er wordt niet te veel (nieuwe) informatie gelijktijdig geïntroduceerd.  | De teksten hebben een heldere structuur. Verbanden en denkstappen worden duidelijk aangegeven.  De teksten kunnen redelijk informatiedicht zijn.  | De teksten hebben een structuur waarbij verbanden niet altijd duidelijk of expliciet worden aangegeven. Er worden minder frequente verbindingswoorden gebruikt. De informatiedichtheid kan hoog zijn.  | --- |
| --- | --- | --- | --- | --- |
|  *Taken*   | --- | --- | --- | --- |
| 1. Luisteren naar instructies  | Kan voldoende feitelijke informatie halen uit instructies en aanwijzingen om taken of handelingen uit te kunnen voeren.  | Kan uitleg en instructies over concrete onderwerpen begrijpen.  | Kan uitleg en instructies over concrete en abstracte onderwerpen begrijpen.  | Kan complexe uitleg en langere instructies begrijpen.  |
| 2. Luisteren als lid van een live publiek  | Kan de hoofdlijn begrijpen van korte informatieve, instructieve en betogende teksten met een duidelijke structuur en voldoende herhaling.  Kan een eenvoudig, voorgelezen of verteld verhaal begrijpen.  | Kan een helder gestructureerde voordracht, toespraak of les begrijpen over vertrouwde onderwerpen binnen het eigen vak- of interessegebied.  Kan een voorgelezen of verteld verhaal begrijpen.  | Kan in een lange(re) uiteenzetting, beschouwing of betoog de hoofdpunten en onderbouwingen begrijpen, ook als het onderwerp buiten het vak- of interessegebied ligt en het onderwerp abstract is.  | Kan de meeste voordrachten, discussies en debatten zonder moeite begrijpen.  |

### 1  

####Mondelinge Taalvaardigheid

### 1.2  

####vervolg Luisteren

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| 3. Luisteren naar radio en televisie en naar gesproken tekst op internet  | Kan hoofdpunten van korte en duidelijke berichten op radio en televisie en via internet begrijpen als onderwerp en context bekend zijn. Kan selectief luisteren om de benodigde informatie zoals openingstijden, adres, telefoonnummer te halen uit korte berichten op bijvoorbeeld een telefoonbeantwoorder.  | Kan de hoofdpunten begrijpen van (nieuws)berichten, documentaires, reclameboodschappen en discussieprogramma’s over vertrouwde onderwerpen. Kan films en televisieseries geschikt voor de leeftijd volgen.  | Kan de meeste gesproken teksten in radio- en televisieprogramma’s en ander uitgezonden of opgenomen geluidsmateriaal begrijpen.  | Kan alle gesproken tekst in radio- en televisieprogramma’s en films begrijpen.  |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Begrijpen  | Kan hoofdzaken uit de tekst halen. Kan via selectie belangrijke informatie uit de tekst halen en kan de manier van luisteren daar op afstemmen (bijvoorbeeld globaal, precies, selectief/gericht).  | Kan de hoofdgedachte van de tekst weergeven en kan onderscheid tussen hoofd- en bijzaken maken. Kan relaties tussen tekstdelen leggen. Kan informatie ordenen (bijvoorbeeld op basis van signaalwoorden) voor een beter begrip.  Kan wanneer nodig de betekenis van onbekende woorden afleiden uit de vorm, woordsoort, samenstelling of context. Kan beeldspraak herkennen. Kan een relatie leggen tussen tekst en beeld.  | Kan (verhalende, informatieve, instructieve en betogende) tekstsoorten onderscheiden en benoemen.  Kan onderscheid maken tussen mening en feit. Kan onderscheid maken tussen standpunt en argument.  | Kan argumentatieschema’s herkennen. Kan objectieve en subjectieve argumenten onderscheiden.  Kan details begrijpen en verbinden met de hoofdgedachte.  |

### 1  

####Mondelinge Taalvaardigheid

### 1.2  

####vervolg Luisteren

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Interpreteren  | Kan informatie en meningen interpreteren voor zover deze dicht bij de leerling staan.  Kan relaties leggen tussen tekstuele informatie en eigen kennis en ervaringen.  | Kan informatie en meningen interpreteren.  Kan de bedoeling van de spreker(s) of het doel van de makers van een programma verwoorden.  | Kan de tekst vergelijken met inhouden uit andere teksten en kan tekstdelen met elkaar vergelijken.  Kan conclusies trekken naar aanleiding van een (deel van de) tekst en over intenties, opvattingen, gevoelens, stemming en toon van de spreker(s).  Kan de bedoeling van de spreker(s) verwoorden als ook de verbale en non-verbale middelen die gebruikt zijn om dit doel te bereiken.  Kan onderscheid maken tussen drogreden en argument.  | Kan impliciete attitudes en relaties tussen sprekers vaststellen.  Kan persoonlijke waardeoordelen herkennen en als zodanig interpreteren.  |
| Evalueren  | Kan een oordeel over een tekst(deel) of televisie- of radioprogramma (of fragment ervan) verwoorden.  | Kan een oordeel over de waarde van een tekst(deel) of televisie- of radioprogramma (of fragment ervan) verwoorden voor zichzelf en kan dit oordeel toelichten.  | Kan een oordeel geven over de waarde en de betrouwbaarheid van de gegeven informatie voor zichzelf en voor anderen. Kan de argumentatie in een betogende tekst op aanvaardbaarheid beoordelen.  | Kan een tekst beoordelen op consistentie.  |
| Samenvatten  | Kan aantekeningen maken. Kan de informatie gestructureerd weergeven.  | Kan een eenvoudige tekst beknopt samenvatten (voor zichzelf).  | Kan een tekst samenvatten voor zichzelf en ook voor anderen.  | Kan van de gesproken tekst een goed geformuleerde samenvatting maken die los van de uitgangstekst te begrijpen valt.  |

### 1  

####Mondelinge Taalvaardigheid

### 1.3  

####Spreken

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving Spreken  | Kan in eenvoudige bewoordingen een beschrijving geven, informatie geven, verslag uitbrengen, uitleg en instructie geven in alledaagse situaties in en buiten school.  | Kan redelijk vloeiend en helder ervaringen, gebeurtenissen, meningen, verwachtingen en gevoelens onder woorden brengen over onderwerpen uit de (beroeps)opleiding en van maatschappelijke aard.  | Kan monologen en presentaties houden over onderwerpen uit de (beroeps)opleiding en van maatschappelijke aard waarin ideeën worden uitgewerkt en voorzien van relevante voorbeelden.  | Kan duidelijke, gedetailleerde monologen en presentaties houden over tal van onderwerpen uit de (beroeps)opleiding en van maatschappelijke aard.  Kan daarbij subthema’s integreren, specifieke standpunten ontwikkelen en het geheel afronden met een passende conclusie.  |
| --- | --- | --- | --- | --- |
|  *Taken*   | --- | --- | --- | --- |
| Een monoloog houden  | Kan alledaagse aspecten beschrijven, zoals mensen, plaatsen en zaken.  Kan verslag uitbrengen van gebeurtenissen, activiteiten en persoonlijke ervaringen. Kan een kort, voorbereid verhaal of presentatie houden en daarbij op eenvoudige vragen reageren.  | Kan in grote lijnen redenen en verklaringen geven voor eigen meningen, plannen en handelingen en kan een kort verhaal vertellen. Kan informatie verzamelen om over een onderwerp uit eigen interessegebied een voorbereide presentatie te geven. Kan vragen beantwoorden naar aanleiding van deze presentatie.  | Kan een verhaal vertellen met een inleiding, een kern en een slot. Kan informatie verzamelen en een presentatie geven met argumenten voor of tegen een bepaald standpunt, of voor- en nadelen van diverse opties. Kan vragen naar aanleiding van verhaal of presentatie vloeiend en spontaan beantwoorden.  | Kan uitgebreide verhalen vertellen, beschrijvingen geven en een argumentatie ontwikkelen waarin belangrijke punten extra aandacht krijgen.  Kan een goed gestructureerde presentatie geven en daarbij gezichtspunten ondersteunen met redenen en relevante voorbeelden.  |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Samenhang  | Maakt eigen gedachtegang voor de luisteraar begrijpelijk, hoewel de structuur van de tekst nog niet altijd klopt.  | Kan een duidelijk verhaal houden met een samenhangende opsomming van punten en kan daarbij het belangrijkste punt duidelijk maken.  Gebruikt korte eenvoudige zinnen en verbindt deze door de juiste, eenvoudige voegwoorden en verbindingswoorden.  | Maakt gebruik van middelen voor tekstcohesie (bijvoorbeeld signaal- en verbindingswoorden) om uitingen te verbinden tot een heldere, samenhangende tekst.  Bij langere teksten kan dit nog problemen opleveren. Kan, indien nodig, het publiek de opbouw en structuur duidelijk maken en volgt deze ook.  | Kan goed gestructureerde gesproken taal voortbrengen, die getuigt van beheersing van ordeningspatronen, verbindingswoorden en cohesiebevorderende elementen.  |

### 1  

####Mondelinge Taalvaardigheid

### 1.3  

####vervolg Spreken

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Afstemming op doel  | Blijft trouw aan spreekdoel, soms met hulp van een ander.  | Geeft spreekdoel duidelijk vorm (instruerend, informatief, onderhoudend enz.) zodat het voor de luisteraar herkenbaar is.  | Kan tijdens een spreektaak verschillende doelen met elkaar verbinden (bijvoorbeeld informeren en overtuigen) en is zich bewust van wisseling van spreekdoel.  | Kan in een monoloog of presentatie verschillende doelen nastreven zonder hieromtrent in verwarring te raken of verwarring te veroorzaken.  |
| Afstemming op publiek  | Past het taalgebruik aan de luisteraar(s) aan.  Kan gebruik maken van ondersteunende materialen om een voorbereide presentatie beter aan het publiek over te brengen.  | Kan het verschil tussen formele en informele situaties hanteren.  Maakt de juiste keuze voor het register en het al dan niet hanteren van taalvariatie (dialect, jongerentaal). Kan de luisteraar(s) boeien door middel van concrete voorbeelden en ervaringen.  | Kiest in formele en informele situaties zonder moeite de juiste taalvariant. Kan spontaan afwijken van een voorbereide tekst en ingaan op belangwekkende punten die vanuit het publiek worden aangedragen.  | Houdt contact met het publiek door te reageren op zowel non-verbale als verbale reacties: kan bijvoorbeeld bij het signaleren van onrust vragen of het publiek iets anders had verwacht.  |
| Woordgebruik en woordenschat  | Zie Gesprekken  | Zie Gesprekken  | Zie Gesprekken  | Zie Gesprekken  |
| Vloeiendheid, verstaanbaarheid en grammaticale beheersing  | Zie Gesprekken  +  Houding, intonatie en mimiek ondersteunen het gesprokene.  Pauzes, valse starts en herformuleringen komen af en toe voor.  | Zie Gesprekken  +  Is goed te volgen en kan zich gemakkelijk uitdrukken. Vloeiendheid kan minder zijn als er nagedacht moet worden over de grammaticale vorm, de te kiezen woorden en herstel van fouten.  | Zie Gesprekken  +  Kan langere stukken tekst produceren in een normaal tempo; hoewel er tijdens het zoeken naar patronen en uitdrukkingen, aarzelingen voorkomen, zijn er weinig, overigens niet storende pauzes.  | Zie Gesprekken  |

### 2  

####Lezen

### 2.1  

####Zakelijke teksten

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving Lezen zakelijke teksten  | Kan eenvoudige teksten lezen over alledaagse onderwerpen en over onderwerpen die aansluiten bij de leefwereld.  | Kan teksten lezen over alledaagse onderwerpen, onderwerpen die aansluiten bij de leefwereld van de leerling en over onderwerpen die verder van de leerling af staan.  | Kan een grote variatie aan teksten over onderwerpen uit de (beroeps)opleiding en van maatschappelijke aard zelfstandig lezen. Leest met begrip voor geheel en details.  | Kan een grote variatie aan teksten lezen over tal van onderwerpen uit de (beroeps)opleiding en van maatschappelijke aard en kan die in detail begrijpen.  |
| --- | --- | --- | --- | --- |
|  *Teksten*   | --- | --- | --- | --- |
| Tekstkenmerken  | De teksten zijn eenvoudig van structuur; de informatie is herkenbaar geordend. De teksten hebben een lage informatiedichtheid; belangrijke informatie is gemarkeerd of wordt herhaald. Er wordt niet te veel (nieuwe) informatie gelijktijdig geïntroduceerd. De teksten bestaan voornamelijk uit frequent gebruikte (of voor de leerlingen alledaagse) woorden.  | De teksten hebben een heldere structuur. Verbanden in de tekst worden duidelijk aangegeven. De teksten hebben overwegend een lage informatiedichtheid en zijn niet te lang.  | De teksten zijn relatief complex, maar hebben een duidelijke opbouw die tot uiting kan komen in het gebruik van kopjes. De informatiedichtheid kan hoog zijn.  | De teksten zijn complex en de structuur is niet altijd even duidelijk.  |
| --- | --- | --- | --- | --- |
|  *Taken*   | --- | --- | --- | --- |
| 1. Lezen van informatieve teksten  | Kan eenvoudige *informatieve* teksten lezen, zoals zaakvakteksten, naslagwerken, (eenvoudige) internetteksten, eenvoudige schematische overzichten.  | Kan *informatieve* teksten lezen, waaronder schoolboek en studieteksten (voor taal- en zaakvakken), standaardformulieren, populaire tijdschriften, teksten van internet, notities en schematische informatie (waarin verschillende dimensies gecombineerd worden) en het alledaagse nieuws in de krant.  | Kan *informatieve* teksten lezen, zoals voorlichtingsmateriaal, brochures van instanties (met meer formeel taalgebruik), teksten uit (gebruikte) methodes, maar ook krantenberichten, zakelijke correspondentie, ingewikkelde schema’s en rapporten over het eigen werkterrein.  | Kan *informatieve* teksten met een hoge informatiedichtheid lezen, zoals lange en ingewikkelde rapporten en gecondenseerde artikelen.  |
| 2. Lezen van instructies  | Kan eenvoudige *instructieve* teksten lezen, zoals (eenvoudige) routebeschrijvingen en aanwijzingen bij opdrachten (uit de methode).  | Kan *instructieve* teksten lezen, zoals recepten, veelvoorkomende aanwijzingen en gebruiksaanwijzingen en bijsluiters van medicijnen.  | Kan *instructieve* teksten lezen, zoals ingewikkelde instructies in gebruiksaanwijzingen bij onbekende apparaten en procedures.  | --- |

### 2  

####Lezen

### 2.1  

####vervolg Zakelijke teksten

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| 3. Lezen van betogende teksten  | Kan eenvoudige *betogende* teksten lezen, zoals voorkomend in schoolboeken voor taal- en zaakvakken, maar ook advertenties, reclames, huis- aan huisbladen.  | Kan *betogende,* vaak redundante teksten lezen, zoals reclameteksten, advertenties, folders, maar ook brochures van formele instanties of licht opiniërende artikelen uit tijdschriften.  | Kan *betogende* teksten lezen waaronder teksten uit schoolboeken, opiniërende artikelen.  | Kan *betogende* teksten lezen waaronder teksten met een ingewikkelde argumentatie, of artikelen waarin de schrijver (impliciet) een standpunt inneemt of beschouwing geeft.  |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Techniek en woordenschat  | Kan teksten zodanig vloeiend lezen dat woordherkenning tekstbegrip niet in de weg staat. Kent de meest alledaagse (frequente) woorden, of kan de betekenis van een enkel onbekend woord uit de context afleiden.  | Op dit niveau is de woordenschat geen onderscheidend kenmerk van leerlingen meer. De woordenschat van de leerling is voldoende, om teksten te lezen en wanneer nodig kan de betekenis van onbekende woorden uit de vorm, de samenstelling of de context afgeleid worden.  | --- | --- |
| Begrijpen  | Herkent specifieke informatie, wanneer naar één expliciet genoemde informatie-eenheid gevraagd wordt (letterlijk begrip).  Kan (in het kader van het leesdoel) belangrijke informatie uit de tekst halen en kan zijn manier van lezen daar op afstemmen (bijvoorbeeld globaal, precies, selectief/gericht).  | Kan de hoofdgedachte van de tekst weergeven en maakt onderscheid tussen hoofd- en bijzaken. Legt relaties tussen tekstdelen (inleiding, kern, slot) en teksten. Ordent informatie (bijvoorbeeld op basis van signaalwoorden) voor een beter begrip.  Herkent beeldspraak (letterlijk en figuurlijk taalgebruik).  | Kan tekstsoorten benoemen.  Kan de hoofdgedachte in eigen woorden weergeven.  Begrijpt en herkent relaties als oorzaak-gevolg, middel-doel, opsomming e.d.  Maakt onderscheid tussen hoofd- en bijzaken, meningen en feiten. Maakt onderscheid tussen standpunt en argument.  Maakt onderscheid tussen drogreden en argument.  | Maakt onderscheid tussen uiteenzettende, beschouwende of betogende teksten.  Maakt onderscheid tussen argumenten: objectieve versus subjectieve argumenten en onderscheidt drogreden van argument. Herkent argumentatieschema’s.  Herkent ironisch taalgebruik.  |
| Interpreteren  | Kan informatie en meningen interpreteren voor zover deze dicht bij de leerling staan.  | Legt relaties tussen tekstuele informatie en meer algemene kennis. Kan de bedoeling van tekstgedeeltes en/of specifieke formuleringen duiden.  Kan de bedoeling van de schrijver verwoorden.  | Trekt conclusies naar aanleiding van een (deel van de) tekst.  Trekt conclusies over de intenties, opvattingen en gevoelens van de schrijver.  | Kan een vergelijking maken met andere teksten en tussen tekstdelen. Kan ook impliciete relaties tussen tekstdelen aangeven. Herkent persoonlijke waardeoordelen en interpreteert deze als zodanig.  |

### 2  

####Lezen

### 2.1  

####vervolg Zakelijke teksten

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Evalueren  | Kan een oordeel over een tekst(deel) verwoorden.  | Kan relaties tussen en binnen teksten evalueren en beoordelen.  | Kan het doel van de schrijver aangeven als ook de talige middelen die gebruikt zijn om dit doel te bereiken. Kan de tekst opdelen in betekenisvolle eenheden en kan de functie van deze eenheden benoemen.  Kan de argumentatie in een betogende tekst op aanvaardbaarheid beoordelen. Kan de informatie in een tekst beoordelen op waarde voor zichzelf en anderen.  | Kan argumentatie analyseren en beoordelen. Kan een tekst beoordelen op consistentie. Kan taalgebruik beoordelen.  |
| Samenvatten  | --- | Kan een eenvoudige tekst beknopt samenvatten.  | Kan een tekst beknopt samenvatten voor anderen.  | Kan van een tekst een goed geformuleerde samenvatting maken die los van de uitgangstekst te begrijpen valt.  |
| Opzoeken  | Kan informatie opzoeken in duidelijk geordende naslagwerken, zoals woordenboeken, telefoongids e.d.  Kan schematische informatie lezen en relaties met de tekst expliciteren.  | Kan systematisch informatie zoeken (op bijvoorbeeld het internet of de schoolbibliotheek) bijvoorbeeld op basis van trefwoorden.  | Kan de betrouwbaarheid van bronnen beoordelen en vermeldt bronnen.  Kan snel informatie vinden in langere rapporten of ingewikkelde schema’s.  | --- |

### 2  

####Lezen

### 2.2  

####Fictionele, narratieve en literaire teksten

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving Lezen fictionele, narratieve en literaire teksten  | Kan jeugdliteratuur belevend lezen.  | Kan eenvoudige adolescentenliteratuur herkennend lezen.  | Kan adolescentenliteratuur en eenvoudige volwassenenliteratuur kritisch en reflecterend lezen.  | Kan volwassenenliteratuur interpreterend en esthetisch lezen.  |
| --- | --- | --- | --- | --- |
|  *Teksten*   | --- | --- | --- | --- |
| Tekstkenmerken  | De structuur is eenvoudig. Het tempo waarin de spannende of dramatische gebeurtenissen elkaar opvolgen is hoog.  | De structuur is helder.  Het verhaal heeft een dramatische verhaallijn waarin de spanning af en toe wordt onderbroken door gedachten of beschrijvingen.  Poëzie en liedjes hebben meestal een verhalende inhoud en een emotionele lading.  | De teksten hebben een relatief complexe structuur. Literaire procedés, zoals perspectiefwisselingen en tijdsprongen, zijn tamelijk expliciet.  Naast de concrete betekenislaag is ook sprake van een diepere laag. De teksten appelleren vooral aan persoonlijke en maatschappelijke vraagstukken.  | De literaire procedés zijn complex zoals een onbetrouwbaar perspectief, impliciete tijdsprongen en perspectiefwisselingen en een metaforische stijl. Bij oude teksten is de taal, inhoud en vorm gedateerd.  |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Begrijpen  | Herkent basale structuurelementen, zoals wisselingen van tijd en plaats, rijm en versvorm. Kan meeleven met een personage en uitleggen hoe een personage zich voelt. Kan gedichten en verhaalfragmenten parafraseren of samenvatten.  | Herkent het genre.  Herkent letterlijk en figuurlijk taalgebruik.  Kan situaties en verwikkelingen in de tekst beschrijven.  Kan het denken, voelen en handelen van personages beschrijven.  Kan de ontwikkeling van de hoofdpersoon beschrijven. Kan de geschiedenis chronologisch navertellen.  | Herkent vertel- en dichttechnische procedés. Herkent veelvoorkomende stijlfiguren. Kan causale verbanden leggen op het niveau van de handelingen van personages en de gebeurtenissen. Kan expliciete doelen en motieven van personages opmerken.  | Herkent ironie.  Kan verschillende betekenislagen onderscheiden, zoals een psychologische, sociologische, historische en intertekstuele betekenislaag.  Kan stilistische, inhoudelijke en structurele bijzonderheden opmerken.  |
| Interpreteren  | Kan relaties leggen tussen de tekst en de werkelijkheid. Kan spannende, humoristische of dramatische passages in de tekst aanwijzen.  Herkent verschillende emoties in de tekst, zoals verdriet, boosheid en blijdschap.  | Kan bepalen in welke mate de personages en gebeurtenissen herkenbaar en realistisch zijn. Kan personages typeren, zowel innerlijk als uiterlijk. Kan het onderwerp van de tekst benoemen.  | Kan impliciete doelen en motieven van personages benoemen.  Kan betekenis geven aan symbolen.  Kan aangeven welke vraagstukken centraal staan en de hoofdgedachte of boodschap van de tekst weergeven.  Kan de werking van elementaire vertel- en dichttechnische procedés toelichten.  | Kan zich empathisch identificeren met verschillende personages. Kan het algemene thema formuleren. Kan teksten in cultuurhistorisch perspectief plaatsen.  |

### 2  

####Lezen

### 2.2  

####vervolg Fictionele, narratieve en literaire teksten

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Evalueren  | Evalueert de tekst met emotieve argumenten.  Kan met medeleerlingen leeservaringen uitwisselen. Kan interesse in bepaalde fictievormen aangeven.  | Evalueert de tekst ook met realistische argumenten en kan persoonlijke reacties toelichten met voorbeelden uit de tekst. Kan met medeleerlingen leeservaringen uitwisselen en kan de interesse in bepaalde genres of onderwerpen motiveren.  | Evalueert de tekst ook met morele en cognitieve argumenten.  Kan uiteenzetten tot welke inzichten de tekst heeft geleid. Kan met leeftijdgenoten discussiëren over de interpretatie en kwaliteit van teksten en over de maatschappelijke, psychologische en morele kwesties die door de tekst worden aangesneden. Kan interesses in bepaalde vraagstukken motiveren. Kan de persoonlijke literaire smaak en ontwikkeling beschrijven.  | Evalueert de tekst ook met structurele en esthetische argumenten. Kan teksten naar inhoud en vorm vergelijken.  Kan interpretaties en waardeoordelen van leeftijdgenoten en literaire critici beoordelen. Kan interesse in bepaalde schrijvers motiveren.  |

### 3  

####Schrijven

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Algemene omschrijving  | Kan korte, eenvoudige teksten schrijven over alledaagse onderwerpen of over onderwerpen uit de leefwereld.  | Kan samenhangende teksten schrijven met een eenvoudige, lineaire opbouw, over uiteenlopende vertrouwde onderwerpen uit de (beroeps)opleiding en van maatschappelijke aard.  | Kan gedetailleerde teksten schrijven over onderwerpen uit de (beroeps)opleiding en van maatschappelijke aard, waarin informatie en argumenten uit verschillende bronnen bijeengevoegd en beoordeeld worden.  | Kan goed gestructureerde teksten schrijven over allerlei onderwerpen uit de (beroeps)opleiding en van maatschappelijke aard.  Kan relevante kwesties benadrukken, standpunten uitgebreid uitwerken en ondersteunen met redenen en voorbeelden.  |
| --- | --- | --- | --- | --- |
|  *Taken*   | --- | --- | --- | --- |
| 1. Correspondentie  | Kan een briefje, kaart of e-mail schrijven om informatie te vragen, iemand te bedanken, te feliciteren, uit te nodigen e.d.  | Kan e-mails of informele brieven schrijven en daarbij meningen en gevoelens uitdrukken.  Kan met behulp van standaardformuleringen eenvoudige zakelijke brieven produceren en schriftelijke verzoeken opstellen.  | Kan adequate brieven en e-mails schrijven, gevoelens genuanceerd uitdrukken en een standpunt beargumenteren.  | Kan zich duidelijk en precies uitdrukken in persoonlijke correspondentie en daarbij flexibel en effectief gebruik maken van de taal, inclusief gevoelens, toespelingen en grappen.  Kan met gemak complexe zakelijke correspondentie afhandelen.  |
| 2. Formulieren invullen, berichten, advertenties en aantekeningen  | Kan een kort bericht, een boodschap met eenvoudige informatie schrijven.  Kan eenvoudige standaardformulieren invullen.  Kan aantekeningen maken en overzichtelijk weergeven.  | Kan notities, berichten en instructies schrijven waarin eenvoudige informatie van onmiddellijke relevantie voor vrienden, docenten en anderen wordt overgebracht. Kan een advertentie opstellen om bijvoorbeeld spullen te verkopen.  Kan aantekeningen maken tijdens een uitleg of les.  | Kan over allerlei onderwerpen belangrijke informatie noteren en doorgeven.  Kan aantekeningen maken van een helder gestructureerd verhaal.  | Kan berichten schrijven waarin informatie van belang voor derden overgebracht wordt en waarbij belangrijke punten begrijpelijk overkomen. Kan tijdens een les of voordracht over een onderwerp op zijn interessegebied gedetailleerde aantekeningen maken en de informatie zo nauwkeurig en waarheidsgetrouw vastleggen dat de informatie ook door anderen gebruikt kan worden.  |
| 3. Verslagen, werkstukken, samenvattingen, artikelen  | Kan een verslag en of een werkstuk schrijven en daarbij stukjes informatie uit verscheidene bronnen samenvatten.  | Kan verslagen en werkstukken schrijven met behulp van een stramien en daarbij informatie uit verscheidene bronnen samenvoegen. Kan onderhoudende teksten schrijven en overtuigen met argumenten.  Kan een collage, een krant of muurkrant maken.  | Kan uiteenzettende, beschouwende en betogende teksten schrijven. Kan vanuit een vraagstelling een verslag, werkstuk of artikel schrijven waarbij een argument wordt uitgewerkt en daarbij redenen aangeven voor of tegen een bepaalde mening en de voor- en nadelen van verschillende keuzes uitleggen. Kan informatie uit verschillende bronnen in één tekst synthetiseren.  | Kan verslagen, werkstukken en artikelen schrijven over complexe onderwerpen en relevante punten daarin benadrukken met gebruikmaking van verscheidene bronnen.  Kan teksten schrijven met een uiteenzettend, beschouwend of betogend karakter waarin verbanden worden gelegd tussen afzonderlijke onderwerpen. Kan in een betoog standpunten vrij uitvoerig uitwerken en ondersteunen met ondergeschikte punten, redenen en relevante voorbeelden.  Kan lange complexe teksten samenvatten.  |

### 3  

####vervolg Schrijven

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| 4. Vrij schrijven  | Kan eigen ideeën, ervaringen, gebeurtenissen en fantasieën opschrijven in een verhaal, in een informatieve tekst of in een gedicht.  | --- | --- | --- |
| --- | --- | --- | --- | --- |
|  *Kenmerken van de taakuitvoering*   | --- | --- | --- | --- |
| Samenhang  | De informatie is zodanig geordend, dat de lezer de gedachtegang gemakkelijk kan volgen en het schrijfdoel bereikt wordt. De meest bekende voegwoorden (en, maar, want, omdat) zijn correct gebruikt, met andere voegwoorden komen nog fouten voor.  Fouten met verwijswoorden komen voor. Samenhang in de tekst en binnen samengestelde zinnen is niet altijd duidelijk.  | Gebruikt veelvoorkomende verbindingswoorden (als, hoewel) correct. De tekst bevat een volgorde; inleiding, kern en slot.  Kan alinea’s maken en inhoudelijke verbanden expliciet aangeven.  Maakt soms nog onduidelijke verwijzingen en fouten in de structuur van de tekst.  | De gedachtelijn is in grote lijnen logisch en consequent met hier en daar een niet hinderlijk zijspoor. Relaties als oorzaak en gevolg, voor- en nadelen, overeenkomst en vergelijking, zijn duidelijk aangegeven.  Verband tussen zinnen en zinsdelen in samengestelde zinnen is over het algemeen goed aangegeven door het gebruik van juiste verwijs- en verbindingswoorden.  Alinea’s zijn verbonden tot een coherent betoog.  | Geeft een complexe gedachtegang goed en helder weer. Geeft duidelijk aan wat de hoofdzaken zijn en wat ondersteunend is in het betoog.  Geeft relevante argumenten voor het betoog inzichtelijk weer.  Verwijzingen in de tekst zijn correct. Lange, meervoudig samengestelde zinnen zijn goed te begrijpen.  |
| Afstemming op doel  | --- | Kan in teksten met een eenvoudige lineaire structuur trouw blijven aan het doel van het schrijfproduct.  | Kan verschillende schrijfdoelen hanteren en in een tekst combineren: informatie vragen en geven, mening geven, overtuigen, tot handelen aanzetten.  Kan opbouw van de tekst aan het doel van de tekst aanpassen.  | --- |
| Afstemming op publiek  | Gebruikt basisconventies bij een formele brief: Geachte/ Beste en Hoogachtend/Met vriendelijke groet.  Kan formeel en informeel taalgebruik hanteren.  | Past het woordgebruik en toon aan het publiek aan.  | Kan schrijven voor zowel publiek uit de eigen omgeving als voor een algemeen lezerspubliek (bijvoorbeeld instanties, media).  Past register consequent toe: het taalgebruik past binnen de gegeven situatie en is consistent in toon, doel, genre.  | Kan schrijven voor zowel publiek uit de eigen omgeving als voor een algemeen lezerspubliek (bijvoorbeeld instanties, media).  Kan verschillende registers hanteren en heeft geen moeite om het register aan te passen aan de situatie en het publiek. Kan schrijven in een persoonlijke stijl die past bij een beoogde lezer.  |
| Woordgebruik en woordenschat  | Gebruikt voornamelijk frequent voorkomende woorden.  | Varieert het woordgebruik, fouten met idiomatische uitdrukkingen komen nog voor.  | Brengt variatie in woordgebruik aan om herhaling te voorkomen.  Woordkeuze is meestal adequaat, er wordt slechts een enkele fout gemaakt.  | Er zijn geen merkbare beperkingen in het woordgebruik. Het woordgebruik is rijk en zeer gevarieerd.  |

### 3  

####vervolg Schrijven

|--- |  *Niveau 1F*   |  *Niveau 2F*   |  *Niveau 3F*   |  *Niveau 4F*   |
|---|---|---|---|---|
| Spelling, interpunctie en grammatica  | Zie niveaubeschrijving Taalverzorging.  Redelijk accuraat gebruik van eenvoudige zinsconstructies.  | Zie niveaubeschrijving Taalverzorging.  Vertoont een redelijke grammaticale beheersing.  | Zie niveaubeschrijving Taalverzorging.  Toont een betrekkelijk grote beheersing van de grammatica. Incidentele vergissingen, niet-stelselmatige fouten en kleine onvolkomenheden in de zinsstructuur kunnen nog voorkomen.  | Zie niveaubeschrijving Taalverzorging.  Handhaaft consequent een hoge mate van grammaticale correctheid, fouten zijn zeldzaam.  |
| Leesbaarheid  | Kan een titel gebruiken.  Voorziet een brief op de gebruikelijke plaats van datering, adressering, aanhef en ondertekening.  Besteedt aandacht aan de opmaak van de tekst (handschrift, bladspiegel, eventueel beeldende elementen en kleur).  | Gebruikt titel en tekstkopjes. Heeft bij langere teksten (meer dan twee A4) ondersteuning nodig bij aanbrengen van de lay-out.  | Geeft een heldere structuur aan de tekst, gebruikt witregels, marges en kopjes. Geeft in een langere tekst een indeling in paragrafen.  Stemt de lay-out af op doel en publiek.  | Lay-out en paragraafindeling zijn bewust en consequent toegepast om het begrip bij de lezer te ondersteunen.  |

### 4  

####Begrippenlijst en Taalverzorging

### 4.1  

####Begrippenlijst

Om te spreken over taal en taalverschijnselen is een beperkt aantal begrippen noodzakelijk. De meeste daarvan zijn aan het einde van het basisonderwijs wel aan de orde geweest (1F). Kennis van deze begrippen bevordert het gesprek binnen en buiten het taalonderwijs over taal en taalverschijnselen: het gaat erom dat docenten (en leerlingen) bepaalde verschijnselen kunnen benoemen in contextrijke taalsituaties. Dat wil zeggen dat docenten deze termen moeten kunnen gebruiken in hun onderwijs in de vaardigheidsdomeinen.  Tabel 1: Niveaubeschrijvingen Begrippen Taal 

|--- | 1F  | 2F  |
|---|---|---|
| Leestekens  | Dubbele punt, punt, komma, puntkomma, uitroepteken, vraagteken, aanhalingsteken.  | Trema, accent.  |
| Woordsoorten  | Zelfstandig naamwoord, werkwoord (klankvast, klankveranderend (zwak, sterk)), bijvoeglijk naamwoord.  | --- |
| Grammaticale kennis  | Onderwerp, lijdend voorwerp, hoofdzin, bijzin, gezegde, persoonsvorm.  | Lijdende en bedrijvende vorm, vragende vorm.  |
| Testkennis  | Standpunt, argument, feit, mening, tekstsoort en gespreksvormen, paragraaf.  | Aanduidingen voor tekstsoorten en genres (ook: aanduidingen voor gespreksvormen), hoofdgedachte (van tekst), tekstthema.  Metatalige vormen: Woorden, zinnen en tekstfragmenten die informatie geven over de rest van de tekst (zoals signaalwoorden, prospectieve en retrospectieve tekstelementen in inleiding, samenvattende zin aan slot).  |
| Stilistiek en semantiek  | Betekenis, symbool, synoniem, context, letterlijk, figuurlijk, uitdrukking, spreekwoord, gezegde, moedertaal, tweede taal, vreemde taal, standaardtaal, dialect, meertalig, formeel en informeel taalgebruik, leenwoord.  | Homoniem, homofoon, vakjargon, stilistische adequaatheid (publiekgericht), presentatiekenmerken (van mondelinge en schriftelijke tekst).  |
| Morfologie  | Woordvorm, woorddeel, samengesteld, voorvoegsel, achtervoegsel, lettergreep. Getal (meervoud/enkelvoud), tijd (tegenwoordig, verleden, voltooid, onvoltooid). Verkleinwoord, verschijningsvormen werkwoord (stam, infinitief, bijvoeglijk naamwoord).  | --- |
| Opmaak  | Bladzijde, woord, zin, hoofdletter, uitspraak, titel, hoofdstuk, regel, lettertype, alinea, kopje.  | --- |
| Klanken  | Articulatie, klemtoon, intonatie, spreekpauze.  | --- |

### *Grammaticale begrippen voor werkwoordspelling* 

1. Werkwoord;  

2. Tijd van het werkwoord (tegenwoordig en verleden, onvoltooid en voltooid);  

3. Getal: meervoud, enkelvoud;  

4. Eerste, tweede en derde persoon;  

5. Persoonsvorm;  

6. Voltooid deelwoord;  

7. Stam van het werkwoord;  

8. Hele werkwoord (infinitief);  

9. Onderwerp;  

10. Zwakke en sterke werkwoorden;  

11. Werkwoordelijk gezegde.   
### *Regels* 

Regel voor overeenkomst in getal (onderwerp-persoonsvorm; referent-verwijswoord) en geslacht (referent-verwijswoord).  

### 4.2  

####Taalverzorging

De vereiste kwaliteit van productief taalgebruik (spreken, schrijven) wordt steeds aangeduid bij de kenmerken van de taakuitvoering in die domeinen. In dit domein van taalverzorging gaat het alleen om kennis van regels en begrippen die ten dienste staan van correct taalgebruik. Bij de niveaubepaling is steeds uitgegaan van volledige beheersing, dat wil zeggen, vrijwel automatische beheersing en bij uitzondering terugvallend op regelkennis in taalproductie, zoals in de domeinen schrijven en spreken beschreven. Regelkennis en toepassing in oefentaken gaat aan die beheersing vooraf. De niveaus geven een eindpunt aan: het verwerven van de regels tot een vrijwel automatische beheersing vergt veel leertijd. Het geleerde moet voortdurend in onderhoud zijn. Dat kan betekenen dat van tijd tot tijd nieuwe instructie en oefening gegeven moeten worden (opfrissen) en dat er zorgvuldig feedback gegeven dient te worden op schrijf- en spreekproducten door alle bij het onderwijs betrokkenen, docenten Nederlands en docenten van andere vakken.  

### 4.3  

####Niveaubeschrijvingen

### 4.3.1  

####Spelling

### *Categorieën* 

Deze paragraaf bevat de categorieën van spellingsproblemen en -regels. De basis voor de spelling is kennis van de beschaafde uitspraak van het Nederlands («klankzuiver»): 

1. Klankzuivere woorden (wil, dier, maat, daar, moet, wesp, kalf etc.): woorden die in een standaard Nederlandse uitspraak geen alternatieve spelling toelaten.  

2. Klankambigue woorden: woorden die indien de klank gevolgd wordt fout gespeld zullen worden. Het gaat om algemene regels en dialectische bijzonderheden. Het zijn fouten die in de ene regio vaker zullen voorkomen dan in een andere: bodum (bodem), enugu (enige), flakbij (vlakbij), prijsen (prijzen), prongeluk (per ongeluk), srijf (schrijf), teminste; tuminste, tuminstu (tenminste), trugbetalen (terugbetalen).  

3. Spelambigue woorden zoals mouwen (mauwen), klijn (klein), dagt (dacht), antwoort (antwoord), direkt (direct). Het zijn woorden die op twee manieren gespeld kunnen worden, omdat de klank geen uitsluitsel geeft. Twee lettertekens representeren één klank (au/ou, d/t, ei/ij, ch/g, c/k).   
### *Regels voor lettergreepgrenzen* 

4. Regels voor verdubbeling en verenkeling op lettergreepgrenzen: ontsmetting, nummer, verstoppen, liggen, lopen, oversteken, haren.  

5. Afbreekregels (ge-trokken; getrok-ken, get-rokken, getrokk-en), als een samenspel van morfologische en spellingregels.   
### *Regels voor woordgrenzen* 

6. Aaneen- en losschrijven van woorden (autoweg, kwijtraakte, voor altijd).   
### *Morfologische spelling* 

7. Regel van gelijkvormigheid bij assimilatie: *zakdoek in plaats van zaddoek.*  

8. Meervoudsvorming 

8.1. -s na medeklinker, -a, -o, -u, -y, -e: (a) fuchsia’s, (b) cafés, (c) garages, meisjes  

8.2. -en (a) zonder en (b) met verdubbeling: latten (zelfstandig naamwoord), laten (werkwoord).    

9. Vorming van bijvoeglijk naamwoord 

9.1. -e (bij zelfstandig naamwoord in enkelvoud als meervoud), met mogelijk toepassing van andere regels (verenkeling/verdubbeling op lettergreepgrenzen). Ook bij bijvoeglijke naamwoorden afgeleid van werkwoorden  

9.2. Stoffelijke bijvoeglijke naamwoorden op -en: *gouden, zilveren* (zowel bij zelfstandig naamwoord in enkelvoud als meervoud).    

10. Vorming van verkleinwoord 

10.1. Basis + diminutief  

10.2. Uitzondering op verenkelings/verdubbelingsregel: verkleinwoord na open klinker: *chocolaatje, cafeetje, parapluutje*.    

11. Schrijfwijze van achtervoegsels (-heid, -lijk).  

12. ’s en -s: ‘s nachts, ’s Nachts (begin van een zin).  

13. Meervouds -n bij zelfstandig en bijvoeglijk gebruikte verwijzingen naar personen/niet personen: *alle, vele, weinige, maar ook allen, weinigen, velen etc.*   
### *Regels voor de werkwoordspelling* 

14. Persoonsvorm 

14.1. tegenwoordige tijd van werkwoorden met stam op -d 

14.1.1. enkelvoud: word(t) eerste persoon stellend en vragend (ik word/word ik) tweede persoon stellend en vragend (jij wordt/word jij) derde persoon enkelvoud stellend en vragend (hij wordt/wordt hij) wordt je broer, wordt jou de toegang ontzegd derde persoon, enkelvoud stellend en vragend bij werkwoorden met prefix (kans op verwarring met woordbeeld van voltooid deelwoord): hij beoordeelt (niet: beoordeeld)  

14.1.2. meervoud: worden, laten    

14.2. verleden tijd van zwakke werkwoorden met stam op -d of -t: (morfologische regel leidt tot verdubbeling van d/t, hoewel fonetisch niet nodig) *antwoordde*  

14.3. verleden tijd van sterke werkwoorden met stam op -d of -t enkelvoud: *werd, liet* meervoud: *werden.*    

15. Infinitief 

15.1. «Gewone» werkwoorden met stam op -d of -t: *worden, laten*  

15.2. Werkwoorden met stam op -d en -t die in de verleden tijd dd/tt krijgen: *vergoeden, verplichten* (verwisseling woordbeelden)  

15.3. Als 15.2, in bijvoeglijke bepalingen, in een omgeving met verleden tijd *(«de te verlichten straten waren niet afgesloten»).*    

16. Voltooid deelwoord 

16.1. (per prefix), met kans op verwarring met woordbeeld persoonsvorm op -d: gebeurd, beoordeeld op -d: na een «valse» f (stam op v): *geverfd* op -d, na een «valse» s (stam op z): *verhuisd*  

16.2. op -den of -ten: *geladen, gelaten* in de omgeving van meervoud (*de geladen wagens)* in de omgeving van enkelvoud *(de geladen wagen)*  

16.3. op -d of -t, gebruikt als bijvoeglijk naamwoord: *geparkeerde, geraakte, beschutte* in de omgeving van enkelvoud/meervoud: *de beschutte tuin/tuinen* (bijvoeglijk naamwoord buigt niet met getal mee) in de omgeving van tegenwoordige/verleden tijd: *hij zag/zij ziet verlichte straten*.     
### *Overige regels* 

17. Schrijfwijze van tussenklanken -s en -e(n).  

18. Gebruik van trema en koppelteken.    

### 4.3.2  

####Leestekens

1. Hoofdletters en punten bij zinsmarkering.  

2. Vraagtekens, uitroeptekens en aanhalingstekens.  

3. Hoofdletters bij eigennaam en directe rede.  

4. Komma’s, dubbele punt.    

### 4.4  

####Moeilijkheid

De moeilijkheid van spelling is op twee manieren te ordenen. Er zijn empirische gegevens over wat leerlingen einde BO kunnen (PPON) en toetsgegevens van brugklasleerlingen. Dat levert een overzicht van itemmoeilijkheden op, zoals gepresenteerd in het eerste rapport van de Expertgroep (2008). Spellingsproblemen kunnen ook in grotere klassen worden ondergebracht, zoals Schijf (2009) laat zien. Naast een zekere logische opeenvolging van klassen van problemen, speelt ook de frequentie waarin het te spellen woord verschijnt een rol. De «stomme e» bijvoorbeeld, in «stomme» wordt in het algemeen pas beheerst na groep 4, maar zeer frequente woorden met een stomme *«e»* worden al in groep 3 goed gespeld. Als ordening voor de spellingsproblemen gebruiken we een indeling in vijf klassen. Deze indeling wordt gebruikt bij het diagnosticeren van spellingvaardigheid. <sup> 1  G.M. Schijf (2009), Lees- en spellingsvaardigheden van brugklassers, diss. Universiteit van Amsterdam.  </sup> 

1. Alfabetisch: hier gaat het om het volgen van de beschaafde Nederlandse uitspraak: dezelfde klank heeft dezelfde letter. De basiskennis is de klank-tekenkoppeling, ook voor bijvoorbeeld oe, ui. Allofonen (v/f; z/s afwisseling) kunnen hierbij gerekend worden. Eind groep 3 wordt deze categorie beheerst.  

2. Orthografisch: hier gaat het om autonome regels over de grens van lettergrepen heen: woorden met sch, ng, nk, aai, ooi, oei, ch(t), -eeuw, -ieuw, -uw, -ee, de ë in ie of ieë, medeklinkerverdubbeling, open lettergrepen, kleefletters behoren tot deze categorie.  

3. Morfologisch: alle woorden die gevormd worden door de toevoeging van voor- of achtervoegsels zoals verkleinwoorden (-tje, -pje, -je), meervoudsvorming en achtervoegsels als (-ig, -heid, -teit, -lijk, -aard, -erd, -tie, -iaal/-eaal/-ieel/-ueel, -isch); ook: bijvoeglijk gebruikt voltooid deelwoord. Woorden met ’s als meervoud. Alle woorden die gevormd worden door samenstellingen (assimilatieverschijnselen: voortdurend).  

4. Morfologisch, met gebruikmaking van syntactische kennis: werkwoordsspelling waarin persoon en getal van het onderwerp leidend is voor de spelling (persoonsvorm), de functie van het werkwoord moet worden bepaald (persoonsvorm, infinitief, voltooid deelwoord). Homofonen zijn hier de moeilijkste problemen (verhuisd/verhuist, beleeft/beleefd): kennis van de functie is hier noodzakelijk.  

5. Logografisch: vaststaande combinaties, die als zodanig gekend moeten worden (geen regelvorming): /zj/ geschreven als g (garage), open lettergreep /ie/ geschreven als -i-, woorden op -isch, /sj/ geschreven als -ch-, /oo/ geschreven als -au- of -ou-, /s/ geschreven als -c- voor i, ie en e; /ks/ geschreven als -x-, /oe/ geschreven als -ou-, woorden met -aise, -aire, /sj/ geschreven als -ci-, /ie/ geschreven als -y-, leenwoorden (team, jam, tram). Woorden met een trema, woorden voorafgegaan door ‘s.    *In schema: zie tabel 2 op de volgende pagina*   Tabel 2: Niveaus voor spelling, interpunctie en grammaticale begrippen voor werkwoordsspelling. Beheersing; 75% van alle leerlingen in de leeftijdsgroep/niveaugroep heeft een kans van 80% goed. 

|  *Spelling*   |  *1F*   |  *2F*   |  *3F*   |  *4F*   |
|---|---|---|---|---|
| 1. Alfabetische spelling  | +  | --- | --- | --- |
| 2. Orthografische spelling  | +  | --- | --- | --- |
| 3. Morfologische spelling  Hieronder vallen de schrijfwijze van achtervoegsels, de meervoudsvorming, de verkleinwoordsvorming, regel van gelijkvormigheid bij assimilatie (zakdoek/zaddoek), vorming bijvoeglijk naamwoord  | +  | --- | --- | --- |
| Moeilijke gevallen:  | --- | --- | --- | --- |
| a) meervoud -s na klinker (meisjes, garages, fuchsia’s, cafés)  | --- | +  | --- | --- |
| b) verkleinwoord na open klinker (parapluutje)  | --- | +  | --- | --- |
| c) ’s in ’s ochtends  | --- | +  | --- | --- |
| d) stoffelijke bijvoeglijke naamwoorden op -en  | --- | +  | --- | --- |
| e) meervouds -n bij zelfstandig gebruikte verwijzing (allen versus alle)  | --- | +  | --- | --- |
| f) wel/niet -n in samengestelde woorden  | --- | +  | --- | --- |
| 4. Morfologische spelling op syntactische basis  Werkwoordspelling waarvan een deel zuiver morfologisch is, zoals tegenwoordige tijd meervoud, verleden tijd van werkwoorden met stam op -d (antwoordde(n)), hele werkwoord  | +  | --- | --- | --- |
| Moeilijke gevallen:  | --- | --- | --- | --- |
|  *Persoonsvorm*   | --- | --- | --- | --- |
| a) homofone gevallen: tegenwoordige tijd stam op -d enkelvoud (hij wordt/word)  | --- | +  | --- | --- |
| b) tegenwoordige tijd (klankvaste of zwakke) werkwoorden, enkelvoud  | --- | +  | --- | --- |
| c) verleden tijd (klankvaste of zwakke) werkwoorden met stam op -d of -t  | --- | +  | --- | --- |
| d) tegenwoordige tijd 2e persoon of 3e persoon achter de persoonsvorm (word jij ziek, wordt je broer, wordt je de toegang ontzegd)  | --- | --- | +  | --- |
| e) met prefix, homofoon met voltooid deelwoord (hij beoordeelt/beoordeeld)  | --- | --- | +  | --- |
|  *Voltooid deelwoord*   | --- | --- | --- | --- |
| f) homofone gevallen (verhuisd/verhuist)  | --- | --- | +  | --- |
| 5. Logografisch: geen regels, maar kennis van vaststaande combinatie tussen klank en teken zoals /sj/ geschreven als -ch-  | +  | --- | --- | --- |
| 6. Overige regels  | --- | --- | --- | --- |
| a) spelambigue woorden  | --- | +  | --- | --- |
| b) schrijfwijze van tussenklanken -s en -e(n)  | --- | --- | +  | --- |
| c) gebruik van trema en koppelteken  | --- | --- | +  | --- |
| --- | --- | --- | --- | --- |
|  *Leestekens*   | --- | --- | --- | --- |
| 1. Hoofdletters en punten  | +  | --- | --- | --- |
| 2. Vraagtekens, uitroeptekens en aanhalingstekens  | +  | --- | --- | --- |
| 3. Hoofdletters bij eigennaam en directe rede  | --- | +  | --- | --- |
| 4. Komma’s, dubbele punten  | --- | --- | +  | --- |
| --- | --- | --- | --- | --- |
|  *Overige regels*   | --- | --- | --- | --- |
| Afbreekregels  | +  | --- | --- | --- |
| Aaneenschrijving en losschrijving (moeilijkste gevallen)  | --- | --- | +  | --- |
| --- | --- | --- | --- | --- |
|  *Grammaticale begrippen voor werkwoordsspelling*   | --- | --- | --- | --- |
| Werkwoord, tijd van het werkwoord, getal, persoon, persoonsvorm, voltooid deelwoord, stam, hele werkwoord, onderwerp, zwakke/sterke werkwoorden, werkwoordelijk gezegde, ‘kofschip‘  | +  | --- | --- | --- |


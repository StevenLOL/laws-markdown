<meta http-equiv='Content-Type' content='text/html; charset=utf-8' />

##Besluit van 28 december 1996, houdende afwijking voor het jaar 1997 van het Besluit vaststelling rekenpremie wachtgeldfondsen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Sociale Zaken en Werkgelegenheid van 9 december 1996, Directie Sociale Verzekeringen, nr. SV/AVF/96/4937, mede namens onze Minister van Volksgezondheid, Welzijn en Sport;

Gelet op de [artikelen 9](../../../../../../../../../../../wet/algemene/ouderdomswet/BWBR0002221/README.md), vierde lid, en [29, achtste lid, van de Algemene Ouderdomswet](../../../../../../../../../../../wet/algemene/ouderdomswet/BWBR0002221/README.md), [artikel 2, tweede lid, van de Algemene nabestaandenwet](../../../../../../../../../../../wet/algemene/nabestaandenwet/BWBR0007795/README.md), artikel 41 *a*, tweede lid, van de Algemene Arbeidsongeschiktheidswet, [artikel 55, derde lid, van de Algemene bijstandswet](../../../../../../../../../../../wet/algemene/bijstandswet/BWBR0007333/README.md), [artikel 10, tweede lid, van de Wet inkomensvoorziening oudere en gedeeltelijk arbeidsongeschikte werkloze werknemers](../../../../../../../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), [artikel 10, tweede lid, van de Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), [artikel 6, tweede lid, van de Wet arbeidsongeschiktheidsvoorziening militairen](../../../../../../../../../../../wet/wet/arbeidsongeschiktheidsvoorziening/militairen/BWBR0002822/README.md), [artikel 85, derde lid, van de Werkloosheidswet](../../../../../../../../../../../wet/werkloosheidswet/BWBR0004045/README.md), [artikel 19 *a*, tweede lid, van de Wet uitkeringen vervolgingsslachtoffers 1940–1945](../../../../../../../../../../../wet/wet/uitkeringen/vervolgingsslachtoffers/1940-1945/BWBR0002844/README.md), [artikel 36, derde lid, van de Wet buitengewoon pensioen 1940–1945](../../../../../../../../../../../wet/wet/buitengewoon/pensioen/1940-1945/BWBR0002032/README.md), [artikel 32, derde lid, van de Wet buitengewoon pensioen zeelieden-oorlogsslachtoffers](../../../../../../../../../../../wet/wet/buitengewoon/pensioen/zeelieden-oorlogsslachtoffers/BWBR0002035/README.md), [artikel 43, derde lid, van de Wet buitengewoon pensioen Indisch verzet](../../../../../../../../../../../wet/wet/buitengewoon/pensioen/indisch/verzet/BWBR0003968/README.md) en [artikel 26, derde lid, van de Wet uitkeringen burger-oorlogsslachtoffers 1940–1945](../../../../../../../../../../../wet/wet/uitkeringen/burger-oorlogsslachtoffers/1940-1945/BWBR0003664/README.md);

De Raad van State gehoord (advies van 20 december 1996, No. W12.96.0593);

Gezien het nader rapport van de Staatssecretaris van Sociale Zaken en Werkgelegenheid van 20 december 1996, nr. SV/AVF/96/5271, mede namens Onze Minister van Volksgezondheid, Welzijn en Sport;
Hebben goedgevonden en verstaan:    

### Artikel  1  

In dit besluit wordt verstaan onder: 

a. WW: [Werkloosheidswet](../../../../../../../../../../../wet/werkloosheidswet/BWBR0004045/README.md);  

b. rekenpremie wachtgeldfondsen: de vervangende premie, bedoeld in artikel 85, derde lid, van de WW.    

### Artikel  2  

In afwijking van [artikel 2](../../../../../../../../../../../AMvB/besluit/vaststelling/rekenpremie/wachtgeldfondsen/BWBR0007900/README.md), eerste lid, en [artikel 3 van het Besluit vaststelling rekenpremie wachtgeldfondsen](../../../../../../../../../../../AMvB/besluit/vaststelling/rekenpremie/wachtgeldfondsen/BWBR0007900/README.md) wordt de rekenpremie wachtgeldfondsen voor het jaar 1997 vastgesteld op het gewogen gemiddelde van de wachtgeldpremies, zoals deze, mede in verband met de met ingang van 1 januari 1997 in het Besluit premievaststelling en reservevorming wachtgeldfondsen aangebrachte wijzigingen, voor het jaar 1997 voor alle bedrijfstakken worden vastgesteld.  

### Artikel  3  

Dit besluit treedt in werking met ingang van 1 januari 1997. Indien het *Staatsblad* waarin dit besluit wordt geplaatst, wordt uitgegeven na 31 december 1996, treedt het in werking met ingang van de dag na de datum van uitgifte van het *Staatsblad* waarin het wordt geplaatst en werkt het terug tot en met 1 januari 1997.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
28 december 1996  
Beatrix  

De Minister van Sociale Zaken en Werkgelegenheid, 
A. P. W. Melkert   

De Minister van Volksgezondheid, Welzijn en Sport, 
E. Borst-Eilers   

de dertigste december 1996 

De Minister van Justitie, 
W. Sorgdrager    

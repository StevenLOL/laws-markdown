<meta http-equiv='Content-Type' content='text/html; charset=utf-8' />

##Besluit van 19 juni 2002, houdende regels met betrekking tot het verstrekken van subsidie in 2002 ten behoeve van uitzonderlijk omvangrijke restauraties van beschermde monumenten (Besluit rijkssubsidiëring grootschalige restauraties 2002)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschappen, dr. F. van der Ploeg, van 26 februari 2002, nr. WJZ/2002/7072 (8126), directie Wetgeving en Juridische Zaken;

Gelet op [artikel 34, van de Monumentenwet 1988](../../../../../../../wet/monumentenwet/1988/BWBR0004471/README.md);

De Raad van State gehoord (advies van 1 mei 2002, no. W05.02.0099/III);

Gezien het nader rapport van de Staatssecretaris van Onderwijs, Cultuur en Wetenschappen, dr. F. van der Ploeg, van 14 juni 2002, nr. WJZ/2002/20469 (8126), directie Wetgeving en Juridische Zaken;
Hebben goedgevonden en verstaan:    

### Artikel  1  

In dit besluit wordt verstaan onder: 

a. eigenaar: een natuurlijke persoon of rechtspersoon die het recht van eigendom of een ander zakelijk recht heeft op een beschermd monument;  

b. restauratie: werkzaamheden aan een beschermd monument, het normale onderhoud te boven gaand, die voor het herstel van het beschermde monument noodzakelijk zijn;  

c. subsidiabele restauratiekosten: kosten als bedoeld in artikel 16 van het Besluit rijkssubsidiëring restauratie monumenten 1997.    

### Artikel  2  

1.  Onze minister kan aan de eigenaar van een beschermd monument dat is opgenomen in de bijlage bij dit besluit subsidie verstrekken in de subsidiabele restauratiekosten van dat monument, indien die kosten na toepassing van artikel 17 van het Besluit rijkssubsidiëring restauratie monumenten 1997 en na te zijn verminderd met voor de restauratie van dat monument reeds verleende subsidies: 

a. meer bedragen dan € 1 361 340; dan wel  

b. minder bedragen dan € 1 361 340, maar meer bedragen dan € 453 780 en bovendien meer bedragen dan zes maal het budget, bedoeld in artikel 5, eerste of tweede lid, van het Besluit rijkssubsidiëring restauratie monumenten 1997, zoals dat in 1999 ten behoeve van de categorie monumenten waartoe het monument in dat jaar behoorde, voor het jaar 2005 door Onze minister is vastgesteld.     
2.  Bij de toepassing van het eerste lid worden subsidies die zijn verleend ingevolge het [Besluit rijkssubsidiëring grootschalige restauraties](../../../../../../../AMvB/besluit/rijkssubsidiëring/grootschalige/restauraties/BWBR0011525/README.md) buiten beschouwing gelaten.   

### Artikel  3  

Het Besluit rijkssubsidiëring restauratie monumenten 1997 is van toepassing met uitzondering van de artikelen 1, 2, 4 tot en met 13, 15, eerste lid, tweede volzin, vierde lid, tweede volzin, en zesde lid, 18, 21 en 38 tot en met 49.  

### Artikel  4  

Onverminderd artikel 3 van het Besluit rijkssubsidiëring restauratie monumenten 1997 wordt subsidie in ieder geval niet verstrekt, indien: 

a. de financiering van het gedeelte van de kosten van de voorgenomen restauratie, dat niet door subsidie wordt gedekt, naar het oordeel van Onze minister onvoldoende is gewaarborgd; of  

b. het huidige of het beoogde gebruik van het te restaureren monument naar het oordeel van Onze minister een belemmering vormt voor de instandhouding van het monument; of  

c. de voorgenomen restauratie niet kan worden beëindigd vóór 1 januari 2005.    

### Artikel  5  

Een aanvraag voor subsidie als bedoeld in artikel 2 wordt vóór 15 oktober 2002 ingediend en wordt vóór 15 november 2002 naar Onze minister doorgezonden.  

### Artikel  6  

1.  Het subsidieplafond is € 29 600 000, tenzij Onze minister vóór 1 januari 2003 een hoger subsidieplafond vaststelt.   
2.  Vóór 1 januari 2003 voorziet Onze minister in een gelijktijdige beslissing op de ingediende aanvragen.   
3.  Bij de beslissing, bedoeld in het tweede lid, houdt Onze minister rekening met: 

a. de mate waarin het monument stedenbouwkundige of landschappelijke waarde heeft;  

b. de mate waarin het monument een publieksfunctie heeft of toeristen aantrekt; en  

c. de mate waarin de restauratie leidt tot investeringen, zowel in het monument zelf als in de omgeving daarvan vanwege de waarde van het monument.     

### Artikel  7  

Onverminderd artikel 19, eerste lid, van het Besluit rijkssubsidiëring restauratie monumenten 1997, vermeldt Onze minister in de beschikking tot subsidieverlening tevens het jaar waarin de verleende subsidie kan worden betaald.  

### Artikel  8  

Dit besluit treedt in werking op een bij koninklijk besluit te bepalen tijdstip.  

### Artikel  9  

Dit besluit wordt aangehaald als: Besluit rijkssubsidiëring grootschalige restauraties 2002.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
19 juni 2002  
Beatrix  

De Staatssecretaris van Onderwijs, Cultuur en Wetenschappen, 
F. van der Ploeg   

de *tweede* juli 2002 

De Minister van Justitie, 
A. H. Korthals    

####Bijlage bij Besluit rijkssubsidiëring grootschalige restauraties 2002

| Gegevens object  | Gemeente  |
|:---|:---|
| 1.  | Broederenkerk  | Zutphen  |
| Broederenkerkplein 2  | --- |
| Zutphen  | --- |
| 2.  | R.K. Kerk H. Hart van Jesus  | De Ronde Venen  |
| --- | Kerklaan 4  | --- |
| --- | Vinkeveen  | --- |
| 3.  | Grote of St. Laurenskerk  | Alkmaar  |
| --- | Koorstraat 2  | --- |
| --- | Alkmaar  | --- |
| 4.  | R.K. Parochie O.L.Vrouwe Rozenkrans  | Amsterdam  |
| --- | Jacob Obrechtstraat 30  | --- |
| --- | Amsterdam  | --- |
| 5.  | R.K. Sint Vituskerk  | Hilversum  |
| --- | Emmastraat 5–7  | --- |
| --- | Hilversum  | --- |
| 6.  | Hoofdtoren  | Hoorn  |
| --- | Hoofd 1  | --- |
| --- | Hoorn  | --- |
| 7.  | Heilige Jacobus de Meerdere  | 's-Gravenhage  |
| --- | Parkstraat 65A  | --- |
| --- | 's-Gravenhage  | --- |
| 8.  | Maria van Jessekerk  | Delft  |
| --- | Burgwal 20  | --- |
| --- | Delft  | --- |
| 9.  | Hooglandsekerk  | Leiden  |
| --- | Hooglandsekerkgracht 50–52  | --- |
| --- | Leiden  | --- |
| 10.  | R.K. Kerk H. Jacobus de Meerdere  | Schiedam  |
| --- | Kerkweg 53  | --- |
| --- | Schiedam  | --- |
| 11.  | St. Jacobsgasthuis  | Schiedam  |
| --- | Hoogstraat 112  | --- |
| --- | Schiedam  | --- |
| 12.  | Stadhuis  | Schiedam  |
| --- | Grote Markt 1  | --- |
| --- | Schiedam  | --- |
| 13.  | Huize Der Boede  | Veere  |
| --- | Vlissingsestraat 19  | --- |
| --- | Koudekerke  | --- |
| 14.  | Kasteel Westhove  | Veere  |
| --- | Duinvlietweg 2 t/m 8  | --- |
| --- | Oostkapelle  | --- |
| 15.  | Kasteel Heeswijk  | Bernheze  |
| --- | Kasteel 4  | --- |
| --- | Heeswijk-Dinther  | --- |
| 16.  | R.K. Kerk H. Gregorius (St. Joriskerk)  | Eindhoven  |
| --- | Sint Jorislaan 53  | --- |
| --- | Eindhoven  | --- |
| 17.  | Kademuren c.a. te  | Leeuwarden  |
| --- | Leeuwarden  | --- |
| 18.  | Kasteel Amerongen  | Amerongen  |
| --- | Drostestraat 20  | --- |
| --- | 3958 BK Amerongen  | --- |
| 19.  | Kasteel De Haar  | Utrecht  |
| --- | Kasteellaan 1  | --- |
| --- | 3455 RR Haarzuilens  | --- |
| 20.  | Wilibrorduskerk  | Utrecht  |
| --- | Minrebroederstraat 21  | --- |
| --- | 3512 GS Utrecht  | --- |
| 21.  | Beurs van Berlage  | Amsterdam  |
| --- | Beursplein 1–3/Damrak 213–387  | --- |
| --- | 1012 ZJ Amsterdam  | --- |
| 22.  | Pieterskerk  | Leiden  |
| --- | Pieterskerkhof 1A  | --- |
| --- | 2311 SL Leiden  | --- |
| 23.  | Verdedigingswerken te  | Gorinchem  |
| --- | Gorinchem  | --- |
| 24.  | Basiliek St. Jan  | 's-Hertogenbosch  |
| --- | Torenstraat  | --- |
| --- | 5211 KK 's-Hertogenbosch  | --- |
| 25.  | Verdedigingswerken te  | 's-Hertogenbosch  |
| --- | 's-Hertogenbosch  | --- |
| 26.  | R.K.-kerk  | Steenderen  |
| --- | Wichmondseweg 17  | --- |
| --- | 7223 LH Baak  | --- |
| 27.  | Vredespaleis  | 's-Gravenhage  |
| --- | Carnegieplein 2  | --- |
| --- | 2517 KJ 's-Gravenhage  | --- |


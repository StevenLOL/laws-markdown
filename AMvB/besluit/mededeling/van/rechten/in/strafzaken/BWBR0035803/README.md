<meta http-equiv='Content-Type' content='text/html; charset=utf-8' />

##Besluit van 18 november 2014, houdende regels inzake de schriftelijke mededeling van rechten ten behoeve van aangehouden verdachten (Besluit mededeling van rechten in strafzaken)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Veiligheid en Justitie van 25 juni 2014, nr. 532606;

Gelet op artikel 27c, derde lid, onderdeel g, van het Wetboek van Strafvordering;

De Afdeling advisering van de Raad van State gehoord (advies van 3 juni 2014, nr. W03.14.0205/II);

Gezien het nader rapport van Onze Minister van Veiligheid en Justitie van 13 november 2014, nr. 580912;
Hebben goedgevonden en verstaan:    

### Artikel  1  
Treedt in werking per 01-01-2015 

De schriftelijke mededeling, bedoeld in artikel 27c, derde lid, van het Wetboek van Strafvordering, omvat informatie over: 

a. het bepaalde in artikel 27 van de Ambtsinstructie voor de politie, de Koninklijke Marechaussee en andere opsporingsambtenaren;  

b. het bepaalde in artikel 36, eerste lid, onderdeel b, van het op 24 april 1964 te Wenen tot stand gekomen Verdrag van Wenen inzake consulaire betrekkingen (Trb. 1981, 143);  

c. het bepaalde in artikel 32 van de Ambtsinstructie voor de politie, de Koninklijke Marechaussee en andere opsporingsambtenaren.   

### Artikel  2  
Treedt in werking per 01-01-2015 

Dit besluit wordt aangehaald als: Besluit mededeling van rechten in strafzaken 

### Artikel  3  
Treedt in werking per 01-01-2015 

De Wet van 5 november 2014 tot implementatie van de richtlijn nr. 2012/13/EU van het Europees Parlement en de Raad van 22 mei 2012 betreffende het recht op informatie in strafprocedures (PbEU L 142) (Stb. 2014, 433) en dit besluit treden in werking met ingang van 1 januari 2015. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
18 november 2014  
Willem-Alexander  

De Minister van Veiligheid en Justitie,  
I.W. Opstelten   

de *zesentwintigste* november 2014 

De Minister van Veiligheid en Justitie,  
I.W. Opstelten    

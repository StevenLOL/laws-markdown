<meta http-equiv='Content-Type' content='text/html; charset=utf-8' />

##Besluit van 15 december 2008 tot aanwijzing van voorschriften en vaststelling van boetetarieven als bedoeld in artikel 154b, eerste lid, onderdelen a en b, en zevende lid, van de Gemeentewet (Besluit bestuurlijke boete overlast in de openbare ruimte)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 10 november 2008, nr. 2008-0000547516;

Gelet op [artikel 154b, eerste en zevende lid, van de Gemeentewet](../../../../../../../../../../wet/gemeentewet/BWBR0005416/README.md), [artikel 74c, eerste lid, van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md) en [artikel 257b van het Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md);

De Raad van State gehoord (advies van 26 november 2008, nr. W04.08.0491/I);

Gezien het nader rapport van Onze Minister van Binnenlandse Zaken en Koninkrijksrelaties van 8 december 2008, nr. 2008-0000597650;
Hebben goedgevonden en verstaan:    

### Artikel  1  

In dit besluit en de daarbij behorende bijlage wordt verstaan onder: 

a. *wet:* de [Gemeentewet](../../../../../../../../../../wet/gemeentewet/BWBR0005416/README.md);  

b. *college:* het college van burgemeester en wethouders;  

c. *bestuurlijke boete:* een bestuurlijke boete als bedoeld in [artikel 154b van de wet](../../../../../../../../../../wet/gemeentewet/BWBR0005416/README.md).    

### Artikel  2  

Geen bestuurlijke boete kan worden opgelegd voor overtreding van voorschriften als bedoeld in [artikel 154b, eerste lid, onderdeel a, van de wet](../../../../../../../../../../wet/gemeentewet/BWBR0005416/README.md), voor zover die voorschriften betrekking hebben op: 

a. samenscholingen en ongeregeldheden;  

b. betogingen op openbare plaatsen;  

c. vechten op straat;  

d. het meevoeren van inbrekerswerktuigen of van voorwerpen die er kennelijk toe zijn uitgerust om het plegen van winkeldiefstallen te vergemakkelijken;  

e. het meevoeren van steekwapens;  

f. het bedrijfsmatig geven van gelegenheid tot het verrichten van seksuele handelingen met of voor een derde tegen betaling;  

g. bedelen;  

h. bestrijding van heling van goederen;  

i. hinderlijk drankgebruik;  

j. het gebruik van verdovende middelen, met uitzondering van cannabis;  

k. drugshandel op straat.    

### Artikel  3  

Een bestuurlijke boete kan worden opgelegd voor overtreding van voorschriften als bedoeld in [artikel 154b, eerste lid, onderdeel b, van de wet](../../../../../../../../../../wet/gemeentewet/BWBR0005416/README.md), voor zover die voorschriften betrekking hebben op: 

a. het inzamelen van huishoudelijke afvalstoffen;  

b. het ter inzameling aanbieden van huishoudelijke afvalstoffen;  

c. het ter inzameling aanbieden van bedrijfsafvalstoffen;  

d. buiten een daarvoor door het college bestemde plaats en buiten een inrichting in de zin van de [Wet milieubeheer](../../../../../../../../../../wet/wet/milieubeheer/BWBR0003245/README.md) een afvalstof, een stof of voorwerp in de bodem brengen, storten, houden, achterlaten of anderszins plaatsen op een wijze die aanleiding kan geven tot hinder of nadelige beïnvloeding van het milieu;  

e. het achterlaten van straatafval in de openbare ruimte;  

f. het doorzoeken of verspreiden van afvalstoffen of inzamelmiddelen die ter inzameling gereed staan;  

g. het door de eigenaar plaatsen van afvalbakken bij een inrichting voor het verbruiken van eet- en drinkwaren;  

h. het door de verspreider opruimen van weggeworpen reclamebiljetten of ander promotiemateriaal;  

i. het achterlaten van zwerfafval bij vervoeren, laden of lossen van afvalstoffen;  

j. het op een voor het publiek zichtbare plaats aanwezig hebben van afvalstoffen;  

k. het zich ontdoen van een autowrak, afkomstig uit een huishouden, anders dan door afgifte aan inrichtingen, genoemd in [artikel 6 van het Besluit beheer autowrakken](../../../../../../../../../../AMvB/besluit/beheer/autowrakken/BWBR0013707/README.md).    

### Artikel  4  

1.  Bij overtreding van een voorschrift, genoemd in de bijlage van dit besluit, is de hoogte van de bestuurlijke boete gelijk aan het bedrag dat in de bijlage is opgenomen bij het desbetreffende voorschrift, onverminderd [artikel 154b, achtste en negende lid, van de wet](../../../../../../../../../../wet/gemeentewet/BWBR0005416/README.md).   
2.  De boetebedragen, genoemd in de bijlage, gelden voor natuurlijke personen.   

### Artikel  5  

Wijzigt het Transactiebesluit 1994.   

### Artikel  6  

Wijzigt het Transactiebesluit milieudelicten.   

### Artikel  7  

Wijzigt het Besluit OM-afdoening.   

### Artikel  8  

Dit besluit treedt in werking op het tijdstip waarop de [Wet bestuurlijke boete overlast in de openbare ruimte](../../../../../../../../../../wet/wet/bestuurlijke/boete/overlast/in/de/openbare/ruimte/BWBR0023480/README.md) in werking treedt.  

### Artikel  9  

Dit besluit wordt aangehaald als: Besluit bestuurlijke boete overlast in de openbare ruimte.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
15 december 2008  
Beatrix  

De Minister van Binnenlandse Zaken en Koninkrijksrelaties , 
G. ter Horst   

de *vierentwintigste* december 2008 

De Minister van Justitie , 
E. M. H. Hirsch Ballin    

### Bijlage  

####als bedoeld in artikel 4, eerste lid , van het Besluit bestuurlijke boete overlast in de openbare ruimte

|  *A. Voorschrift uit de plaatselijke verordening*   |  *Boete in euro’s*   |
|:---|:---|
| A.1  | --- |
| Zonder vergunning van de burgemeester  | --- |
| – op of aan de weg een evenement, feest of wedstrijd geven of houden  | 60  |
| – een georganiseerde dropping houden of daaraan deelnemen op een ander terrein dan een daarvoor bestemd sportterrein  | 60  |
| --- | --- |
| A.2  | --- |
| Zonder vergunning op of aan de weg als dienstverlener optreden of als zodanig diensten aanbieden  | 120  |
| --- | --- |
| A.3  | --- |
| Als straatartiest, straatfotograaf, tekenaar, filmoperateur of gids voor publiek optreden op of aan een door de burgemeester aangewezen (gedeelte van een) weg, waar dit niet is toegestaan  | 120  |
| --- | --- |
| A.4  | --- |
| Zonder vergunning of anders dan de daarin gestelde voorwaarden, de weg of een weggedeelte gebruiken anders dan overeenkomstig de bestemming daarvan (bijv.: terrasverbod, reclameborden)  | 180  |
| --- | --- |
| A.5  | --- |
| Als houder van een horecabedrijf, dit voor bezoekers geopend te hebben of aldaar bezoekers toe te laten of te laten verblijven, buiten de vastgestelde openingstijden  | 180  |
| --- | --- |
| A.6  | --- |
| De weg of dat gedeelte van een onroerend goed dat vanaf de weg zichtbaar is  | --- |
| – bekrassen of bekladden  | 90  |
| – zonder schriftelijke toestemming van de rechthebbende een aanplakbiljet of ander geschrift, afbeelding of aanduiding dan wel met enigerlei stof enige afbeelding, letter, cijfer of teken hierop aanplakken of op andere wijze aanbrengen  | 90  |
| --- | --- |
| A.7  | --- |
| Op of aan door het college aangewezen wegen of gedeelten daarvan gedrukte of geschreven stukken dan wel afbeeldingen onder publiek verspreiden dan wel openlijk aanbieden, aanbevelen of bekendmaken  | 90  |
| --- | --- |
| A.8  | --- |
| De weg of op of aan de weg een voertuig, woonwagen, tent of soortgelijk ander onderkomen als slaapplaats gebruiken  | 90  |
| --- | --- |
| A.9  | --- |
| Tijdens uren waarop het niet is toegestaan op de weg of openbaar water enig aanplakbiljet, aanplakdoek, kalk, teer, kleur- of verfstof of verfgereedschap te vervoeren of bij zich te hebben  | 90  |
| --- | --- |
| A.10  | --- |
| Met een voertuig dat niet is voorzien van rubberbanden rijden over de berm, de glooiing en de zijkant van de weg  | --- |
| a. voor bestuurders van motorvoertuigen op meer dan twee wielen  | 90  |
| b. voor bestuurders van motorvoertuigen op twee wielen  | 90  |
| c. voor bromfietsers en snorfietsers  | 60  |
| d. voor fietsers en bestuurders van gehandicaptenvoertuigen met of zonder motor  | 35  |
| e. voor overige weggebruikers  | 35  |
| --- | --- |
| A.11  | --- |
| Op de weg (binnen een door het college aangewezen gebied) skaten of skateboarden  | 60  |
| --- | --- |
| A.12  | --- |
| Op of aan de weg  | --- |
| – klimmen of zich bevinden op een beeld, monument, overkapping, constructie, openbare toiletgelegenheid, voertuig, hek, heining of andere afsluiting, verkeersmeubilair en daarvoor niet bestemd straatmeubilair  | 60  |
| – zich zodanig ophouden dat voor weggebruikers of bewoners van nabij de weg gelegen woningen onnodige overlast of hinder wordt veroorzaakt  | 90  |
| --- | --- |
| A.13  | --- |
| Op de weg (binnen een door het college aangewezen gebied) alcoholhoudende drank nuttigen  | 60  |
| --- | --- |
| A.14  | --- |
| Op de weg (binnen een door het college aangewezen gebied) aangebroken flessen, blikjes e.d. met alcoholhoudende drank bij zich hebben  | 60  |
| --- | --- |
| A.15  | --- |
| Zonder redelijk doel  | --- |
| – zich in een portiek of poort ophouden of in, op of tegen een raamkozijn of een drempel van een gebouw zitten of liggen  | 60  |
| – zich anders dan als bewoner of gebruiker van flatgebouwen, appartementsgebouwen en soortgelijke meergezinshuizen of van publiek toegankelijke gebouwen bevinden in een voor gemeenschappelijk gebruik bestemde ruimte  | 60  |
| --- | --- |
| A.16  | --- |
| Op de weg vervoeren, bij zich dragen of anderszins voorhanden hebben van kerstbomen, autobanden en andere voorwerpen of stoffen, met het kennelijke doel deze op de weg te verbranden  | 60  |
| --- | --- |
| A.17  | --- |
| (In of op) een voor het publiek toegankelijk portaal, telefooncel, wachtlokaal voor een openbaar vervoermiddel, parkeergarage, rijwielstalling of een andere soortgelijke ruimte  | --- |
| – zich zonder redelijk doel en op een voor anderen hinderlijke wijze ophouden  | 90  |
| – verontreinigen  | 90  |
| – voor een ander doel bezigen dan waarvoor de ruimte bestemd is  | 60  |
| --- | --- |
| A.18  | --- |
| Op of aan de weg een fiets, snorfiets of bromfiets plaatsen of laten staan tegen een raam, een raamkozijn, een deur, de gevel van een gebouw of in de ingang van een portiek, waardoor de doorgang wordt versperd, dan wel in strijd met de uitdrukkelijk verklaarde wil van de gebruiker van dat gebouw of portiek  | 20  |
| --- | --- |
| A.19  | --- |
| Een motorvoertuig, bromfiets of fiets op of aan de weg laten staan, anders dan deugdelijk afgesloten of onder behoorlijk toezicht  | 30  |
| --- | --- |
| A.20  | --- |
| Zich met een fiets of bromfiets bevinden op een terrein waar een markt, kermis, uitvoering, bijeenkomst of plechtigheid wordt gehouden, welke publiek trekt  | 30  |
| --- | --- |
| A.21  | --- |
| Zich met een winkelwagentje op of aan de weg bevinden op meer dan de toegestane afstand van het bedrijf dat het winkelwagentje ter beschikking heeft gesteld  | 60  |
| --- | --- |
| A.22  | --- |
| Zich in de nabijheid van een persoon, gebouw, woonwagen of woonschip ophouden met de kennelijke bedoeling deze persoon of een zich in dat gebouw, die woonwagen of dat woonschip bevindende persoon te bespieden  | 90  |
| --- | --- |
| A.23  | --- |
| Een persoon in een gebouw, woonwagen of woonschip door middel van een verrekijker bespieden  | 90  |
| --- | --- |
| A.24  | --- |
| Als eigenaar of houder van een hond, deze laten verblijven of laten lopen  | --- |
| – op een weg gelegen binnen de bebouwde kom zonder dat de hond is aangelijnd  | 60  |
| – op een voor het publiek toegankelijke en kennelijk als zodanig ingerichte kinderspeelplaats, zandbak, speelweide of andere door het college aangewezen plaats  | 90  |
| – op een weg zonder dat de hond is voorzien van een halsband of een door middel van tatoeage aangebracht identificatiemerk, die de eigenaar of houder van de hond duidelijk doet kennen  | 60  |
| – op een weg zonder een deugdelijk middel dat is bestemd voor het verwijderen van uitwerpselen bij zich te dragen en/of dit middel niet op eerste vordering tonen aan de met het toezicht belaste ambtenaar  | 60  |
| --- | --- |
| A.25  | --- |
| Als eigenaar of houder van een hond deze laten verblijven/lopen op of aan de weg of op een terrein van een ander, terwijl na schriftelijke aanzegging van het college deze hond niet  | --- |
| – kort is aangelijnd  | 150  |
| – kort is aangelijnd en gemuilkorfd  | 150  |
| --- | --- |
| A.26  | --- |
| Als degene die één of meer dieren onder zijn hoede heeft, niet door voorzorgsmaatregelen die van hem mogen worden verwacht, voorkomen dat deze dieren voor de omgeving hinderlijk zijn  | 90  |
| --- | --- |
| A.27  | --- |
| Als rechthebbende er niet voor zorgen dat zodanige maatregelen worden getroffen dat het vee/pluimvee in een aan een weg liggend weiland of terrein, die weg niet kan bereiken  | 90  |
| --- | --- |
| A.28  | --- |
| Op de weg of weggedeelte (binnen een door het college aangewezen gebied) softdrugs gebruiken of openlijk voorhanden hebben  | 60  |
| --- | --- |
| A.29  | --- |
| Als degene aan wie dit door of namens het college in het belang van de openbare orde of zedelijkheid is bekendgemaakt, zich anders dan in een openbaar middel van vervoer, bevinden op of aan de door het college aangewezen wegen en/of plaatsen gedurende de uren daarbij genoemd  | 150  |
| --- | --- |
| A.30  | --- |
| De weg niet (doen) reinigen na een verontreiniging ontstaan bij het laden, lossen of vervoeren van stoffen of voorwerpen of bij andere werkzaamheden  | --- |
| – terstond, bij gevaar voor de verkeersveiligheid of bij gevaar voor beschadiging van het wegdek  | 150  |
| – in overige gevallen, (iedere dag) na het beëindigen van de werkzaamheden  | 90  |
| --- | --- |
| A.31  | --- |
| Binnen de bebouwde kom buiten een daarvoor bestemde inrichting/plaats op of aan de weg zijn natuurlijke behoefte doen  | 90  |
| --- | --- |
| A.32  | --- |
| Een geparkeerd voertuig op een aangewezen weg of weggedeelte, waar dit niet is toegestaan, te koop aanbieden of verhandelen  | 120  |
| --- | --- |
| A.33  | --- |
| Een defect voertuig op een weg parkeren, langer dan de vastgestelde termijn  | 60  |
| --- | --- |
| A.34  | --- |
| Een kampeerwagen, caravan, magazijnwagen, keetwagen, aanhangwagen of ander dergelijk voertuig op een aangewezen weg waar dit niet is toegestaan, langer dan de vastgestelde termijn doen of laten staan  | 60  |
| --- | --- |
| A.35  | --- |
| Een voertuig dat is voorzien van een aanduiding van handelsreclame op een weg parkeren met als doel handelsreclame te maken  | 120  |
| --- | --- |
| A.36  | --- |
| Een recreatiegebied gebruiken in strijd met de bepalingen geldend voor dat gebied  | --- |
| – door het parkeren of aanwezig hebben van een voertuig of vaartuig  | --- |
| a. voor bestuurders van motorvoertuigen op meer dan twee wielen  | 60  |
| b. voor bestuurders van motorvoertuigen op twee wielen  | 60  |
| c. voor bromfietsers en snorfietsers  | 40  |
| d. voor fietsers en bestuurders van gehandicaptenvoertuigen met of zonder motor  | 20  |
| e. voor overige weggebruikers  | 20  |
| f. voor schippers  | 60  |
| g. voor een ieder  | 60  |
| – anders dan tot doel van dagrecreatie  | 90  |
| – door met geluid voortbrengende apparatuur overlast te veroorzaken  | 90  |
| – door te graven of te spitten of doen graven of spitten op buiten het strand, de zandhelling, speelkuilen of zandbakken gelegen gedeelten  | 90  |
| – door anders dan in de aanwezige afvalbakken wegwerpen, neerleggen en/of achterlaten van afval, vuilnis, resten van levensmiddelen, papier, blikken, flessen of verpakkingsmateriaal  | 90  |
| – door een afvalmand, -bak of soortgelijk voorwerp op andere wijze te gebruiken dan tot het deponeren van klein afval  | 90  |
| – door zich als eigenaar of houder van een hond zich met die hond in een vastgestelde periode bevinden buiten een aangewezen gebied, waar het verblijf van de hond is toegestaan  | 60  |
| --- | --- |
| A.37  | --- |
| Een voertuig met stankverspreidende stoffen parkeren daar waar bewoners of gebruikers van nabijgelegen gebouwen of terreinen daarvan hinder of overlast (kunnen) ondervinden  | 90  |
| --- | --- |
| A.38  | --- |
| Een voertuig parkeren of enig ander voorwerp plaatsen of laten staan op een weggedeelte waarvan door het bevoegde gezag is bekend gemaakt dat dit niet is toegestaan op de in die bekendmaking genoemde dagen en tijden (markt, evenement, kermis enz.)  | --- |
| a. voor bestuurders van motorvoertuigen op meer dan twee wielen  | 60  |
| b. voor bestuurders van motorvoertuigen op twee wielen  | 60  |
| c. voor bromfietsers en snorfietsers  | 40  |
| d. voor fietsers en bestuurders van gehandicaptenvoertuigen met of zonder motor  | 20  |
| e. voor overige weggebruikers  | 20  |
| f. voor een ieder  | 60  |
| --- | --- |
| A.39  | --- |
| Zonder vergunning een openbare inzameling van geld of goederen houden of daartoe een intekenlijst aanbieden  | 90  |
| --- | --- |
| A.40  | --- |
| Zonder vergunning, in de uitoefening van de handel, op of aan de weg of aan een openbaar water, aan een huis dan wel op een andere voor het publiek toegankelijke en in de open lucht gelegen plaats goederen te koop aanbieden, verkopen of afgeven  | 90  |
| --- | --- |
| A.41  | --- |
| Op of aan de weg fietsen, bromfietsen en scooters te koop aanbieden, verkopen of kopen, anders dan direct vanuit een aan de weg gevestigd detailhandelsbedrijf voor rijwielen  | 90  |
| --- | --- |
| A.42  | --- |
| Zonder vergunning op of aan de weg of aan een openbaar water dan wel op een andere voor het publiek toegankelijke en in de open lucht gelegen plaats een standplaats innemen of hebben teneinde in de uitoefening van de handel goederen te koop aan te bieden, te verkopen of te verstrekken, dan wel diensten aan te bieden  | 90  |
| --- | --- |
| A.43  | --- |
| Met of voor een vaartuig een ligplaats innemen, hebben of beschikbaar stellen op een gedeelte van een openbaar water waar dit niet is toegestaan  | --- |
| a. voor schippers  | 60  |
| b. voor een ieder  | 60  |
| --- | --- |
| A.44  | --- |
| Als bader of zwemmer in openbaar water zich zodanig gedragen dat het scheepvaartverkeer daarvan hinder of gevaar kan ondervinden  | 90  |
| --- | --- |
| A.45  | --- |
| Zich zonder redelijk doel aan, op, of in een vaartuig in openbaar water vasthouden, klimmen, begeven of bevinden  | 60  |
| --- | --- |
| A.46  | --- |
| Zich in/op voor publiek toegankelijke natuurgebieden, bossen, parken, plantsoenen of recreatieterreinen bevinden ten aanzien waarvan door het bevoegde gezag is verklaard dat het gebruik van een motorvoertuig, bromfiets, fiets, rij- of trekdier overlast kan veroorzaken of schade kan berokkenen aan milieuwaarden, te weten  | --- |
| – met een vervoermiddel in gesloten tijd of gesloten gebied  | --- |
| a. voor bestuurders van motorvoertuigen op meer dan twee wielen  | 90  |
| b. voor bestuurders van motorvoertuigen op twee wielen  | 90  |
| c. voor bromfietsers en snorfietsers  | 60  |
| d. voor fietsers en bestuurders van gehandicaptenvoertuigen met of zonder motor  | 35  |
| e. voor overige weggebruikers  | 35  |
| – met een motorvoertuig, bromfiets, fiets of paard buiten de (onverharde) wegen of gemarkeerde paden  | --- |
| a. voor bestuurders van motorvoertuigen op meer dan twee wielen  | 90  |
| b. voor bestuurders van motorvoertuigen op twee wielen  | 90  |
| c. voor bromfietsers en snorfietsers  | 60  |
| d. voor fietsers en bestuurders van gehandicaptenvoertuigen met of zonder motor  | 35  |
| e. voor overige weggebruikers  | 35  |
| – met een rij- of trekdier buiten de daarvoor bestemde paden  | --- |
| a. voor overige weggebruikers  | 35  |
| --- | --- |
| A.47  | --- |
| Met een motorrijtuig gebruik maken van een weg in strijd met de verordening tot het bevorderen van ongestoord wetenschappelijk onderzoek van de RadioSterrenWacht (storingsvrije zone), te weten  | --- |
| – rijdend  | --- |
| a. voor bestuurders van motorvoertuigen op meer dan twee wielen  | 90  |
| b. voor bestuurders van motorvoertuigen op twee wielen  | 90  |
| c. voor bromfietsers en snorfietsers  | 60  |
| d. voor overige weggebruikers  | 35  |
| – parkeren dan wel laten staan  | --- |
| a. voor bestuurders van motorvoertuigen op meer dan twee wielen  | 60  |
| b. voor bestuurders van motorvoertuigen op twee wielen  | 60  |
| c. voor bromfietsers en snorfietsers  | 40  |
| d. voor overige weggebruikers  | 20  |

|  *B. Voorschrift uit de plaatselijke verordening (milieu)*   |  *Boete in euro’s*   |
|:---|:---|
| B.1  | --- |
| Als particulier met toestellen of geluidsapparaten dan wel op andere wijze handelingen verrichten, waardoor voor een omwonende of overigens voor de omgeving geluidhinder wordt veroorzaakt, of toelaten dat deze handelingen worden verricht  | 90  |
| --- | --- |
| B.2  | --- |
| Zonder daartoe bevoegd te zijn zich bevinden buiten wegen of paden, die liggen in/op voor publiek toegankelijke parken, wandelplaatsen, plantsoenen, groenstroken of grasperken dan wel in/tussen aanplantingen, bloemperken, heester- of struikgewassen, die op of aan de weg liggen  | 30  |
| --- | --- |
| B.3  | --- |
| Zonder daartoe bevoegd te zijn schade toebrengen aan bomen, heesters, bloemen of grasperken in een park, een bos of op andere dergelijke plaatsen  | 90  |
| --- | --- |
| B.4  | --- |
| Met een voertuig rijden door een park/plantsoen of op een niet van de weg deel uitmakende, van gemeentewege aangelegde beplanting of groenstrook  | --- |
| a. voor bestuurders van motorvoertuigen op meer dan twee wielen  | 90  |
| b. voor bestuurders van motorvoertuigen op twee wielen  | 90  |
| c. voor bromfietsers en snorfietsers  | 60  |
| d. voor fietsers en bestuurders van gehandicaptenvoertuigen met of zonder motor  | 35  |
| e. voor overige weggebruikers  | 35  |
| --- | --- |
| B.5  | --- |
| Met een voertuig rijden (crossen) door een park/plantsoen of op een niet van de weg deel uitmakende, van gemeentewege aangelegde beplanting of groenstrook  | --- |
| a. voor bestuurders van motorvoertuigen op meer dan twee wielen  | 150  |
| b. voor bestuurders van motorvoertuigen op twee wielen  | 150  |
| c. voor bromfietsers en snorfietsers  | 100  |
| d. voor fietsers en bestuurders van gehandicaptenvoertuigen met of zonder motor  | 60  |
| e. voor overige weggebruikers  | 60  |
| --- | --- |
| B.6  | --- |
| Roken in bos, duin dan wel andere dergelijke gebieden op tijd en plaats waarop dit niet is toegestaan  | 90  |
| --- | --- |
| B.7  | --- |
| In de openlucht vuur aanleggen, stoken of hebben  | 180  |
| --- | --- |
| B.8  | --- |
| Als eigenaar of houder van een hond er niet voor zorgen dat deze hond zich niet van uitwerpselen ontdoet  | --- |
| – op een weggedeelte (mede) bestemd voor voetgangers  | 90  |
| – op een voor het publiek toegankelijke en kennelijk als zodanig ingerichte kinderspeelplaats, zandbak of speelweide  | 90  |
| – op een andere dan door het college aangewezen plaats  | 90  |
| --- | --- |
| B.9  | --- |
| Met een pleziervaartuig varen in/door rietkragen, biezen of ander opstaand gewas dan wel een pleziervaartuig daar afmeren  | 90  |

|  *C. Voorschrift uit de afvalstoffenverordening, voor zover betrekking hebbend op:*   |  *Boete in euro’s*   |
|:---|:---|
| C.1  | --- |
| Het inzamelen van huishoudelijke afvalstoffen  | 60  |
| --- | --- |
| C.2  | --- |
| Het ter inzameling aanbieden van huishoudelijke afvalstoffen  | 60  |
| --- | --- |
| C.3  | --- |
| Het ter inzameling aanbieden van bedrijfsafvalstoffen  | 60  |
| --- | --- |
| C.4  | --- |
| Buiten een daarvoor door het college bestemde plaats en buiten een inrichting in de zin van de [Wet milieubeheer](../../../../../../../../../../wet/wet/milieubeheer/BWBR0003245/README.md) een afvalstof, een stof of voorwerp in de bodem brengen, storten, houden, achterlaten of anderszins plaatsen op een wijze die aanleiding kan geven tot hinder of nadelige beïnvloeding van het milieu  | 150  |
| --- | --- |
| C.5  | --- |
| Het achterlaten van straatafval in de openbare ruimte  | 90  |
| --- | --- |
| C.6  | --- |
| Het doorzoeken of verspreiden van afvalstoffen of inzamelmiddelen die ter inzameling gereed staan  | 90  |
| --- | --- |
| C.7  | --- |
| Het achterlaten van zwerfafval bij vervoeren, laden of lossen van afvalstoffen  | 90  |
| --- | --- |
| C.8  | --- |
| Het op een voor het publiek zichtbare plaats aanwezig hebben van afvalstoffen  | 150  |
| --- | --- |
| C.9  | --- |
| Het zich ontdoen van een autowrak, afkomstig uit een huishouden, anders dan door afgifte aan inrichtingen, genoemd in [artikel 6 van het Besluit beheer autowrakken](../../../../../../../../../../AMvB/besluit/beheer/autowrakken/BWBR0013707/README.md)  | 150  |


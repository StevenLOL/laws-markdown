<meta http-equiv='Content-Type' content='text/html; charset=utf-8' />

##Besluit van 9 augustus 2004, houdende regels met betrekking tot de toelage op het salaris voor de voorzitter van het College van procureurs-generaal

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 2 juli 2004, nr. 5295112/04/6;

Gelet op [artikel 130, derde lid, van de Wet op de rechterlijke organisatie](../../../../../../../../../../../../../../../wet/wet/op/de/rechterlijke/organisatie/BWBR0001830/README.md);

De Raad van State gehoord (advies van 15 juli 2004, nr. W03.04.0328/I);

Gezien het nader rapport van Onze Minister van Justitie van 29 juli 2004, nr. 5300659/04/6;
Hebben goedgevonden en verstaan:    

### Artikel  1  

Het bedrag van de toelage van de procureur-generaal, die tot voorzitter van het College van procureurs-generaal is benoemd, bedoeld in [artikel 130, derde lid, van de Wet op de rechterlijke organisatie](../../../../../../../../../../../../../../../wet/wet/op/de/rechterlijke/organisatie/BWBR0001830/README.md), is gelijk aan het verschil tussen het salaris dat hij als procureur-generaal geniet en het salaris dat hij zou genieten indien hij zou zijn benoemd in een ambt dat in [artikel 7, tweede lid, van de Wet rechtspositie rechterlijke ambtenaren](../../../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md) in categorie 2 is ingedeeld en daarin zou zijn aangesteld voor een zelfde arbeidsduur.  

### Artikel  2  

Voor de toepasselijkheid van het bij en krachtens de [Wet rechtspositie rechterlijke ambtenaren](../../../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md) bepaalde, uitgezonderd de [artikelen 7](../../../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md), [13 tot en met 15](../../../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md) en [17, eerste en zesde lid, van de Wet rechtspositie rechterlijke ambtenaren](../../../../../../../../../../../../../../../wet/wet/rechtspositie/rechterlijke/ambtenaren/BWBR0008365/README.md) en de [artikelen 5](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md), [6](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md) en [8e van het Besluit rechtspositie rechterlijke ambtenaren](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md), wordt ten aanzien van de procureur-generaal, die tot voorzitter van het College van procureurs-generaal is benoemd, onder «salaris» en «bezoldiging» mede verstaan de toelage die hij als voorzitter van het College van procureurs-generaal geniet, met dien verstande dat in [artikel 1, tweede lid, van het Besluit bovenwettelijke uitkeringen bij werkloosheid van rechterlijke ambtenaren](../../../../../../../../../../../../../../../AMvB/besluit/bovenwettelijke/uitkeringen/bij/werkloosheid/van/rechterlijke/etc/BWBR0011826/README.md) in plaats van «op grond van [artikel 6](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md), [8d](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md) of [8e](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md) » wordt gelezen: op grond van [artikel 8d](../../../../../../../../../../../../../../../AMvB/besluit/rechtspositie/rechterlijke/ambtenaren/BWBR0006530/README.md).  

### Artikel  3  

Wijzigt het Besluit rechtspositie leden gerechtsbesturen en Raad voor de rechtspraak.   

### Artikel  4  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt wat de artikelen 1 en 2 betreft terug tot en met het tijdstip waarop [artikel I, onderdeel Q, van de Veegwet modernisering rechterlijke organisatie](../../../../../../../../../../../../../../../wet/veegwet/modernisering/rechterlijke/organisatie/BWBR0016728/README.md) in werking is getreden.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
9 augustus 2004  
Beatrix  

De Minister van Justitie , 
J. P. H. Donner   

de *negentiende* augustus 2004 

De Minister van Justitie , 
J. P. H. Donner    

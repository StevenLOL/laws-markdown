<meta http-equiv='Content-Type' content='text/html; charset=utf-8' />

##Besluit van 2 juli 1987, houdende regels betreffende de vergoeding voor het verstrekken van fotocopieën, bedoeld in artikel 25a, vierde lid, van de Wet buitengewoon pensioen 1940-1945, artikel 22a, vierde lid, van de Wet buitengewoon pensioen zeelieden-oorlogsslachtoffers en artikel 32a, tweede lid, van de Wet uitkeringen vervolgingsslachtoffers 1940-1945

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Welzijn, Volksgezondheid en Cultuur van 26 maart 1987, DVV/WJZ-U-9666 I;

Gelet op [artikel 25 *a*, vierde lid, van de Wet buitengewoon pensioen 1940-1945](../../../../../../../../../../../wet/wet/buitengewoon/pensioen/1940-1945/BWBR0002032/README.md) (*Strb.* 1986, 575), [artikel 22 *a*, vierde lid, van de Wet buitengewoon pensioen zeelieden-oorlogsslachtoffers](../../../../../../../../../../../wet/wet/buitengewoon/pensioen/zeelieden-oorlogsslachtoffers/BWBR0002035/README.md) (*Stb.* 1986, 576) en [artikel 32 *a*, tweede lid, van de Wet uitkeringen vervolgingsslachtoffers 1940-1945](../../../../../../../../../../../wet/wet/uitkeringen/vervolgingsslachtoffers/1940-1945/BWBR0002844/README.md) (*Stb.* 1986, 386);

Gehoord de Buitengewone Pensioenraad, de Stichting 1940-1945, de Uitkeringsraad, de Stichting Joods Maatschappelijk Werk en de Stichting Pelita;

De Raad van State gehoord (advies van 6 mei 1987, No. W.13.87.0137);

Gezien het nader rapport van Onze Minister van Welzijn, Volksgezondheid en Cultuur van 11 juni 1987, DVV/WJZ/U-10069;
Hebben goedgevonden en verstaan:    

### Artikel  1  

Voor het verstrekken van afschriften van bescheiden die betrekking hebben op beslissingen als bedoeld in [artikel 25 van de Wet buitengewoon pensioen 1940-1945](../../../../../../../../../../../wet/wet/buitengewoon/pensioen/1940-1945/BWBR0002032/README.md) (*Stb.* 1986, 575), [artikel 22 van de Wet buitengewoon pensioen zeelieden-oorlogsslachtoffers](../../../../../../../../../../../wet/wet/buitengewoon/pensioen/zeelieden-oorlogsslachtoffers/BWBR0002035/README.md) (*Stb.* 1986, 576) en [artikel 32 *a* van de Wet uitkeringen vervolgingsslachtoffers 1940-1945](../../../../../../../../../../../wet/wet/uitkeringen/vervolgingsslachtoffers/1940-1945/BWBR0002844/README.md) (*Stb.* 1991, 621), geldt als tarief van de voor die afschriften verschuldigde vergoeding, het tarief dat ingevolge de [Wet openbaarheid van bestuur](../../../../../../../../../../../wet/wet/openbaarheid/van/bestuur/BWBR0005252/README.md) (*Stb.* 1991, 703) is verschuldigd als vergoeding voor het verstrekken van fotocopieën.  

### Artikel  2  

Dit besluit treedt in werking met ingang van de tweede dag na de datum van uitgifte van het *Staatsblad* waarin het wordt geplaatst.  

Lasten en bevelen dat dit besluit met daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State en aan de Algemene Rekenkamer.   

's-Gravenhage 
2 juli 1987  
Beatrix  

De Minister van Welzijn, Volksgezondheid en Cultuur, 
L. C. Brinkman   

de twintigste augustus 1987 

De Minister van Justitie, 
F. Korthals Altes    

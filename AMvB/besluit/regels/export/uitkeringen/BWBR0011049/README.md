<meta http-equiv='Content-Type' content='text/html; charset=utf-8' />

##Besluit van 23 december 1999, houdende afwijkende regels inzake het recht op een uitkering ten aanzien van personen die niet in Nederland wonen (Besluit afwijkende regels beperking export uitkeringen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Sociale Zaken en Werkgelegenheid, J.F. Hoogervorst van 8 december 1999, Directie Sociale Verzekeringen, nr. SV/GSV/99/78348;

Gelet op de [artikelen 19a, vierde lid, van de Ziektewet](../../../../../../wet/ziektewet/BWBR0001888/README.md), [20, vijfde lid](../../../../../../wet/wet/op/de/arbeidsongeschiktheidsverzekering/BWBR0002524/README.md), en [43b, tweede lid, van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), [7a, vijfde lid](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), en [19a, tweede lid, van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), [8a, vierde lid](../../../../../../wet/algemene/ouderdomswet/BWBR0002221/README.md), en [9a, derde lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), [7b, vierde lid, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md), [32a, vijfde lid](../../../../../../wet/algemene/nabestaandenwet/BWBR0007795/README.md), en [32b, vierde lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md);

De Raad van State gehoord (advies van 16 december 1999, nr. W12.99.0609/IV);

Gezien het nader rapport van de Staatssecretaris van Sociale Zaken en Werkgelegenheid, J. F. Hoogervorst van 21 december 1999, Directie Sociale Verzekeringen, nr. SV/GSV/99/81589;
Hebben goedgevonden en verstaan:     
### Hoofdstuk  1  

####Begripsbepaling

### Artikel  1  

####Werkzaamheden in het algemeen belang

Voor de toepassing van dit besluit wordt onder werkzaamheden die in het algemeen belang worden verricht verstaan werkzaamheden verricht door degene die: 

a. in dienstbetrekking staat tot een Nederlandse publiekrechtelijke rechtspersoon dan wel uit anderen hoofde loon geniet van een zodanige rechtspersoon;  

b. is uitgezonden om werkzaamheden te verrichten voor door de Minister van Sociale Zaken en Werkgelegenheid in overeenstemming met de Minister voor Ontwikkelingssamenwerking aan te wijzen organisaties voor ontwikkelingssamenwerking;  

c. werkzaam is bij een door de Minister van Sociale Zaken en Werkgelegenheid, de Minister van Volksgezondheid, Welzijn en Sport en de Minister van Binnenlandse Zaken en Koninkrijksrelaties aan te wijzen volkenrechtelijke organisatie;  

d. werkzaamheden verricht die worden bekostigd door het Rijk en die tevens in opdracht van het Rijk worden verricht in het kader van een wettelijke taakomschrijving of ter uitvoering van een internationaal verdrag dan wel een daarmee gelijk te stellen overeenkomst of een besluit van een volkenrechtelijke organisatie.    

### Hoofdstuk  2  

####Recht op uitkering bij werken in het algemeen belang en het niet in Nederland wonen

### Artikel  2  

####Recht op ziekengeld op grond van de [Ziektewet](../../../../../../wet/ziektewet/BWBR0001888/README.md)

[Artikel 19a, eerste lid, van de Ziektewet](../../../../../../wet/ziektewet/BWBR0001888/README.md) is niet van toepassing op de persoon die verzekerd is op grond van die wet uit hoofde van een dienstbetrekking tot het verrichten van werkzaamheden in het algemeen belang en zijn, in hetzelfde land wonende, gezinslid.  

### Artikel  3  

####Recht op toekenning van arbeidsongeschiktheidsuitkering op grond van de [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md)

In afwijking van de [artikelen 20, eerste lid](../../../../../../wet/wet/op/de/arbeidsongeschiktheidsverzekering/BWBR0002524/README.md), en [43b, eerste lid, van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), heeft de verzekerde, die werkzaamheden in het algemeen belang verricht, of zijn in hetzelfde land wonende gezinslid, recht op toekenning van arbeidsongeschiktheidsuitkering dan wel wordt de arbeidsongeschiktheidsuitkering niet ingetrokken.  

### Artikel  3a  

####Recht op uitkering op grond van de [Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md)

In afwijking van [artikel 43, aanhef en onderdeel e](../../../../../../wet/wet/werk/en/inkomen/naar/arbeidsvermogen/BWBR0019057/README.md), in samenhang met [paragraaf 6.1](../../../../../../wet/wet/werk/en/inkomen/naar/arbeidsvermogen/BWBR0019057/README.md) of [7.1 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), ontstaat of herleeft het recht op een uitkering op grond van die wet dan wel eindigt een dergelijke uitkering niet voor de verzekerde die werkzaamheden in het algemeen belang verricht, of zijn in hetzelfde land wonende gezinslid.  

### Artikel  4  

####Recht op arbeidsongeschiktheidsuitkering op grond van de [Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md)

In afwijking van de [artikelen 7a, eerste lid](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), en [19a, eerste lid, van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), heeft de verzekerde, die werkzaamheden in het algemeen belang verricht, of zijn in hetzelfde land wonende gezinslid, recht op arbeidsongeschiktheidsuitkering dan wel eindigt het recht op arbeidsongeschiktheidsuitkering niet.  

### Artikel  5  

####Recht op toeslag en de hoogte van het bruto-ouderdomspensioen op grond van de [Algemene Ouderdomswet](../../../../../../wet/algemene/ouderdomswet/BWBR0002221/README.md)

1.  In afwijking van [artikel 8a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 8, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op een toeslag, indien hij werkzaamheden in het algemeen belang verricht.   
2.  In afwijking van [artikel 9a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 9, eerste lid, onderdelen a en c, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op ouderdomspensioen alsof hij in Nederland woont, indien hij werkzaamheden in het algemeen belang verricht.   

### Artikel  6  

####Recht op kinderbijslag op grond van de [Algemene Kinderbijslagwet](../../../../../../wet/algemene/kinderbijslagwet/BWBR0002368/README.md)

In afwijking van [artikel 7b, eerste lid, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md), heeft de verzekerde, bedoeld in dat artikel, recht op kinderbijslag, indien hij werkzaamheden in het algemeen belang verricht en het eigen kind, het aangehuwde kind of het pleegkind woont in hetzelfde land, Nederland of een land waarin op grond van een verdrag of een besluit van een volkenrechtelijke organisatie recht op kinderbijslag kan bestaan.  

### Artikel  7  

####Recht op nabestaandenuitkering, halfwezenuitkering en wezenuitkering op grond van de [Algemene nabestaandenwet](../../../../../../wet/algemene/nabestaandenwet/BWBR0007795/README.md)

1.  In afwijking van [artikel 32a, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), ontstaat voor: 

a. de nabestaande, bedoeld in dat artikel, recht op nabestaandenuitkering, indien de nabestaande werkzaamheden in het algemeen belang verricht;  

b. de nabestaande, bedoeld in dat artikel, recht op halfwezenuitkering, indien de nabestaande werkzaamheden in het algemeen belang verricht en de halfwees woont in hetzelfde land, Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. de nabestaande, bedoeld in dat artikel, recht op halfwezenuitkering, indien de halfwees werkzaamheden in het algemeen belang verricht en de nabestaande woont in hetzelfde land, Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

d. het kind, bedoeld in dat artikel, recht op wezenuitkering, indien het kind werkzaamheden in het algemeen belang verricht.     
2.  In afwijking van [artikel 32b, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), eindigt: 

a. het recht op nabestaandenuitkering niet, indien de nabestaande werkzaamheden in het algemeen belang verricht;  

b. het recht op halfwezenuitkering niet, indien de nabestaande werkzaamheden in het algemeen belang verricht en de halfwees woont in hetzelfde land, Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. het recht op halfwezenuitkering niet, indien de halfwees werkzaamheden in het algemeen belang verricht en de nabestaande woont in hetzelfde land, Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

d. het recht op wezenuitkering niet, indien het kind werkzaamheden in het algemeen belang verricht.     

### Hoofdstuk  3  

####Recht op uitkering op de Nederlandse Antillen

### Artikel  8  

####Recht op ziekengeld op grond van de [Ziektewet](../../../../../../wet/ziektewet/BWBR0001888/README.md)

In afwijking van [artikel 19a, eerste lid, van de Ziektewet](../../../../../../wet/ziektewet/BWBR0001888/README.md) heeft de verzekerde, bedoeld in dat artikel, recht op ziekengeld indien deze verzekerde in Curaçao, Sint Maarten of in de openbare lichamen Bonaire, Sint Eustatius of Saba woont.  

### Artikel  9  

####Recht op toekenning van arbeidsongeschiktheidsuitkering op grond van de [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md)

In afwijking van de [artikelen 20, eerste lid](../../../../../../wet/wet/op/de/arbeidsongeschiktheidsverzekering/BWBR0002524/README.md), en [43b, eerste lid, van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), heeft de verzekerde, bedoeld in die artikelen, recht op toekenning van arbeidsongeschiktheidsuitkering dan wel wordt de arbeidsongeschiktheidsuitkering niet ingetrokken, indien deze verzekerde in Curaçao, Sint Maarten of in de openbare lichamen Bonaire, Sint Eustatius of Saba woont.  

### Artikel  9a  

####Recht op uitkering op grond van de [Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md)

In afwijking van [artikel 43, aanhef en onderdeel e](../../../../../../wet/wet/werk/en/inkomen/naar/arbeidsvermogen/BWBR0019057/README.md), in samenhang met [paragraaf 6.1](../../../../../../wet/wet/werk/en/inkomen/naar/arbeidsvermogen/BWBR0019057/README.md) of [7.1 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), ontstaat of herleeft het recht op een uitkering op grond van die wet dan wel eindigt een dergelijke uitkering niet, indien de verzekerde in Curaçao, Sint Maarten of in de openbare lichamen Bonaire, Sint Eustatius of Saba woont.  

### Artikel  10  

####Recht op arbeidsongeschiktheidsuitkering op grond van de [Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md)

In afwijking van de [artikelen 7a, eerste lid](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), en [19a, eerste lid, van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), heeft de verzekerde, bedoeld in die artikelen, recht op arbeidsongeschiktheidsuitkering dan wel eindigt het recht op arbeidsongeschiktheidsuitkering niet, indien deze verzekerde in Curaçao, Sint Maarten of in de openbare lichamen Bonaire, Sint Eustatius of Saba woont.  

### Artikel  11  

####Recht op toeslag en de hoogte van het bruto-ouderdomspensioen op grond van de [Algemene Ouderdomswet](../../../../../../wet/algemene/ouderdomswet/BWBR0002221/README.md)

1.  In afwijking van [artikel 8a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 8, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op een toeslag, indien deze pensioengerechtigde in Curaçao, Sint Maarten of in de openbare lichamen Bonaire, Sint Eustatius of Saba woont.   
2.  In afwijking van [artikel 9a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 9, eerste lid, onderdelen a en c, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op ouderdomspensioen alsof hij in Nederland woont, indien hij in Curaçao, Sint Maarten of in de openbare lichamen Bonaire, Sint Eustatius of Saba woont.   

### Artikel  12  

####Recht op kinderbijslag op grond van de [Algemene Kinderbijslagwet](../../../../../../wet/algemene/kinderbijslagwet/BWBR0002368/README.md)

In afwijking van [artikel 7b, eerste lid, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md), heeft de verzekerde, bedoeld in dat artikel, recht op kinderbijslag, indien hij dan wel het eigen kind, het aangehuwde kind of het pleegkind in Curaçao, Sint Maarten of in de openbare lichamen Bonaire, Sint Eustatius of Saba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op kinderbijslag kan bestaan.  

### Artikel  13  

####Recht op nabestaandenuitkering, halfwezenuitkering en wezenuitkering op grond van de [Algemene nabestaandenwet](../../../../../../wet/algemene/nabestaandenwet/BWBR0007795/README.md)

1.  In afwijking van [artikel 32a, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), ontstaat voor: 

a. de nabestaande, bedoeld in dat artikel, recht op nabestaandenuitkering, indien de nabestaande in Curaçao, Sint Maarten of in de openbare lichamen Bonaire, Sint Eustatius of Saba woont;  

b. de nabestaande, bedoeld in dat artikel, recht op halfwezenuitkering, indien de nabestaande of de halfwees in Curaçao, Sint Maarten of in de openbare lichamen Bonaire, Sint Eustatius of Saba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. het kind, bedoeld in dat artikel, recht op wezenuitkering, indien het kind in Curaçao, Sint Maarten of in de openbare lichamen Bonaire, Sint Eustatius of Saba woont.     
2.  In afwijking van [artikel 32b, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), eindigt het recht op: 

a. nabestaandenuitkering niet, indien de nabestaande in Curaçao, Sint Maarten of in de openbare lichamen Bonaire, Sint Eustatius of Saba woont;  

b. halfwezenuitkering niet, indien de nabestaande of de halfwees in Curaçao, Sint Maarten of in de openbare lichamen Bonaire, Sint Eustatius of Saba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. wezenuitkering niet, indien het kind in Curaçao, Sint Maarten of in de openbare lichamen Bonaire, Sint Eustatius of Saba woont.     

### Hoofdstuk  4  

####Recht op uitkering op Aruba

### Artikel  14  

####Recht op ziekengeld op grond van de [Ziektewet](../../../../../../wet/ziektewet/BWBR0001888/README.md)

In afwijking van de [artikelen 19a, eerste lid, van de Ziektewet](../../../../../../wet/ziektewet/BWBR0001888/README.md) heeft de verzekerde, bedoeld in dat artikel, recht op ziekengeld indien deze verzekerde op Aruba woont.  

### Artikel  15  

####Recht op toekenning van arbeidsongeschiktheidsuitkering op grond van de [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md)

In afwijking van de [artikel 20, eerste lid](../../../../../../wet/wet/op/de/arbeidsongeschiktheidsverzekering/BWBR0002524/README.md), en [artikel 43b, eerste lid, van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), heeft de verzekerde, bedoeld in die artikelen, recht op toekenning van arbeidsongeschiktheidsuitkering dan wel wordt de arbeidsongeschiktheidsuitkering niet ingetrokken, indien deze verzekerde op Aruba woont.  

### Artikel  15a  

####Recht op uitkering op grond van de [Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md)

In afwijking van [artikel 43, aanhef en onderdeel e](../../../../../../wet/wet/werk/en/inkomen/naar/arbeidsvermogen/BWBR0019057/README.md), in samenhang met [paragraaf 6.1](../../../../../../wet/wet/werk/en/inkomen/naar/arbeidsvermogen/BWBR0019057/README.md) of [7.1 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), ontstaat of herleeft het recht op een uitkering op grond van die wet dan wel eindigt een dergelijke uitkering niet, indien de verzekerde op Aruba woont.  

### Artikel  16  

####Recht op arbeidsongeschiktheidsuitkering op grond van de [Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md)

In afwijking van de [artikelen 7a, eerste lid](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), en [19a, eerste lid, van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), heeft de verzekerde, bedoeld in die artikelen, recht op arbeidsongeschiktheidsuitkering dan wel eindigt het recht op arbeidsongeschiktheidsuitkering niet, indien deze verzekerde op Aruba woont.  

### Artikel  17  

####Recht op toeslag en de hoogte van het bruto-ouderdomspensioen op grond van de [Algemene Ouderdomswet](../../../../../../wet/algemene/ouderdomswet/BWBR0002221/README.md)

1.  In afwijking van [artikel 8a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 8, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op een toeslag, indien deze pensioengerechtigde op Aruba woont.   
2.  In afwijking van [artikel 9a, eerste lid, van de Algemene Ouderdomswet](../../../../../../wet/algemene/ouderdomswet/BWBR0002221/README.md), heeft de pensioengerechtigde, bedoeld in [artikel 9, eerste lid, onderdelen a en c, van de Algemene Ouderdomswet](../../../../../../wet/algemene/ouderdomswet/BWBR0002221/README.md), recht op ouderdomspensioen alsof hij in Nederland woont, indien hij op Aruba woont.   

### Artikel  18  

####Recht op kinderbijslag op grond van de [Algemene Kinderbijslagwet](../../../../../../wet/algemene/kinderbijslagwet/BWBR0002368/README.md)

In afwijking van [artikel 7b, eerste lid, van de Algemene Kinderbijslagwet](../../../../../../wet/algemene/kinderbijslagwet/BWBR0002368/README.md), heeft de verzekerde, bedoeld in dat artikel, recht op kinderbijslag, indien hij dan wel het eigen kind, het aangehuwde kind of het pleegkind op Aruba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op kinderbijslag kan bestaan.  

### Artikel  19  

####Recht op nabestaandenuitkering, halfwezenuitkering en wezenuitkering op grond van de [Algemene nabestaandenwet](../../../../../../wet/algemene/nabestaandenwet/BWBR0007795/README.md)

1.  In afwijking van [artikel 32a, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), ontstaat voor: 

a. de nabestaande, bedoeld in dat artikel, recht op nabestaandenuitkering, indien de nabestaande op Aruba woont;  

b. de nabestaande, bedoeld in dat artikel, recht op halfwezenuitkering, indien de nabestaande of de halfwees op Aruba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. het kind, bedoeld in dat artikel, recht op wezenuitkering, indien het kind op Aruba woont.     
2.  In afwijking van [artikel 32b, eerste lid, van de Algemene nabestaandenwet](../../../../../../wet/algemene/nabestaandenwet/BWBR0007795/README.md), eindigt het recht op: 

a. nabestaandenuitkering niet, indien de nabestaande op Aruba woont;  

b. halfwezenuitkering niet, indien de nabestaande of de halfwees op Aruba woont dan wel in Nederland, of een land waarin op grond van een verdrag of een besluit van een volkenrechtelijke organisatie recht op halfwezenuitkering kan bestaan;  

c. wezenuitkering niet, indien het kind op Aruba woont.     

### Hoofdstuk  5  

####Slotbepalingen

### Artikel  20  

####Tijdelijk recht op uitkering op de Nederlandse Antillen

1.  Hoofdstuk 3 vervalt op een bij koninklijk besluit te bepalen tijdstip, welk tijdstip in ieder geval niet eerder ligt dan drie jaar na inwerkingtreding van dit besluit.   
2.  Dit artikel vervalt op een bij koninklijk besluit te bepalen tijdstip.   

### Artikel  21  

####Tijdelijk recht op uitkering op Aruba

1.  Hoofdstuk 4 vervalt op een bij koninklijk besluit te bepalen tijdstip, welk tijdstip in ieder geval niet eerder ligt dan drie jaar na inwerkingtreding van dit besluit.   
2.  Dit artikel vervalt op een bij koninklijk besluit te bepalen tijdstip.   

### Artikel  22  

####Inwerkingtreding

1.  Dit besluit treedt in werking met ingang van 1 januari 2000.   
2.  Indien het Staatsblad waarin dit besluit wordt geplaatst wordt uitgegeven na 31 december 1999, treedt het in werking met ingang van de dag na de datum van uitgifte van het Staatsblad waarin het wordt geplaatst, en werkt het terug tot en met 1 januari 2000.   

### Artikel  23  

####Citeertitel

Dit besluit wordt aangehaald als: Besluit afwijkende regels beperking export uitkeringen.  

Lasten en bevelen dat dit besluit met daarbij behorende nota van toelichting in het Staatsblad zal worden geplaatst.   

's-Gravenhage 
23 december 1999  
Beatrix  

De Staatssecretaris van Sociale Zaken en Werkgelegenheid, 
J. F. Hoogervorst   

de dertigste december 1999 

De Minister van Justitie, 
A. H. Korthals    

<meta http-equiv='Content-Type' content='text/html; charset=utf-8' />

##Besluit van 27 november 2012, houdende aanwijzing van zittingsplaatsen van rechtbanken en gerechtshoven (Besluit zittingsplaatsen gerechten)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Veiligheid en Justitie van 18 oktober 2012, nr. 311123;

Gelet op [artikel 21b, eerste lid, van de Wet op de rechterlijke organisatie](../../../../../wet/wet/op/de/rechterlijke/organisatie/BWBR0001830/README.md);

De Afdeling advisering van de Raad van State gehoord (advies van 14 november 2012, nr. W03.12.0434/II);

Gezien het nader rapport van Onze Minister van Veiligheid en Justitie van 21 november 2012, nr. 324466;
Hebben goedgevonden en verstaan:   

### Artikel  1  

Als zittingsplaatsen van de volgende rechtbanken worden aangewezen: 

a. rechtbank Amsterdam: Amsterdam;  

b. rechtbank Den Haag: Gouda, ’s-Gravenhage en Leiden;  

c. rechtbank Gelderland: Apeldoorn, Arnhem, Nijmegen en Zutphen; 

d. rechtbank Limburg: Maastricht en Roermond;  

e. rechtbank Midden-Nederland: Almere, Amersfoort, Lelystad en Utrecht;  

f. rechtbank Noord-Holland: Alkmaar, Haarlem, Haarlemmermeer en Zaanstad;  

g. rechtbank Noord-Nederland: Assen, Groningen en Leeuwarden;  

h. rechtbank Oost-Brabant: Eindhoven en ‘s-Hertogenbosch;  

i. rechtbank Overijssel: Almelo, Enschede en Zwolle;  

j. rechtbank Rotterdam: Dordrecht en Rotterdam;  

k. rechtbank Zeeland-West-Brabant: Bergen op Zoom, Breda, Middelburg en Tilburg.   

### Artikel  2  

Als zittingsplaatsen van de volgende gerechtshoven worden aangewezen: 

a. gerechtshof Amsterdam: Alkmaar, Amsterdam, Haarlem en Haarlemmermeer;  

b. gerechtshof Arnhem-Leeuwarden: Almelo, Arnhem, Assen, Groningen, Leeuwarden, Lelystad, Utrecht, Zutphen en Zwolle;  

c. gerechtshof Den Haag: Dordrecht, ’s-Gravenhage en Rotterdam;  

d. gerechtshof ’s-Hertogenbosch: Breda, ’s-Hertogenbosch, Maastricht, Middelburg en Roermond.   

### Artikel  3  

Wijzigt deze wet. 

### Artikel  4  

Dit besluit treedt in werking op 1 januari 2013. 

### Artikel  5  

Dit besluit wordt aangehaald als: Besluit zittingsplaatsen gerechten. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
27 november 2012  
Beatrix  

De Minister van Veiligheid en Justitie,  
I. W. Opstelten   

de *dertigste* november 2012 

De Minister van Veiligheid en Justitie,  
I. W. Opstelten    

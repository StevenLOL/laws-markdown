<meta http-equiv='Content-Type' content='text/html; charset=utf-8' />

##Besluit van 13 maart 2000, houdende vaststelling van de grenzen van de exclusieve economische zone van Nederland en tot inwerkingtreding van de Rijkswet instelling exclusieve economische zone (Besluit grenzen Nederlandse exclusieve economische zone)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Buitenlandse Zaken van 25 oktober 1999, nr. DJZ/BR/1922–99, gedaan mede namens de Staatssecretaris van Verkeer en Waterstaat;

Gelet op de [artikelen 2](../../../../../../../../rijkswet/rijkswet/instelling/exclusieve/economische/zone/BWBR0010480/README.md) en [4 van de Rijkswet instelling exclusieve economische zone](../../../../../../../../rijkswet/rijkswet/instelling/exclusieve/economische/zone/BWBR0010480/README.md);

De Raad van State gehoord (advies van 21 december 1999, nr. W02.99.0535/II);

Gezien het nader rapport van Onze Minister van Buitenlandse Zaken van 2 maart 2000 nr. DJZ/BR/0278–00, uitgebracht mede namens de Staatssecretaris van Verkeer en Waterstaat;
Hebben goedgevonden en verstaan:    

### Artikel  1  

De grenzen van de exclusieve economische zone van Nederland vallen samen met: 

a. de grens van de territoriale zee van Nederland, bedoeld in [artikel 1, eerste lid, van de Wet grenzen Nederlandse territoriale zee](../../../../../../../../wet/wet/grenzen/nederlandse/territoriale/zee/BWBR0003748/README.md) en  

b. de grenzen van het aan Nederland toekomende gedeelte van het continentaal plat.   

### Artikel  2  

1.  De [Rijkswet instelling exclusieve economische zone](../../../../../../../../rijkswet/rijkswet/instelling/exclusieve/economische/zone/BWBR0010480/README.md) treedt voor Nederland in werking op het tijdstip van inwerkingtreding van dit besluit.   
2.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

### Artikel  3  

Dit besluit wordt aangehaald als: Besluit grenzen Nederlandse exclusieve economische zone.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
13 maart 2000  
Beatrix   

De Minister van Buitenlandse Zaken, 
J. J. van Aartsen    

De Staatssecretaris van Verkeer en Waterstaat, 
J. M. de Vries   

de *zevenentwintigste* april 2000 

De Minister van Justitie, 
A. H. Korthals     

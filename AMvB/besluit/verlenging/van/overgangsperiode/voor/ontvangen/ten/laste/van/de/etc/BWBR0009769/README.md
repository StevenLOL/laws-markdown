<meta http-equiv='Content-Type' content='text/html; charset=utf-8' />

## Besluit van 7 juli 1998, houdende verlenging van de overgangsperiode voor het ontvangen ten laste van de verzekering ingevolge de Algemene Wet Bijzondere Ziektekosten van verpleging en verzorging gedurende meer dan drie uren per dag

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Op de voordracht van de Staatssecretaris van Volksgezondheid, Welzijn en Sport van 17 juni 1998, VPZ/VU-982019, gedaan in overeenstemming met de Staatssecretaris van Sociale Zaken en Werkgelegenheid; 

Gelet op artikel 6, eerste lid, van de Algemene Wet Bijzondere Ziektekosten; 

De Raad van State gehoord (advies van 26 juni 1998, no.W13.98Â 0255); 

Gezien het nader rapport van de Staatssecretaris van Volksgezondheid, Welzijn en Sport van 30 juni 1998, VPZ/VU-982152, uitgebracht in overeenstemming met de Staatssecretaris van Sociale Zaken en Werkgelegenheid;
Hebben goedgevonden en verstaan:    

### Artikel  1  

Indien een verzekerde op 31 december 1997 op grond van artikel 15, eerste lid, onder a, van het Besluit zorgaanspraken bijzondere ziektekostenverzekering verpleging of verzorging gedurende meer dan 3 uren per dag ontving en deze op 30 juni 1998 nog ontving, behoudt hij aanspraak op die zorg overeenkomstig de op 31 december 1997 geldende wettelijke voorschriften voor zover de verzekerde, gelet op zijn behoefte en uit een oogpunt van doelmatige zorgverlening, redelijkerwijs daarop naar aard, inhoud en omvang is aangewezen.  

### Artikel  2  

Dit besluit treedt in werking op een bij koninklijk besluit te bepalen tijdstip en werkt terug tot en met 1 juli 1998.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.    

's-Gravenhage 
7 juli 1998   
Beatrix   

De Staatssecretaris van Volksgezondheid, Welzijn en Sport,  
E. G. Terpstra    

de *eenentwintigste* juli 1998  

De Minister van Justitie a.i.,  
H. F. Dijkstal     

<meta http-equiv='Content-Type' content='text/html; charset=utf-8' />

##Besluit van 25 augustus 1999, houdende eisen ten aanzien van het zedelijk gedrag van bedrijfsleiders en beheerders (Besluit eisen zedelijk gedrag Drank- en Horecawet 1999)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 29 januari 1999, GZB/GZ 99342;

Gelet op [artikel 5, derde lid, van de Drank- en Horecawet](../../../../../../../../../../wet/drank-/en/horecawet/BWBR0002458/README.md);

De Raad van State gehoord (advies van 30 maart 1999, no. W13.99.0048/III);

Gezien het nader rapport van Onze Minister van Volksgezondheid, Welzijn en Sport van 18 augustus 1999, GZB/GZ 992987;
Hebben goedgevonden en verstaan:    

### Artikel  1  

Een leidinggevende voldoet aan de in dit besluit gestelde eisen ten aanzien van het zedelijk gedrag of daaraan gelijkwaardige eisen van een andere lidstaat van de Europese Unie of van de Europese Economische Ruimte. 

### Artikel  2  

Een leidinggevende is niet met toepassing van [artikel 37 van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md) in een psychiatrisch ziekenhuis geplaatst of met toepassing van [artikel 37a van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md) ter beschikking gesteld. 

### Artikel  3  

1.  Een leidinggevende is niet binnen de laatste vijf jaar wegens misdrijf onherroepelijk veroordeeld tot een onvoorwaardelijke vrijheidsstraf van meer dan zes maanden door de rechter in Nederland, de Nederlandse Antillen of Aruba.   
2.  Met een veroordeling als bedoeld in het eerste lid wordt gelijkgesteld een onherroepelijke veroordeling tot een onvoorwaardelijke vrijheidsstraf van meer dan zes maanden door een andere rechter wegens een misdrijf waarvoor naar Nederlands recht een bevel tot voorlopige hechtenis ingevolge [artikel 67, eerste lid, van het Wetboek van Strafvordering](../../../../../../../../../../wet/wet/van/15/januari/1921/BWBR0001903/README.md) is toegelaten.   
3.  Met een veroordeling tot een onvoorwaardelijke vrijheidsstraf als bedoeld in het eerste lid wordt gelijk gesteld een bevel tot tenuitvoerlegging van een zodanige voorwaardelijke vrijheidsstraf.   
4.  De periode van vijf jaar, genoemd in het eerste lid, wordt: 

a. bij de weigering van een vergunning teruggerekend vanaf de datum van beslissing op de aanvraag van de vergunning;  

b. bij de intrekking van een vergunning teruggerekend vanaf de datum van de intrekking van deze vergunning.    

### Artikel  4  

1.  Onverminderd artikel 3, is een leidinggevende niet binnen de laatste vijf jaar bij meer dan één uitspraak onherroepelijk veroordeeld tot een onvoorwaardelijke geldboete van € 500 of meer of tot een andere hoofdstraf als bedoeld in [artikel 9, onder a, van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md) wegens dan wel mede wegens overtreding van: 

a. bepalingen gesteld bij of krachtens de [Drank- en Horecawet](../../../../../../../../../../wet/drank-/en/horecawet/BWBR0002458/README.md), de [Opiumwet](../../../../../../../../../../wet/opiumwet/BWBR0001941/README.md) en de [Absintwet](../../../../../../../../../../wet/absintwet/1909/BWBR0001877/README.md);  

b. bepalingen gesteld bij of krachtens de [Wet op de accijns](../../../../../../../../../../wet/wet/op/de/accijns/BWBR0005251/README.md) en de [Algemene douanewet](../../../../../../../../../../wet/algemene/douanewet/BWBR0023746/README.md), voor zover het betreft alcoholhoudende dranken;  

c. de [artikelen 137c tot en met 137g](../../../../../../../../../../wet/wet/van/3/maart/1881/BWBR0001854/README.md), [140](../../../../../../../../../../wet/wet/van/3/maart/1881/BWBR0001854/README.md), [240b ](../../../../../../../../../../wet/wet/van/3/maart/1881/BWBR0001854/README.md), [250ter ](../../../../../../../../../../wet/wet/van/3/maart/1881/BWBR0001854/README.md), [252](../../../../../../../../../../wet/wet/van/3/maart/1881/BWBR0001854/README.md), [416](../../../../../../../../../../wet/wet/van/3/maart/1881/BWBR0001854/README.md), [417](../../../../../../../../../../wet/wet/van/3/maart/1881/BWBR0001854/README.md), [417bis](../../../../../../../../../../wet/wet/van/3/maart/1881/BWBR0001854/README.md), [426](../../../../../../../../../../wet/wet/van/3/maart/1881/BWBR0001854/README.md), [429quater](../../../../../../../../../../wet/wet/van/3/maart/1881/BWBR0001854/README.md) en [453 van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md);  

d. de [artikelen 8](../../../../../../../../../../wet/wegenverkeerswet/1994/BWBR0006622/README.md) en [162, derde lid](../../../../../../../../../../wet/wegenverkeerswet/1994/BWBR0006622/README.md), alsmede [artikel 6](../../../../../../../../../../wet/wegenverkeerswet/1994/BWBR0006622/README.md) j° [artikel 8](../../../../../../../../../../wet/wegenverkeerswet/1994/BWBR0006622/README.md) of j° [artikel 163 van de Wegenverkeerswet 1994](../../../../../../../../../../wet/wegenverkeerswet/1994/BWBR0006622/README.md);  

e. de [artikelen 1, onder a, b en d](../../../../../../../../../../wet/wet/op/de/kansspelen/BWBR0002469/README.md), [13](../../../../../../../../../../wet/wet/op/de/kansspelen/BWBR0002469/README.md), [14](../../../../../../../../../../wet/wet/op/de/kansspelen/BWBR0002469/README.md), [27](../../../../../../../../../../wet/wet/op/de/kansspelen/BWBR0002469/README.md) en [30b van de Wet op de kansspelen](../../../../../../../../../../wet/wet/op/de/kansspelen/BWBR0002469/README.md);  

f. de [artikelen 2](../../../../../../../../../../wet/wet/op/de/weerkorpsen/BWBR0001980/README.md) en [3 van de Wet op de weerkorpsen](../../../../../../../../../../wet/wet/op/de/weerkorpsen/BWBR0001980/README.md);  

g. de [artikelen 54](../../../../../../../../../../wet/douanewet/BWBR0007632/README.md) en [55 van de Wet wapens en munitie](../../../../../../../../../../wet/douanewet/BWBR0007632/README.md).     
2.  Met een veroordeling als bedoeld in het eerste lid, wordt gelijkgesteld betaling van een geldsom als bedoeld in [artikel 74, tweede lid, onder a, van het Wetboek van Strafrecht](../../../../../../../../../../wet/wet/van/3/maart/1881/BWBR0001854/README.md) of [artikel 76, derde lid, onder a, van de Algemene wet inzake rijksbelastingen](../../../../../../../../../../wet/algemene/wet/inzake/rijksbelastingen/BWBR0002320/README.md) ter zake van een overtreding als bedoeld in het eerste lid, tenzij de geldsom € 375 of minder bedraagt.   
3.  Met een veroordeling tot een onvoorwaardelijke geldboete van € 500 of meer als bedoeld in het eerste lid wordt gelijkgesteld een bevel tot tenuitvoerlegging van een zodanige voorwaardelijke straf.   
4.  Artikel 3, vierde lid, is van overeenkomstige toepassing.  

### Artikel  5  

1.  Een leidinggevende is binnen de laatste vijf jaar geen leidinggevende geweest van een inrichting waarvan de vergunning is ingetrokken op grond van [artikel 31, eerste lid, onder c, van de Drank- en Horecawet](../../../../../../../../../../wet/drank-/en/horecawet/BWBR0002458/README.md) of die voor ten minste een maand is gesloten op grond van [artikel 13b van de Opiumwet](../../../../../../../../../../wet/opiumwet/BWBR0001941/README.md) of van [artikel 174 Gemeentewet](../../../../../../../../../../wet/gemeentewet/BWBR0005416/README.md) of van een op grond van [artikel 149 van de Gemeentewet](../../../../../../../../../../wet/gemeentewet/BWBR0005416/README.md) vastgestelde verordening, tenzij aannemelijk is dat hem ter zake geen verwijt treft.   
2.  Artikel 3, vierde lid, is van overeenkomstige toepassing.  

### Artikel  6  

Voor de berekening van de laatste vijf jaar, bedoeld in artikel 3, 4 en 5, telt de periode waarin een onvoorwaardelijke vrijheidsstraf is ondergaan, niet mee. 

### Artikel  7  

Het Besluit eisen zedelijk gedrag Drank- en Horecawet wordt ingetrokken. 

### Artikel  8  

Dit besluit wordt aangehaald als: Besluit eisen zedelijk gedrag Drank- en Horecawet 1999. 

### Artikel  9  

Dit besluit treedt in werking met ingang van de eerste dag van de tweede kalendermaand na de datum van uitgifte van het Staatsblad waarin het wordt geplaatst. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
25 augustus 1999  
Beatrix   

De Minister van Volksgezondheid, Welzijn en Sport, 
E. Borst-Eilers   

de *veertiende* september 1999 

De Minister van Justitie, 
A. H. Korthals     

<meta http-equiv='Content-Type' content='text/html; charset=utf-8' />

##Besluit van 15 december 2011, houdende regels inzake het procesdossier en de kennisneming en de verstrekking van afschriften van processtukken gedurende het voorbereidende onderzoek (Besluit processtukken in strafzaken)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Veiligheid en Justitie van 21 september 2011, nr. 5710255/11/6;

Gelet op de [artikelen 32, vijfde lid](../../../../../../wet/wet/van/15/januari/1921/BWBR0001903/README.md), [51b, vijfde lid](../../../../../../wet/wet/van/15/januari/1921/BWBR0001903/README.md), [149a, derde lid](../../../../../../wet/wet/van/15/januari/1921/BWBR0001903/README.md), en [257b van het Wetboek van Strafvordering](../../../../../../wet/wet/van/15/januari/1921/BWBR0001903/README.md) en [artikel 11 van de Wet op de rechterlijke organisatie](../../../../../../wet/wet/op/de/rechterlijke/organisatie/BWBR0001830/README.md);

De Afdeling advisering van de Raad van State gehoord (advies van 31 oktober 2011, nr. W03.11.0401/II);

Gezien het nader rapport van Onze Minister van Veiligheid en Justitie van 8 december 2011, nr. 5711609/11/6;
Hebben goedgevonden en verstaan:     
### Paragraaf  1  

####Definitiebepaling

Treedt in werking op een nader te bepalen tijdstip 

### Artikel  1  
Treedt in werking op een nader te bepalen tijdstip 

In dit besluit wordt verstaan onder: 

a. *de wet:* het [Wetboek van Strafvordering](../../../../../../wet/wet/van/15/januari/1921/BWBR0001903/README.md);  

b. *processtukken:* stukken als bedoeld in [artikel 149a, tweede lid, van de wet](../../../../../../wet/wet/van/15/januari/1921/BWBR0001903/README.md);  

c. *procesdossier:* verzameling van processtukken die tijdens het opsporingsonderzoek aan het dossier zijn of worden toegevoegd.   

### Paragraaf  2  

####Procesdossier tijdens het opsporingsonderzoek

Treedt in werking op een nader te bepalen tijdstip 

### Artikel  2  
Treedt in werking op een nader te bepalen tijdstip 

1.  Tijdens het opsporingsonderzoek draagt het openbaar ministerie zorg voor een, naar de stand van het onderzoek, zo volledig mogelijk procesdossier.   
2.  Het procesdossier wordt eenvormig ingericht.   
3.  Elk procesdossier bevat een inhoudsopgave, tenzij het dossier, gelet op de aard van de zaak, bestaat uit slechts enkele stukken. Uit de inhoudsopgave blijkt welk processtuk op welk tijdstip is gevoegd of na voeging uit het procesdossier is gehaald.  

### Artikel  3  
Treedt in werking op een nader te bepalen tijdstip 

1.  Indien het procesdossier een strafzaak betreft van een misdrijf dat met zes jaar gevangenisstraf of meer is bedreigd, draagt het openbaar ministerie ervoor zorg dat uiterlijk op het tijdstip waarop de dagvaarding ter terechtzitting in eerste aanleg is betekend, een proces-verbaal houdende een chronologisch verslag betreffende verrichte opsporingshandelingen in die strafzaak aan de processtukken wordt toegevoegd.   
2.  Het proces-verbaal, bedoeld in het eerste lid, vermeldt voorts met betrekking tot welke opsporingshandelingen een proces-verbaal dan wel verslaglegging in andere vorm aan het procesdossier is toegevoegd.   
3.  Het proces-verbaal, bedoeld in het eerste lid, wordt aangevuld zodra na voeging nog opsporingshandelingen worden verricht. Dit aanvullende proces-verbaal wordt eveneens zo spoedig mogelijk gevoegd.  

### Paragraaf  3  

####Kennisneming van stukken

Treedt in werking op een nader te bepalen tijdstip 

### Artikel  4  
Treedt in werking op een nader te bepalen tijdstip 

Indien tijdens het voorbereidende onderzoek een verdachte of zijn raadsman op grond van de [wet](../../../../../../wet/wet/van/15/januari/1921/BWBR0001903/README.md) bevoegd is kennis te nemen van de processtukken dan wel van de stukken, bedoeld in [artikel 34, eerste lid, van de wet](../../../../../../wet/wet/van/15/januari/1921/BWBR0001903/README.md), wordt hem daartoe de gelegenheid geboden hetzij op het parket, hetzij, indien de verdachte rechtens van zijn vrijheid is beroofd, daar waar hij zich bevindt hetzij elders. 

### Artikel  5  
Treedt in werking op een nader te bepalen tijdstip 

1.  Voor de gevallen waarin de processtukken zich op het parket bevinden, bepaalt het openbaar ministerie de tijden waarop inzage in de processtukken kan worden verkregen door de verdachte en zijn raadsman en door het slachtoffer en zijn advocaat of gemachtigde.   
2.  Het openbaar ministerie bepaalt voorts de tijden waarop inzage in stukken kan worden verkregen door de verdachte en zijn raadsman na inwilliging van een verzoek als bedoeld in [artikel 34, tweede lid, van de wet](../../../../../../wet/wet/van/15/januari/1921/BWBR0001903/README.md).  

### Artikel  6  
Treedt in werking op een nader te bepalen tijdstip 

1.  Indien de officier van justitie dit noodzakelijk acht, wordt de kennisneming van de stukken, bedoeld in artikel 5, onder toezicht gehouden, tenzij uitsluitend de raadsman kennis neemt van de stukken.   
2.  De mogelijkheid tot kennisneming wordt als volgt geboden: 

a. van de stukken wordt het origineel dan wel een afschrift voorgelegd;  

b. de betrokkene kan uit de stukken aantekeningen maken;  

c. aan de verdachte die rechtens van zijn vrijheid is beroofd, worden desgewenst de voor het maken van de aantekeningen vereiste middelen ter beschikking gesteld.    

### Paragraaf  4  

####Afschriften van processtukken

Treedt in werking op een nader te bepalen tijdstip 

### Artikel  7  
Treedt in werking op een nader te bepalen tijdstip 

1.  Aan de raadsman van de verdachte worden tijdens het voorbereidende onderzoek zo spoedig mogelijk afschriften verstrekt van processtukken waarvan de kennisneming is toegestaan.   
2.  Op verzoek van de verdachte of zijn raadsman worden zo spoedig mogelijk afschriften van processtukken waarvan de kennisneming is toegestaan aan hen verstrekt. Voor meer dan eenmalige verstrekking kan van de verzoeker een vergoeding worden gevraagd met toepassing van [artikel 2, tweede lid, van het Besluit tarieven openbaarheid van bestuur](../../../../../../AMvB/besluit/tarieven/openbaarheid/van/bestuur/BWBR0005869/README.md).   
3.  De verstrekkingen, bedoeld in het eerste en tweede lid, geschieden door degene onder wie de processtukken zich bevinden.   
4.  De voorgaande leden vinden geen toepassing indien op grond van [artikel 32 van de wet](../../../../../../wet/wet/van/15/januari/1921/BWBR0001903/README.md) is bepaald dat geen afschrift wordt verstrekt.  

### Paragraaf  5  

####Overige bepalingen

Treedt in werking op een nader te bepalen tijdstip 

### Artikel  8  
Treedt in werking op een nader te bepalen tijdstip 

Wijzigt het Besluit orde van dienst gerechten. 

### Artikel  9  
Treedt in werking op een nader te bepalen tijdstip 

Wijzigt het Besluit Buitengewone Rechtspleging. 

### Artikel  10  
Treedt in werking op een nader te bepalen tijdstip 

Wijzigt het Besluit OM-afdoening. 

### Artikel  11  
Treedt in werking op een nader te bepalen tijdstip 

Dit besluit treedt in werking op een bij koninklijk besluit te bepalen tijdstip. 

### Artikel  12  
Treedt in werking op een nader te bepalen tijdstip 

Dit besluit wordt aangehaald als: Besluit processtukken in strafzaken. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
15 december 2011  
Beatrix  

De Minister van Veiligheid en Justitie,  
I. W. Opstelten   

de *tweeëntwintigste* december 2011 

De Minister van Veiligheid en Justitie,  
I. W. Opstelten    

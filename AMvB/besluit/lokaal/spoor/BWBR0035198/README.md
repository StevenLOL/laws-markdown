<meta http-equiv='Content-Type' content='text/html; charset=utf-8' />

##Besluit van 23 mei 2014 tot het vaststellen van regels over de aanleg, het beheer, het gebruik en de veiligheid van lokale spoorwegen (Besluit lokaal spoor)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 9 december 2013, nr. IenM/BSK-2013/268587, Hoofddirectie Bestuurlijke en Juridische Zaken, gedaan mede namens Onze Minister van Sociale Zaken en Werkgelegenheid en Onze Minister van Veiligheid en Justitie;

Gelet op de [artikelen 2, vijfde lid](../../../../../wet/wet/lokaal/spoor/BWBR0034363/README.md), [14, eerste lid](../../../../../wet/wet/lokaal/spoor/BWBR0034363/README.md), [24, vierde lid](../../../../../wet/wet/lokaal/spoor/BWBR0034363/README.md), [25, eerste lid](../../../../../wet/wet/lokaal/spoor/BWBR0034363/README.md), [31, eerste lid](../../../../../wet/wet/lokaal/spoor/BWBR0034363/README.md), [36, derde lid](../../../../../wet/wet/lokaal/spoor/BWBR0034363/README.md), [42, achtste lid](../../../../../wet/wet/lokaal/spoor/BWBR0034363/README.md), en [48, tiende lid, van de Wet lokaal spoor](../../../../../wet/wet/lokaal/spoor/BWBR0034363/README.md), [artikel 163, tiende lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md), [artikel 110 van boek 8 van het Burgerlijk Wetboek](../../../../../wet/burgerlijk/wetboek/boek/8/BWBR0005034/README.md) en [artikel 5:12, tweede lid van de Arbeidstijdenwet](../../../../../wet/arbeidstijdenwet/BWBR0007671/README.md);

De Afdeling advisering van de Raad van State gehoord (advies van 24 januari 2014, nr. W14.13.044g/IV);

Gezien het nader rapport van de Staatssecretaris van Infrastructuur en Milieu van 20 mei 2014, nr. IenM/BSK-2014/92895, Hoofddirectie Bestuurlijke en Juridische Zaken, uitgebracht mede namens Onze Minister van Sociale Zaken en Werkgelegenheid en Onze Minister van Veiligheid en Justitie;
Hebben goedgevonden en verstaan:     
### Hoofdstuk  1  

####Algemene bepalingen

Treedt in werking per 01-12-2015 

### Artikel  1  
Treedt in werking per 01-12-2015 

In dit besluit en daarop berustende bepalingen wordt verstaan onder: 

*baanvak:* gedeelte van de lokale spoorweg tussen twee nader aangeduide punten;  

*beweegbare brug:* beweegbare brug die uitsluitend bestemd is voor het gebruik door spoorvoertuigen;  

*bijzondere spoorweg:* bijzondere spoorweg als bedoeld in [artikel 2, eerste lid, van de Spoorwegwet](../../../../../wet/spoorwegwet/BWBR0015007/README.md);  

*hoofdspoorweg:* hoofdspoorweg als bedoeld in [artikel 2, eerste lid, van de Spoorwegwet](../../../../../wet/spoorwegwet/BWBR0015007/README.md);  

*sein:* baken, bord of lichtsein;  

*wet:* [Wet lokaal spoor](../../../../../wet/wet/lokaal/spoor/BWBR0034363/README.md).   

### Artikel  2  
Treedt in werking per 01-12-2015 

Elementen die tot lokale spoorweginfrastructuur behoren zijn de bij de lokale spoorweg behorende: 

a. terreinen;  

b. bermen en paden;  

c. omheiningsmuren, hagen en hekken;  

d. aardebanen, met name ophogingen, afgravingen, doorsnijdingen, drainagewerken, greppels, gemetselde goten, duikers en taludbekledingen en taludbepalingen;  

e. schoormuren, bruggen, viaducten en andere bovengrondse overgangen, gelijkvloerse kruisingen, met inbegrip van de inrichtingen ter verzekering van de verkeersveiligheid, alsmede tunnels en andere onderdoorgangen die uitsluitend bestemd zijn voor de lokale spoorweg;  

f. spoorstaven, dwarsliggers, langsliggers en ballastbed, met inbegrip van railfunderingen en rijbaanopvullingen tussen de spoorstaven;  

g. wissels en wisselverwarmingsinstallaties, kruisingen, draaischijven en rolbruggen;  

h. perrons;  

i. laad- en loswegen en laadperrons;  

j. rangeerterreinen, opstelsporen als onderdeel van de te bedienen baanvakken, met uitzondering van sporen op de terreinen van werkplaatsen en remises;  

k. voertuigidentificatiesystemen;  

l. voertuigbeheersingssystemen;  

m. installaties voor de veiligheid, het seinwezen en de telecommunicatie, met inbegrip van de installaties voor het opwekken, transformeren en verdelen van elektrische stroom ten behoeve van het seinwezen en de telecommunicatie, en de gebouwen voor deze installaties;  

n. verkeerssignalering voor de afwikkeling en de veiligheid van het verkeer op de lokale spoorweg; en  

o. installaties voor het transformeren en overbrengen van elektrische energie voor tractiedoeleinden, onderstations, voedingskabels tussen de onderstations en de hang- en rijdraden, bovenleidingen met portalen, derde rail met steunelementen, voorzieningen voor ondergrondse energietoevoer en inductieve voorzieningen.   

### Hoofdstuk  2  

####Toegankelijkheid

Treedt in werking per 01-12-2015 

### Artikel  3  
Treedt in werking per 01-12-2015 

1.  De [artikelen 5](../../../../../AMvB/besluit/toegankelijkheid/van/het/openbaar/vervoer/BWBR0029974/README.md), [6 eerste tot en met derde lid](../../../../../AMvB/besluit/toegankelijkheid/van/het/openbaar/vervoer/BWBR0029974/README.md), en [9 van het Besluit toegankelijkheid van het openbaar vervoer](../../../../../AMvB/besluit/toegankelijkheid/van/het/openbaar/vervoer/BWBR0029974/README.md) zijn van overeenkomstige toepassing op gebouwen of werken als bedoeld in [artikel 14, eerste lid, van de wet](../../../../../wet/wet/lokaal/spoor/BWBR0034363/README.md).   
2.  Het eerste lid geldt niet voor gebouwen of werken als bedoeld in [artikel 14, eerste lid, van de wet](../../../../../wet/wet/lokaal/spoor/BWBR0034363/README.md) die direct grenzen aan of zich bevinden op een weg als bedoeld in [artikel 1, onderdeel b, van de Wegenverkeerswet 1994](../../../../../wet/wegenverkeerswet/1994/BWBR0006622/README.md), tenzij zij op het tijdstip van inwerkingtreding van dit besluit reeds voldoen aan de [artikelen 5](../../../../../AMvB/besluit/toegankelijkheid/van/het/openbaar/vervoer/BWBR0029974/README.md), [6](../../../../../AMvB/besluit/toegankelijkheid/van/het/openbaar/vervoer/BWBR0029974/README.md) of [9 van het Besluit toegankelijkheid van het openbaar vervoer](../../../../../AMvB/besluit/toegankelijkheid/van/het/openbaar/vervoer/BWBR0029974/README.md).   
3.  De [artikelen 4, eerste lid](../../../../../AMvB/besluit/toegankelijkheid/van/het/openbaar/vervoer/BWBR0029974/README.md), en [10 van het Besluit toegankelijkheid van het openbaar vervoer](../../../../../AMvB/besluit/toegankelijkheid/van/het/openbaar/vervoer/BWBR0029974/README.md) zijn van overeenkomstige toepassing op een spoorvoertuig bestemd voor openbaar vervoer op de lokale spoorweg.   
4.  Van het eerste en tweede lid kan tijdelijk worden afgeweken bij onvoorziene omstandigheden waarin een ander maatschappelijk belang voor gaat boven het belang van toegankelijk openbaar vervoer, en de beschikbare toegankelijkheid van dat vervoer als gevolg van die omstandigheden redelijkerwijs niet in stand kan blijven.   
5.  Spoorvoertuigen en gebouwen of werken als bedoeld in [artikel 14, eerste lid, van de wet](../../../../../wet/wet/lokaal/spoor/BWBR0034363/README.md) die op het tijdstip van inwerkingtreding van dit besluit in gebruik zijn, zijn met ingang van 1 januari 2020 aangepast.   
6.  Bij ministeriële regeling kunnen regels gesteld worden over: 

a. de mate of de aard van aanpassingen van spoorvoertuigen en gebouwen of werken als bedoeld in [artikel 14, eerste lid, van de wet](../../../../../wet/wet/lokaal/spoor/BWBR0034363/README.md); en  

b. het aandeel aangepaste spoorvoertuigen en gebouwen of werken als bedoeld in [artikel 14, eerste lid, van de wet](../../../../../wet/wet/lokaal/spoor/BWBR0034363/README.md).    

### Hoofdstuk  3  

####Verkeersmaatregelen, -regels en -tekens

Treedt in werking per 01-12-2015 

### Artikel  4  
Treedt in werking per 01-12-2015 

De verkeersleiding, bedoeld in [artikel 24 van de wet](../../../../../wet/wet/lokaal/spoor/BWBR0034363/README.md), heeft als taak: 

a. zorg dragen voor een goede afwikkeling van het lokale spoorverkeer; en  

b. het treffen van verkeersmaatregelen, waaronder het geven van aanwijzingen met betrekking tot een veilig en ongestoord gebruik van de lokale spoorweg bij storingen, calamiteiten en bij werkzaamheden aan, in of nabij de lokale spoorweginfrastructuur.   

### Artikel  5  
Treedt in werking per 01-12-2015 

1.  Gedeputeerde staten onderscheidenlijk het dagelijks bestuur plaatsen, de beheerder en de vervoerder gehoord, seinen ten behoeve van het spoorverkeer over de lokale spoorweg indien dit noodzakelijk is om de verkeersveiligheid op de lokale spoorweg te borgen.   
2.  In elk geval wordt het spoorverkeer geregeld door seinen: 

a. op baanvakken waar de toegestane maximumsnelheid 80 kilometer per uur of meer bedraagt;  

b. bij beweegbare bruggen;  

c. in en bij tunnels;  

d. bij gelijkvloerse kruisingen met een hoofdspoorweg of bijzondere spoorweg;  

e. bij aansluitingen van een lokale spoorweg op een hoofdspoorweg of op een bijzondere spoorweg;  

f. bij situaties waar de lokale spoorweg niet of niet geheel is te overzien binnen de benodigde remafstand; en  

g. indien er bij enkelspoor dat in beide richtingen bereden wordt een voor de bestuurder onoverzichtelijke situatie aanwezig is.     
3.  Gedeputeerde staten onderscheidenlijk het dagelijks bestuur hoeven geen seinen te plaatsen, indien de verkeersveiligheid op de lokale spoorweg geborgd wordt door middel van een systeem van volledige automatische besturing van de spoorvoertuigen die op deze spoorweg rijden.   
4.  Van het eerste en tweede lid kan worden afgeweken door gedeputeerde staten onderscheidenlijk het dagelijks bestuur, indien de verkeersveiligheid op de lokale spoorweg geborgd wordt door middel van een systeem van automatische spoorvoertuigbeïnvloeding die de plaatsing van seinen overbodig maakt.   
5.  Het eerste en tweede lid zijn niet van toepassing indien tramlichten zijn geplaatst op grond van [artikel 1, onderdeel 60, van de Regeling verkeerslichten](../../../../../ministeriele-regeling/regeling/verkeerslichten/BWBR0009151/README.md), of op grond van het daarvoor in de plaatskomende voorschrift inhoudende dat tramlichten worden toegepast bij drie- of tweekleurige verkeerslichten indien: 

a. ter plaatse voor lokale spoorwegen een eigen ruimte, gescheiden van het overige verkeer, beschikbaar is; of  

b. ter plaatse bestuurders van lokale spoorvoertuigen vanuit een rijstrook een richting mogen volgen die aan het overige verkeer in die rijstrook niet is toegestaan.    

### Artikel  6  
Treedt in werking per 01-12-2015 

1.  Onverminderd de [artikelen 22](../../../../../wet/wet/lokaal/spoor/BWBR0034363/README.md) en [23 van de wet](../../../../../wet/wet/lokaal/spoor/BWBR0034363/README.md) stellen gedeputeerde staten onderscheidenlijk het dagelijks bestuur per baanvak de toegestane maximumsnelheid vast: 

a. na advies van de beheerder, voor zover de lokale spoorweg afgescheiden van het overige wegverkeer ligt;  

b. na advies van de beheerder en de wegbeheerder, voor zover de lokale spoorweg kruist met één of meerdere wegen;  

c. overeenkomstig het advies van de wegbeheerder voor zover de lokale spoorweg in de wegverharding ligt, tenzij het advies van de beheerder aangeeft dat niet met die snelheid gereden kan worden.     
2.  Gedeputeerde staten onderscheidenlijk het dagelijks bestuur maken de maximumsnelheid, bedoeld in het eerste lid, bekend aan in ieder geval de betrokken vervoerders, beheerders, verkeersleiding, toezichthouder van de lokale spoorweg en wegbeheerders.  

### Artikel  7  
Treedt in werking per 01-12-2015 

Gedeputeerde staten onderscheidenlijk het dagelijks bestuur stellen, na het horen van de beheerder en de vervoerder, de voorrangsregels vast die gelden tussen spoorvoertuigen op lokale spoorwegen. 

### Artikel  8  
Treedt in werking per 01-12-2015 

1.  Gedeputeerde staten onderscheidenlijk het dagelijks bestuur bepalen: 

a. voor welke beweegbare bruggen door hen vaste openingstijden worden vastgesteld;  

b. welke beweegbare bruggen op verzoek van de schipper worden geopend volgens een door hen goed te keuren regeling van de beheerder;  

c. welke beweegbare bruggen als regel geopend zijn, en alleen gesloten zijn als er een spoorvoertuig moet passeren;  

d. bij welke beweegbare bruggen door hen voor te schrijven communicatiemiddelen ten behoeve van de scheepvaart aanwezig zijn;  

e. ten aanzien van welke beweegbare bruggen de beheerder door hem goed te keuren voorwaarden voor de doorvaart vaststelt, voor zover dit in verband met de uit de afmetingen van schepen voortvloeiende gevaren en beperkingen en met het oog daarop te nemen maatregelen nodig is.     
2.  Gedeputeerde staten onderscheidenlijk het dagelijks bestuur horen, alvorens zij de bevoegdheden ingevolge het eerste lid uitoefenen, de beheerder, de vaarwegbeheerder en vertegenwoordigers uit de scheepvaart.   
3.  Gedeputeerde staten onderscheidenlijk het dagelijks bestuur kunnen bepalen hoe lang voordat een voertuig een beweegbare brug als bedoeld in het eerste lid, onderdeel c, moet passeren, met het sluiten van de brug kan of moet worden aangevangen.   
4.  Indien in een vaarweg ter plaatse van een beweegbare brug de scheepvaart is gestremd, kan in afwijking van hetgeen in of krachtens de vorige leden is bepaald, de beweegbare brug gesloten blijven.  

### Artikel  9  
Treedt in werking per 01-12-2015 

1.  Gedeputeerde staten onderscheidenlijk het dagelijks bestuur dragen er zorg voor, dat bij de beweegbare bruggen tekens worden getoond overeenkomstig het bepaalde in de [artikelen 6.25](../../../../../KB/binnenvaartpolitiereglement/BWBR0003628/README.md) en [6.26, vierde en vijfde lid, van het Binnenvaartpolitiereglement](../../../../../KB/binnenvaartpolitiereglement/BWBR0003628/README.md), met dien verstande dat het teken, bedoeld in artikel 6.26, onderdeel f, van het Binnenvaartpolitiereglement, alleen wordt gebruikt indien gedeputeerde staten onderscheidenlijk het dagelijks bestuur dat bepalen of goedkeuren.   
2.  In het geval van gestoorde lichttekens dragen gedeputeerde staten onderscheidenlijk het dagelijks bestuur er zorg voor dat een bord als bedoeld in [artikel 6.26, zesde lid, van het Binnenvaartpolitiereglement](../../../../../KB/binnenvaartpolitiereglement/BWBR0003628/README.md) wordt getoond.   
3.  [Artikel 6.26 van het Binnenvaartreglement](../../../../../KB/binnenvaartpolitiereglement/BWBR0003628/README.md) is van overeenkomstige toepassing.  

### Artikel  10  
Treedt in werking per 01-12-2015 

Gedeputeerde staten onderscheidenlijk het dagelijks bestuur stellen, na advies van de beheerder en de wegbeheerder, vast bij welke spoorwegovergangen gelegen in voor het openbaar verkeer openstaande wegen, aan beide zijden van de spoorwegovergang aan de rechterzijde van de weg een Andreaskruis volgens model J12 of J13 van [bijlage 1, van het RVV 1990](../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md) wordt geplaatst. 

### Hoofdstuk  4  

####Personeel

Treedt in werking per 01-12-2015 

### Artikel  11  
Treedt in werking per 01-12-2015 

Als veiligheidsfunctie als bedoeld in [artikel 36, eerste lid, van de wet](../../../../../wet/wet/lokaal/spoor/BWBR0034363/README.md) wordt aangewezen de functie van een beheerder of een vervoerder voor zover die belast is met de verkeersleiding. 

### Hoofdstuk  5  

####Toezicht

Treedt in werking per 01-12-2015 

### Artikel  12  
Treedt in werking per 01-12-2015 

1.  De jaarlijkse kosten voor het toezicht op de naleving van het bij of krachtens de wet bepaalde dat de toezichthouder uit eigen beweging verricht, bestaan uit een bij ministeriële regeling vastgesteld basistarief, vermeerderd met de kosten die worden berekend op basis van het product van de lengte van de lokale spoorweg in kilometers en het bij ministeriële regeling vastgestelde tarief per kilometer.   
2.  De kosten voor het toezicht op de naleving van het bij of krachtens de wet bepaalde dat op verzoek van gedeputeerde staten onderscheidenlijk het dagelijks bestuur door de toezichthouder wordt verricht, worden op basis van een bij ministeriële regeling vastgesteld tarief berekend.   
3.  De tarieven, bedoeld in het eerste en tweede lid, worden jaarlijks geïndexeerd met een bij ministeriële regeling vastgestelde index.  

### Hoofdstuk  6  

####Slotbepalingen

Treedt in werking per 01-12-2015 

### §  1  

####Aanpassing en intrekking van andere besluiten

Treedt in werking per 01-12-2015 

### Artikel  13  
Treedt in werking per 01-12-2015 

Wijzigt het Arbeidstijdenbesluit.

### Artikel  14  
Treedt in werking per 01-12-2015 

Wijzigt het Besluit alcoholonderzoeken.

### Artikel  15  
Treedt in werking per 01-12-2015 

Wijzigt het Besluit ex artikel 110 van Boek 8 van het Burgerlijk Wetboek.

### Artikel  16  
Treedt in werking per 01-12-2015 

Het [Metroreglement](../../../../../AMvB/metroreglement/BWBR0003454/README.md) wordt ingetrokken.

### §  2  

####Slotbepalingen

Treedt in werking per 01-12-2015 

### Artikel  17  
Treedt in werking per 01-12-2015 

Dit besluit treedt in werking op het tijdstip waarop de [hoofdstukken 2 tot en met 10 van de wet](../../../../../wet/wet/lokaal/spoor/BWBR0034363/README.md) in werking treden. 

### Artikel  18  
Treedt in werking per 01-12-2015 

Dit besluit wordt aangehaald als: Besluit lokaal spoor. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
23 mei 2014  
Willem-Alexander  

De Staatssecretaris van Infrastructuur en Milieu,  
W.J. Mansveld   

de *dertiende* juni 2014 

De Minister van Veiligheid en Justitie,  
I.W. Opstelten    

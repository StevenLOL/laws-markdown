<meta http-equiv='Content-Type' content='text/html; charset=utf-8' />

##Besluit van 1 maart 2014 tot uitbreiding van het toepassingsgebied van de titels 9.3 en 9.3a van hoofdstuk 9 van de Wet milieubeheer en van enkele op dat hoofdstuk gebaseerde besluiten tot de exclusieve economische zone (Besluit gedeeltelijke uitbreiding toepassingsgebied hoofdstuk 9 Wet milieubeheer tot de EEZ)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Infrastructuur en Milieu van 24 januari 2014, nr. IenM/BSK-2013/308424, Hoofddirectie Bestuurlijke en Juridische Zaken;

Gelet op Verordening (EG) nr. 648/2004 van het Europees Parlement en de Raad van de Europese Unie van 31 maart 2004, betreffende detergentia (PbEU L 104), verordening (EG) nr. 850/2004 van het Europees Parlement en de Raad van de Europese Unie van 29 april 2004 betreffende persistente organische verontreinigende stoffen en tot wijziging van Richtlijn 79/117/EEG (PbEU L 158, zoals gerectificeerd in PbEU L 229), verordening (EG) nr. 842/2006 van het Europees Parlement en de Raad van de Europese Unie van 17 mei 2006 inzake bepaalde gefluoreerde broeikasgassen (PbEU L 161), verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (REACH), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie (PbEU 2007, L 136), Verordening (EG) nr. 689/2008 van het Europees Parlement en de Raad van de Europese Unie van 17 juni 2008 betreffende de in- en uitvoer van gevaarlijke chemische stoffen (PbEG L 204), Verordening (EG) nr. 1102/2008 van het Europees Parlement en de Raad van 22 oktober 2008 inzake het verbod op de uitvoer van metallisch kwik en andere kwikverbindingen en -mengsels en de veilige opslag van metallisch kwik (PbEU L 304/75), Verordening (EG) nr. 1272/2008 van het Europees Parlement en de Raad van de Europese Unie van 16 december 2008 betreffende de indeling, etikettering en verpakking van stoffen en mengsels tot wijziging en intrekking van de Richtlijnen 67/548/EEG en 1999/45/EG en tot wijziging van Verordening (EG) nr. 1907/2006 (PbEU L 353) en Verordening (EG) nr. 1005/2009 van het Europees Parlement en de Raad van de Europese Unie van 16 september 2009 betreffende ozonlaag afbrekende stoffen (herschikking) (PbEU L 286);

Gelet op [artikel 9.1.1 van de Wet milieubeheer](../../../../../../../../../../wet/wet/milieubeheer/BWBR0003245/README.md);

De Afdeling advisering van de Raad van State gehoord (advies van 12 februari 2014, No. W14.14.0016/IV);

Gezien het nader rapport van de Staatssecretaris van Infrastructuur en Milieu van 21 februari 2014, nr. IenM/BSK-2014/46422, Hoofddirectie Bestuurlijke en Juridische Zaken;
Hebben goedgevonden en verstaan:    

### Artikel  1  
Treedt in werking per 01-07-2014 

[Titel 9.3 van de Wet milieubeheer](../../../../../../../../../../wet/wet/milieubeheer/BWBR0003245/README.md) en de daarop berustende bepalingen zijn mede van toepassing op handelingen verricht binnen de exclusieve economische zone. 

### Artikel  2  
Treedt in werking per 01-07-2014 

[Titel 9.3a van de Wet milieubeheer](../../../../../../../../../../wet/wet/milieubeheer/BWBR0003245/README.md) en de daarop berustende bepalingen zijn mede van toepassing op handelingen verricht binnen de exclusieve economische zone. 

### Artikel  3  
Treedt in werking per 01-07-2014 

Wijzigt het Besluit detergentia milieubeheer. 

### Artikel  4  
Treedt in werking per 01-07-2014 

Wijzigt het Besluit gefluoreerde broeikasgassen milieubeheer. 

### Artikel  5  
Treedt in werking per 01-07-2014 

Wijzigt het Besluit kwik en kwikhoudende producten milieubeheer. 

### Artikel  6  
Treedt in werking per 01-07-2014 

Wijzigt het POP-besluit milieubeheer. 

### Artikel  7  
Treedt in werking per 01-07-2014 

Wijzigt het Uitvoeringsbesluit EG-verordening ozonlaagafbrekende stoffen. 

### Artikel  8  
Treedt in werking per 01-07-2014 

Dit besluit treedt in werking met ingang van 1 juli 2014. 

### Artikel  9  
Treedt in werking per 01-07-2014 

Dit besluit wordt aangehaald als: Besluit gedeeltelijke uitbreiding toepassingsgebied hoofdstuk 9 Wet milieubeheer tot de EEZ. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
1 maart 2014  
Willem-Alexander  

De Staatssecretaris van Infrastructuur en Milieu, 
W.J. Mansveld   

de *veertiende* maart 2014 

De Minister van Veiligheid en Justitie, 
I.W. Opstelten    

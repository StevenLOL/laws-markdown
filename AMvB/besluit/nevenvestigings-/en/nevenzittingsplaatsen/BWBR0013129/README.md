<meta http-equiv='Content-Type' content='text/html; charset=utf-8' />

##Besluit van 10 december 2001 tot vaststelling van nevenzittingsplaatsen van de gerechtshoven en de rechtbanken en houdende regels voor de verdeling van zaken over de hoofdplaats en de nevenvestigings- en nevenzittingsplaatsen (Besluit nevenvestigings- en nevenzittingsplaatsen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 13 november 2001, nr. 5132150/01/6;

Gelet op de [artikelen 41](../../../../../../wet/wet/op/de/rechterlijke/organisatie/BWBR0001830/README.md) en [59 van de Wet op de rechterlijke organisatie](../../../../../../wet/wet/op/de/rechterlijke/organisatie/BWBR0001830/README.md);

De Raad van State gehoord (advies van 28 november 2001, nr. W03.01.0599/I);

Gelet op het nader rapport van de Minister van Justitie van 5 december 2001, nr. 5137099/01/6;
Hebben goedgevonden en verstaan:     
### §  1  

####Algemene bepalingen

### Artikel  1  

In dit besluit wordt verstaan onder: 

a. kantonzaken: zaken die ingevolge de wet door de kantonrechter worden behandeld;  

b. zittingscapaciteit: de beschikbare zittingsruimte, de beschikbare capaciteit aan rechterlijke ambtenaren met rechtspraak belast en de beschikbare capaciteit aan gerechtsambtenaren benodigd voor de behandeling van zaken;  

c. gespecialiseerde zittingscapaciteit: de beschikbare zittingsruimte en de beschikbare capaciteit aan rechterlijke ambtenaren met rechtspraak belast en aan gerechtsambtenaren die voldoen aan de specifieke kennis, deskundigheid of andere vereisten die nodig zijn voor de behandeling van bepaalde zaken of bepaalde categorieën van zaken.    

### §  2  

####Nevenzittingsplaatsen binnen het rechtsgebied van de gerechtshoven en de rechtbanken

### Artikel  2  

De nevenzittingsplaatsen van de gerechtshoven zijn: 

a. gerechtshof Amsterdam: Alkmaar, Amersfoort, Den Helder, Haarlem, Hilversum, Hoorn, Utrecht, Zaanstad;  

b. gerechtshof Arnhem: Almelo, Almere, Apeldoorn, Deventer, Enschede, Harderwijk, Lelystad, Nijmegen, Tiel, Zutphen, Zwolle;  

c. gerechtshof 's-Gravenhage: Dordrecht, Middelburg, Rotterdam;  

d. gerechtshof 's-Hertogenbosch: Bergen op Zoom, Breda, Eindhoven, Heerlen, Maastricht, Roermond, Tilburg, Venlo;  

e. gerechtshof Leeuwarden: Assen, Groningen.    

### Artikel  3  

De nevenzittingsplaatsen van de rechtbanken zijn: 

a. rechtbank Alkmaar: Den Helder;  

b. rechtbank Arnhem: Wageningen;  

c. rechtbank Dordrecht: Gorinchem;  

d. rechtbank Groningen: Oldambt;  

e. rechtbank Leeuwarden: Súdwest Fryslân;  

f. rechtbank Roermond: Venray;  

g. rechtbank Rotterdam: Middelharnis;  

h. rechtbank Zutphen: Doetinchem, Harderwijk, Oost Gelre, Oude IJsselstreek;  

i. rechtbank Zwolle-Lelystad: Almere, Steenwijkerland.    

### §  3  

####Nevenzittingsplaatsen buiten het rechtsgebied van de gerechtshoven en de rechtbanken

### Artikel  4  

1.  De nevenzittingsplaatsen van de rechtbank te 's-Gravenhage voor beroepen, ingesteld tegen besluiten die zijn gegeven op grond van de [Vreemdelingenwet 2000](../../../../../../wet/vreemdelingenwet/2000/BWBR0011823/README.md), zijn de hoofdplaatsen van de andere arrondissementen alsmede Haarlemmermeer.   
2.  De rechtbank te ’s-Gravenhage kan buiten de hoofdplaats van het arrondissement onderscheidenlijk buiten het arrondissement vreemdelingenzaken als bedoeld in [Hoofdstuk 5 van de Vreemdelingenwet 2000](../../../../../../wet/vreemdelingenwet/2000/BWBR0011823/README.md) behandelen in de nevenvestigingsplaats Alphen aan den Rijn en in de nevenzittingsplaatsen Loenen en Tilburg.   

### Artikel  5  

1.  De gerechtshoven kunnen, voor zover het betreft de meervoudige kamers of raadkamers voor strafzaken, buiten het ressort terechtzittingen houden in de nevenzittingsplaatsen Amsterdam, Rotterdam en Soest.   
2.  De rechtbanken kunnen, voor zover het betreft de meervoudige kamers of raadkamers voor strafzaken, buiten het arrondissement terechtzittingen houden in de nevenzittingsplaatsen Amsterdam, Rotterdam en Soest.   

### Artikel  6  

1.  Zaken waarbij het personeel van het gerechtshof of het ressortsparket betrokken is, kunnen in een nevenzittingsplaats buiten het ressort worden behandeld. Een nevenzittingsplaats buiten het ressort is de hoofdplaats van een aangrenzend ressort.   
2.  Zaken waarbij personeel van de rechtbank of het arrondissementsparket betrokken is, kunnen in een nevenzittingsplaats buiten het arrondissement worden behandeld. Een nevenzittingsplaats buiten het arrondissement is de hoofdplaats of een nevenvestigingsplaats van een aangrenzend arrondissement.   

### Artikel  7  

1.  Bij gebrek aan voldoende zittingscapaciteit of aan gespecialiseerde zittingscapaciteit in de hoofdplaats of een nevenzittingsplaats binnen het ressort, kan het bestuur van een gerechtshof, de Raad voor de rechtspraak verzoeken tijdelijk een of meer nevenzittingsplaatsen buiten het ressort aan te wijzen voor de behandeling van een zaak of categorieën van zaken met het oog op een snellere behandeling van die zaken.   
2.  De tijdelijke aanwijzing van een of meer nevenzittingsplaatsen buiten het ressort als bedoeld in het eerste lid geldt voor ten hoogste drie jaren en kan een maal worden verlengd.   
3.  De nevenzittingsplaatsen buiten het ressort, die op grond van het eerste lid kunnen worden aangewezen, zijn de hoofdplaatsen van de andere ressorten.   
4.  De Raad wijst zo veel als mogelijk een of meer nevenzittingsplaatsen aan in een of meer aangrenzende ressorten.   
5.  Zaken waarvoor, vanwege hun aard dan wel de feiten of omstandigheden die met die zaken samenhangen, behandeling binnen het rechtsgebied waarin zij zijn aangebracht is aangewezen, worden zo veel als mogelijk binnen het rechtsgebied behandeld.   
6.  Indien de aanwijzing betrekking heeft op strafzaken vindt de aanwijzing niet plaats, dan nadat de Raad daarover het College van procureurs-generaal heeft gehoord.   
7.  Bij het aanwijzen van een of meer nevenzittingsplaatsen buiten het ressort voor de behandeling van categorieën van zaken geeft de Raad aan voor welke periode de aanwijzing geldt.   
8.  De aanwijzing wordt gepubliceerd in de Staatscourant.   
9.  Het zesde tot en met het achtste lid zijn van overeenkomstige toepassing op de verlenging van de aanwijzing als bedoeld in het tweede lid.   

### Artikel  7a  

Voor de behandeling in hoger beroep van strafzaken afkomstig van de rechtbank te Utrecht is de hoofdplaats van het gerechtshof te Arnhem nevenzittingsplaats van het gerechtshof te Amsterdam.  

### Artikel  8  

1.  Bij gebrek aan voldoende zittingscapaciteit of aan gespecialiseerde zittingscapaciteit in de hoofdplaats, een nevenvestigingsplaats of een nevenzittingsplaats binnen het arrondissement kan het bestuur van een rechtbank, de Raad voor de rechtspraak verzoeken tijdelijk een of meer nevenzittingsplaatsen buiten het arrondissement aan te wijzen voor de behandeling van een zaak of categorieën van zaken met het oog op een snellere behandeling van zaken.   
2.  De tijdelijke aanwijzing van een of meer nevenzittingsplaatsen buiten het arrondissement als bedoeld in het eerste lid geldt voor ten hoogste drie jaren en kan een maal worden verlengd.   
3.  De nevenzittingsplaatsen buiten het arrondissement, die op grond van het eerste lid kunnen worden aangewezen, zijn de hoofdplaatsen en nevenvestigingsplaatsen van de andere arrondissementen.   
4.  De Raad wijst zo veel als mogelijk een of meer nevenzittingsplaatsen aan in een of meer aangrenzende arrondissementen.   
5.  Zaken waarvoor, vanwege hun aard dan wel de feiten of omstandigheden die met die zaken samenhangen, behandeling binnen het rechtsgebied waarin zij zijn aangebracht is aangewezen, worden zo veel als mogelijk binnen het rechtsgebied behandeld.   
6.  Indien de aanwijzing betrekking heeft op strafzaken vindt de aanwijzing niet plaats, dan nadat de Raad daarover het College van procureurs-generaal heeft gehoord.   
7.  Bij het aanwijzen van een of meer nevenzittingsplaatsen buiten het arrondissement voor de behandeling van categorieën van zaken geeft de Raad aan voor welke periode de aanwijzing geldt.   
8.  De aanwijzing wordt gepubliceerd in de Staatscourant.   
9.  Het zesde tot en met het achtste lid zijn van overeenkomstige toepassing op de verlenging van de aanwijzing als bedoeld in het tweede lid.   

### Artikel  9  

1.  Bij gebrek aan voldoende gespecialiseerde zittingscapaciteit voor de werkzaamheden van de rechter-commissaris in strafzaken, waarin het onderzoek plaatsvindt door een niet regionaal opsporingsteam onder leiding van een officier van justitie van het landelijk parket, het functioneel parket, of een officier van justitie van een arrondissementsparket zijn Rotterdam, Amsterdam, Den Bosch, Haarlem, Den Haag, Zwolle, Arnhem of Groningen nevenzittingsplaats van alle rechtbanken. De nevenzittingsplaats is in die gevallen de plaats waar het onderzoek onder leiding van de officier van justitie wordt uitgevoerd.   
2.  In de nevenzittingsplaats, bedoeld in het eerste lid, kan ook het hoger beroep worden behandeld tegen de beschikking van de rechter-commissaris in de gevallen bij wet bepaald en kunnen ook andere beslissingen die in het voorbereidend onderzoek aan de rechtbank zijn opgedragen, worden genomen.   

### Artikel  9a  

1.  Bij gebrek aan een volledig operationeel geïntegreerd bedrijfsprocessysteem binnen een arrondissement kan het bestuur van een rechtbank de Raad voor de rechtspraak verzoeken tijdelijk een of meer nevenzittingsplaatsen buiten het arrondissement aan te wijzen voor de behandeling van strafzaken die met een eerder uitgevaardigde strafbeschikking in verband staan.   
2.  De tijdelijke aanwijzing van een of meer nevenzittingsplaatsen buiten het arrondissement als bedoeld in het eerste lid geldt voor ten hoogste drie jaren en kan eenmaal worden verlengd met ten hoogste twee jaren.   
3.  De artikelen 8, vierde, zesde tot en met negende lid, en 11 zijn van overeenkomstige toepassing.   

### Artikel  10  

Zaken kunnen pas in een nevenzittingsplaats buiten het ressort onderscheidenlijk buiten het arrondissement worden behandeld, nadat het griffierecht is voldaan.  

### Artikel  11  

1.  De Raad voor de rechtspraak overlegt jaarlijks met het College van procureurs-generaal en met de Nederlandse Orde van Advocaten over de uitvoering van de artikelen 7 tot en met 9 in de praktijk.   
2.  De Raad voor de rechtspraak doet jaarlijks verslag van het resultaat en de wijze waarop de artikelen 7 tot en met 9 zijn uitgevoerd door de Raad voor de rechtspraak en de gerechten. Daarbij besteedt de Raad voor de rechtspraak aandacht aan: 

a. de op grond van artikel 7 en 8 gegeven aanwijzingen, de redenen daarvoor, de geldingsduur, de verleende verlengingen, de redenen daarvoor, alsmede een oordeel over de mogelijke aard van het gebrek aan zittingscapaciteit of gespecialiseerde zittingscapaciteit;  

b. de mate waarin bij de aanwijzing van een of meer nevenzittingsplaatsen geen uitvoering kon worden gegeven aan artikelen 7, vierde en vijfde lid, en 8, vierde en vijfde lid, en de redenen daarvoor;  

c. het overleg met het College van procureurs-generaal als bedoeld in artikelen 7 en 8 en de resultaten daarvan;  

d. het aantal en de categorieën van zaken die daadwerkelijk in een nevenzittingsplaats buiten het ressort onderscheidenlijk buiten het arrondissement zijn behandeld op grond van artikelen 7 tot en met 9;  

e. de effecten van de behandeling in een nevenzittingsplaats buiten het ressort onderscheidenlijk buiten het arrondissement op de werkvoorraden, op de doelmatige inzet van de zittingscapaciteit en op de positie van de justitiabelen;  

f. klachten in verband met het behandelen van zaken in een nevenzittingsplaats buiten het ressort of arrondissement en de wijze waarop deze zijn afgehandeld;  

g. eventuele knelpunten bij de uitvoering van artikelen 7 tot en met 10;  

h. de resultaten van het overleg bedoeld in het eerste lid.     

### §  4  

####Regels voor de verdeling van kantonzaken

### Artikel  12  

1.  Bij het bepalen van de plaats in een arrondissement waar een kantonzaak wordt behandeld, geldt de in de bijlage bij dit besluit opgenomen gebiedsindeling en zijn de regels voor de relatieve competentie van de rechtbanken van overeenkomstige toepassing.   
2.  Indien een kantonzaak in meer dan een plaats kan worden behandeld, wordt de zaak behandeld in de plaats die de eiser of de verzoeker in de dagvaarding onderscheidenlijk het verzoekschrift vermeldt. Indien het verzoekschrift niet de plaats vermeldt waar de zaak wordt behandeld, bepaalt het gerechtsbestuur in welke plaats binnen het arrondissement de zaak wordt behandeld.   
3.  Behalve in een geval als bedoeld in artikel 6, tweede lid, worden kantonzaken niet in een nevenzittingsplaats buiten het arrondissement behandeld.   

### Artikel  12a  

1.  In afwijking van artikel 12 kan, bij gebrek aan een volledig operationeel geïntegreerd bedrijfsprocessensysteem binnen een arrondissement, het bestuur van een rechtbank de Raad voor de rechtspraak verzoeken tijdelijk een of meer nevenzittingsplaatsen buiten het arrondissement aan te wijzen voor de behandeling van een kantonzaak die met een eerder uitgevaardigde strafbeschikking in verband staat.   
2.  De tijdelijke aanwijzing van een of meer nevenzittingsplaatsen buiten het arrondissement als bedoeld in het eerste lid geldt voor ten hoogste drie jaren en kan eenmaal worden verlengd met ten hoogste twee jaren.   
3.  De artikelen 8, vierde, zesde tot en met negende lid, en 11 zijn van overeenkomstige toepassing.   

### Artikel  13  

Kantonzaken die ingevolge artikel 12 in de na te noemen plaatsen worden behandeld, kunnen worden behandeld in de volgende nevenzittingsplaatsen: 

a. Oude IJsselstreek: Doetinchem;  

b. Zwolle: Steenwijkerland;  

c. Lelystad: Almere.    

### §  5  

####Slotbepalingen

### Artikel  14  

Het Besluit nevenzittingsplaatsen wordt ingetrokken.  

### Artikel  15  

Dit besluit treedt in werking op een bij koninklijk besluit te bepalen tijdstip.  

### Artikel  16  

Dit besluit wordt aangehaald als: Besluit nevenvestigings- en nevenzittingsplaatsen.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
10 december 2001  
Beatrix  

De Minister van Justitie, 
A. H. Korthals   

de *twintigste* december 2001 

De Minister van Justitie, 
A. H. Korthals    

### Bijlage  

####als bedoeld in artikel 12, eerste lid 

Deze bijlage bevat voor de behandeling van kantonzaken per rechtbank voor de hoofdplaats, de nevenvestigingsplaatsen en de nevenzittingsplaatsen waar kantonzaken worden behandeld, een gebiedsindeling. Voor de nevenzittingsplaatsen, die in artikel 13 voor de behandeling van kantonzaken worden aangewezen, geldt geen eigen gebiedsindeling. Deze plaatsen zijn omwille van de duidelijkheid in de gebiedsindeling onderstreept en tevens afzonderlijk vermeld. Nevenzittingsplaatsen waar geen kantonzaken kunnen worden behandeld, zijn niet afzonderlijk in de gebiedsindeling opgenomen.  

|  *RECHTBANK ALKMAAR*   |--- |--- |  *Alkmaar*   hoofdplaats  |  *Hoorn*   nevenvestigingsplaats  |  *Den Helder*   nevenzittingsplaats  |
|:---|:---|:---|:---|:---|:---|
| Alkmaar  Bergen  Castricum  Graft-De Rijp  Harenkarspel  Heerhugowaard  Heiloo  Langedijk  Niedorp  Schagen  Schermer  Zijpe  | Drechterland  Enkhuizen  Hoorn  Koggenland  Medemblik  Opmeer  Stede Broec  | Anna Paulowna  Den Helder  Texel  Wieringen  Wieringermeer  |

|  *RECHTBANK ALMELO*   |--- |  *Almelo*   hoofdplaats  |  *Enschede*   nevenvestigingsplaats  |
|:---|:---|:---|:---|
| Almelo  Borne  Hellendoorn  Hof van Twente  Rijssen-Holten  Tubbergen  Twenterand  Wierden  | Dinkelland  Enschede  Haaksbergen  Hengelo (O.)  Losser  Oldenzaal  |

|  *RECHTBANK AMSTERDAM*   |--- |  *Amsterdam*   hoofdplaats  |  *Hilversum*   nevenvestigingsplaats  |
|:---|:---|:---|:---|
| Aalsmeer  Amstelveen  Amsterdam  Diemen  Ouder-Amstel  Uithoorn  | Blaricum  Bussum  Hilversum  Huizen  Laren (N.-H.)  Muiden  Naarden  Weesp  Wijdemeren  |

|  *RECHTBANK ARNHEM*   |--- |--- |  *Arnhem*   hoofdplaats  |  *Tiel*   nevenvestigingsplaats  |  *Nijmegen*   nevenvestigingsplaats  |  *Wageningen*   nevenzittingsplaats  |
|:---|:---|:---|:---|:---|:---|:---|
| Arnhem  Doesburg  Duiven  Rheden  Rozendaal  Rijnwaarden  Westervoort  Zevenaar  | Buren  Culemborg  Geldermalsen  Neder-Betuwe  Lingewaal  Maasdriel  Neerijnen  Tiel  West Maas en Waal  Zaltbommel  | Beuningen  Druten  Groesbeek  Heumen  Lingewaard  Millingen aan de Rijn  Nijmegen  Overbetuwe  Ubbergen  Wijchen  | Barneveld  Ede  Nijkerk  Renkum  Scherpenzeel  Wageningen  |

|  *RECHTBANK ASSEN*   |--- |  *Assen*   hoofdplaats  |  *Emmen*   nevenvestigingsplaats  |
|:---|:---|:---|:---|
| Aa en Hunze  | Borger-Odoorn  |
| Assen  | Coevorden  |
| De Wolden  | Emmen  |
| Hoogeveen  | --- |
| Meppel  | --- |
| Midden-Drenthe  | --- |
| Noordenveld  | --- |
| Tynaarlo  | --- |
| Westerveld  | --- |

|  *RECHTBANK BREDA*   |--- |--- |  *Breda*   hoofdplaats  |  *Tilburg*   nevenvestigingsplaats  |  *Bergen op Zoom*   nevenvestigingsplaats  |
|:---|:---|:---|:---|:---|:---|
| Aalburg  Breda  Drimmelen  Geertruidenberg  Oosterhout  Werkendam  Woudrichem  Zundert  | Alphen-Chaam  Baarle-Nassau  Dongen  Gilze en Rijen  Goirle  Hilvarenbeek  Loon op Zand  Oisterwijk  Tilburg  Waalwijk  | Bergen op Zoom  Etten-Leur  Halderberge  Moerdijk  Roosendaal  Rucphen  Steenbergen  Woensdrecht  |

|  *RECHTBANK DORDRECHT*   |--- |  *Dordrecht*   hoofdplaats  |  *Gorinchem*   nevenzittingsplaats  |
|:---|:---|:---|:---|
| Alblasserdam  | Giessenlanden  |
| Binnenmaas  | Gorinchem  |
| Cromstrijen  | Hardinxveld-Giessendam  |
| Dordrecht  | Leerdam  |
| Graafstroom  | Zederik  |
| Hendrik-Ido-Ambacht  | --- |
| Korendijk  | --- |
| Liesveld  | --- |
| Nieuw-Lekkerland  | --- |
| Oud-Beijerland  | --- |
| Papendrecht  | --- |
| Sliedrecht  | --- |
| Strijen  | --- |
| Zwijndrecht  | --- |

|  *RECHTBANK ’S-GRAVENHAGE*   |--- |--- |  *’s-Gravenhage*   hoofdplaats  |  *Delft*   nevenvestigingsplaats  |  *Leiden*   nevenvestigingsplaats  |  *Gouda*   nevenvestigingsplaats  |
|:---|:---|:---|:---|:---|:---|:---|
| ’s-Gravenhage  Leidschendam-Voorburg  Rijswijk  Wassenaar  | Delft  Midden-Delfland  Pijnacker-Nootdorp  Westland  Zoetermeer  | Hillegom  Kaag en Braassem  Katwijk  Leiden  Leiderdorp  Lisse  Noordwijk  Noordwijkerhout  Oegstgeest  Teylingen  Voorschoten  Zoeterwoude  | Bergambacht  Gouda  Nederlek  Ouderkerk  Bodegraven-Reeuwijk  Schoonhoven  Vlist  Waddinxveen  Zuidplas  |
|  *Alphen aan den Rijn*   | --- | --- | --- |
| nevenvestigingsplaats  | --- | --- | --- |
| --- | --- | --- | --- |
| Alphen aan den Rijn  Boskoop  Nieuwkoop  Rijnwoude  | --- | --- | --- |

|  *RECHTBANK GRONINGEN*   |--- |  *Groningen*   hoofdplaats  |  *Oldambt*   nevenzittingsplaats  |
|:---|:---|:---|:---|
| Appingedam  Bedum  De Marne  Delfzijl  Eemsmond  Groningen  Grootegast  Haren  Hoogezand-Sappemeer  Leek  Loppersum  Marum  Slochteren  Ten Boer  Winsum  Zuidhorn  | Bellingwedde  Menterwolde  Oldambt  Pekela  Stadskanaal  Veendam  Vlagtwedde  |

|  *RECHTBANK HAARLEM*   |--- |  *Haarlem*   hoofdplaats  |  *Zaanstad*   nevenvestigingsplaats  |
|:---|:---|:---|:---|
| Beverwijk  Bloemendaal  Haarlem  Haarlemmerliede en Spaarnwoude  Haarlemmermeer  Heemskerk  Heemstede  Uitgeest  Velsen  Zandvoort  | Beemster  Waterland  Edam-Volendam  Landsmeer  Oostzaan  Purmerend  Wormerland  Zaanstad  Zeevang  |

|  *RECHTBANK ’S-HERTOGENBOSCH*   |--- |--- |  *’s-Hertogenbosch*   hoofdplaats  |  *Eindhoven*   nevenvestigingsplaats  |  *Helmond*   nevenvestigingsplaats  |  *Boxmeer*   nevenvestigingsplaats  |
|:---|:---|:---|:---|:---|:---|:---|
| Bernheze  Boekel  Boxtel  Haaren  ’s-Hertogenbosch  Heusden  Landerd  Maasdonk  Sint-Michielsgestel  Oss  Schijndel  Uden  Veghel  Vught  | Bergeijk  Best  Bladel  Cranendonck  Eersel  Eindhoven  Geldrop-Mierlo  Heeze-Leende  Nuenen, Gerwen en Nederwetten  Oirschot  Reusel-De Mierden  Sint-Oedenrode  Son en Breugel  Valkenswaard  Veldhoven  Waalre  | Asten  Deurne  Gemert-Bakel  Helmond  Laarbeek  Someren  | Boxmeer  Cuijk  Grave  Mill en Sint Hubert  Sint Anthonis  |

|  *RECHTBANK LEEUWARDEN*   |--- |--- |  *Leeuwarden*   hoofdplaats  |  *Heerenveen*   nevenvestigingsplaats  |  *Sneek*   nevenzittingsplaats  |
|:---|:---|:---|:---|:---|:---|
| Achtkarspelen  | Heerenveen  | Gaasterlân-Sleat  |
| Ameland  | Lemsterland  | Littenseradiel  |
| Boarnsterhim  | Ooststellingwerf  | Súdwest Fryslân  |
| Dantumadiel  | Opsterland  | --- |
| Dongeradeel  | Skarsterlân  | --- |
| Ferwerderadiel  | Smallingerland  | --- |
| Franekeradeel  | Weststellingwerf  | --- |
| Harlingen  | --- | --- |
| Het Bildt  | --- | --- |
| Kollumerland en Nieuwkruisland  | --- |
| Leeuwarden  | --- | --- |
| Leeuwarderadeel  | --- | --- |
| Menameradiel  | --- | --- |
| Schiermonnikoog  | --- | --- |
| Terschelling  | --- | --- |
| Tytsjerksteradiel  | --- | --- |
| Vlieland  | --- | --- |

|  *RECHTBANK MAASTRICHT*   |--- |--- |  *Maastricht*   hoofdplaats  |  *Heerlen*   nevenvestigingsplaats  |  *Sittard-Geleen*   nevenvestigingsplaats  |
|:---|:---|:---|:---|:---|:---|
| Eijsden-Margraten  Gulpen-Wittem  Maastricht  Meerssen  Vaals  Valkenburg aan de Geul  | Brunssum  Heerlen  Kerkrade  Landgraaf  Nuth  Simpelveld  Voerendaal  | Beek  Onderbanken  Schinnen  Sittard-Geleen  Stein  |

|  *RECHTBANK MIDDELBURG*   |--- |  *Middelburg*   hoofdplaats  |  *Terneuzen*   nevenvestigingsplaats  |
|:---|:---|:---|:---|
| Borsele  | Hulst  |
| Goes  | Sluis  |
| Kapelle  | Terneuzen  |
| Middelburg  | --- |
| Noord-Beveland  | --- |
| Reimerswaal  | --- |
| Schouwen-Duiveland  | --- |
| Tholen  | --- |
| Veere  | --- |
| Vlissingen  | --- |

|  *RECHTBANK ROERMOND*   |--- |  *Roermond*   hoofdplaats  |  *Venlo*   nevenvestigingsplaats  |
|:---|:---|:---|:---|
| Beesel  Echt-Susteren  Leudal  Maasgouw  Nederweert  Peel en Maas  Roerdalen  Roermond  Weert  | Bergen (L.)  Gennep  Horst aan de Maas  Mook en Middelaar  Venlo  Venray  |

|  *RECHTBANK ROTTERDAM*   |--- |--- |  *Rotterdam*   hoofdplaats  |  *Brielle*   nevenvestigingsplaats  |  *Middelharnis*   nevenzittingsplaats  |
|:---|:---|:---|:---|:---|:---|
| Albrandswaard  Barendrecht  Capelle aan den IJssel  Krimpen aan den IJssel  Lansingerland  Maassluis  Ridderkerk  Rotterdam  Schiedam  Vlaardingen  | Bernisse  Brielle  Hellevoetsluis  Spijkenisse  Westvoorne  | Dirksland  Goedereede  Middelharnis  Oostflakkee  |

|  *RECHTBANK UTRECHT*   |--- |  *Utrecht*   hoofdplaats  |  *Amersfoort*   nevenvestigingsplaats  |
|:---|:---|:---|:---|
| Bunnik  De Bilt  De Ronde Venen  Houten  Lopik  Montfoort  Nieuwegein  Oudewater  Stichtse Vecht  Utrecht  Utrechtse Heuvelrug  Vianen  Woerden  Wijk bij Duurstede  IJsselstein  Zeist  | Amersfoort  Baarn  Bunschoten  Eemnes  Leusden  Renswoude  Rhenen  Soest  Veenendaal  Woudenberg  |

|  *RECHTBANK ZUTPHEN*   |--- |--- |  *Zutphen*   hoofdplaats  |  *Apeldoorn*   nevenvestigingsplaats  |  *Oost Gelre*   nevenzittingsplaats  |  *Oude IJsselstreek*   nevenzittingsplaats  |
|:---|:---|:---|:---|:---|:---|:---|
| Bronckhorst  Brummen  Lochem  Zutphen  | Apeldoorn  Epe  Hattem  Heerde  Voorst  | Aalten  Berkelland  Oost Gelre  Winterswijk  |  *Doetinchem*   Montferland  Oude IJsselstreek  |
| --- | --- | --- | --- |
|  *Harderwijk*   nevenzittingsplaats  |  *Doetinchem*   nevenzittingsplaats  | --- | --- |
| Elburg  Ermelo  Harderwijk  Nunspeet  Oldebroek  Putten  |  *kantonzaken uit Oude IJsselstreek*   | --- | --- |

|  *RECHTBANK ZWOLLE-LELYSTAD*   |--- |--- |  *Zwolle*   hoofdplaats  |  *Deventer*   nevenvestigingsplaats  |  *Lelystad*   nevenvestigingsplaats  |  *Almere*   nevenzittingsplaats  |
|:---|:---|:---|:---|:---|:---|:---|
| Dalfsen  Hardenberg  Kampen  Ommen  Staphorst   *Steenwijkerland*   Zwartewaterland  Zwolle  | Deventer  Olst-Wijhe  Raalte  |  *Almere*   Dronten  Lelystad  Noordoostpolder  Urk  Zeewolde  |  *kantonzaken uit Lelystad*   |
| --- | --- | --- | --- |
|  *Steenwijkerland*   nevenzittingsplaats  | --- | --- | --- |
| --- | --- | --- | --- |
|  *kantonzaken uit Zwolle*   | --- | --- | --- |


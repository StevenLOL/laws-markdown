<meta http-equiv='Content-Type' content='text/html; charset=utf-8' />

##Besluit van 22 maart 2001 tot vaststelling van de hoogte van de drempel en van het voorraadpercentage, bedoeld in de Wet voorraadvorming aardolieproducten 2001 (Besluit voorraadvorming aardolieproducten 2001)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 2 februari 2001, nr. WJZ 01003192;

Gelet op [artikelen 3, tweede lid](../../../../../../wet/wet/voorraadvorming/aardolieproducten/2001/BWBR0012373/README.md), en [4, eerste lid, onderdeel c, van de Wet voorraadvorming aardolieproducten 2001](../../../../../../wet/wet/voorraadvorming/aardolieproducten/2001/BWBR0012373/README.md);

De Raad van State gehoord (advies van 1 maart 2001, nr. W10.010072/II);

Gezien het nader rapport van Onze Minister van Economische Zaken van 16 maart 2001, nr. WJZ 01014500;
Hebben goedgevonden en verstaan:    

### Artikel  1  

De hoogte van de drempel, bedoeld in [artikel 3, eerste lid, onderdeel a, van de Wet voorraadvorming aardolieproducten 2001](../../../../../../wet/wet/voorraadvorming/aardolieproducten/2001/BWBR0012373/README.md), bedraagt 100 000 ton.  

### Artikel  2  

Het percentage, bedoeld in [artikel 4, eerste lid, onderdeel c, van de Wet voorraadvorming aardolieproducten 2001](../../../../../../wet/wet/voorraadvorming/aardolieproducten/2001/BWBR0012373/README.md), bedraagt 5 procent.  

### Artikel  3  

Dit besluit treedt in werking op het tijdstip waarop de [Wet voorraadvorming aardolieproducten 2001](../../../../../../wet/wet/voorraadvorming/aardolieproducten/2001/BWBR0012373/README.md) in werking treedt.  

### Artikel  4  

Dit besluit wordt aangehaald als: Besluit voorraadvorming aardolieproducten 2001.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
22 maart 2001  
Beatrix  

De Staatssecretaris van Economische Zaken, 
G. Ybema   

de *negenentwintigste* maart 2001 

De Minister van Justitie, 
A. H. Korthals    

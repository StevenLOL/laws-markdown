<meta http-equiv='Content-Type' content='text/html; charset=utf-8' />

##Besluit van 23 september 1997, houdende regels inzake de opleiding tot en de deskundigheid van de apothekersassistent (Besluit opleiding en deskundigheidsgebied apothekersassistent)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 20 mei, CSZ/BO-977338;

Gelet op [artikel 34 van de Wet op de beroepen in de individuele gezondheidszorg](../../../../../../../wet/wet/op/de/beroepen/in/de/individuele/gezondheidszorg/BWBR0006251/README.md);

Gezien het advies van de Raad voor de beroepen in de individuele gezondheidszorg (adviezen van 8 juli 1994 en 4 oktober 1996);

De Raad van State gehoord (advies van 23 juli 1997, No. W13.97.0285);

Gezien het nader rapport van Onze Minister van Volksgezondheid, Welzijn en Sport van 18 september 1997, CSZ/BO-9712645;
Hebben goedgevonden en verstaan:     
### ยง  1  

####Begripsbepaling

### Artikel  1  

In dit besluit wordt verstaan onder: 

a. geneesmiddel: een geneesmiddel als bedoeld in [artikel 1, eerste lid, onder b, van de Geneesmiddelenwet](../../../../../../../wet/geneesmiddelenwet/BWBR0021505/README.md);  

b. medisch hulpmiddel: medisch hulpmiddel als bedoeld in [artikel 1, eerste lid, onder a, van de Wet op de medische hulpmiddelen](../../../../../../../wet/wet/op/de/medische/hulpmiddelen/BWBR0002697/README.md).    

### ยง  2  

####Titel

### Artikel  2  

Het recht tot het voeren van de titel van apothekersassistent is voorbehouden aan degene aan wie het diploma is uitgereikt waaruit blijkt dat betrokkene met goed gevolg het afsluitende examen van een opleiding tot apothekersassistent heeft afgelegd die is opgenomen in het Centraal register beroepsopleidingen, bedoeld in [artikel 6.4.1. van de Wet educatie en beroepsonderwijs](../../../../../../../wet/wet/educatie/en/beroepsonderwijs/BWBR0007625/README.md).  

### ยง  3  

####Deskundigheid

### Artikel  3  

Tot het gebied van deskundigheid van de apothekersassistent wordt gerekend het, onder toezicht van een apotheker of van een apotheekhoudende huisarts, bereiden, ter hand stellen en beheren van geneesmiddelen, het afleveren en beheren van medische hulpmiddelen, alsmede het geven van farmaceutische adviezen.  

### ยง  4  

####Slotbepalingen

### Artikel  4  

Dit besluit treedt in werking op een bij koninklijk besluit te bepalen tijdstip.  

### Artikel  5  

Dit besluit wordt aangehaald als: Besluit opleiding en deskundigheidsgebied apothekersassistent.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
23 september 1997  
Beatrix  

De Minister van Volksgezondheid, Welzijn en Sport, 
E. Borst-Eilers   

de *zesde* november 1997 

De Minister van Justitie, 
W. Sorgdrager    

<meta http-equiv='Content-Type' content='text/html; charset=utf-8' />

##Besluit van 27 juni 2001, houdende regels met betrekking tot de in rekening te brengen kosten ter zake van de uitvoering van de Elektriciteitswet 1998 en de Gaswet (Besluit kostenverhaal energie)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 15 december 2000, nr. WJZ 00079040;

Gelet op de [artikelen 85 van de Elektriciteitswet 1998](../../../../../wet/elektriciteitswet/1998/BWBR0009755/README.md) en [64 van de Gaswet](../../../../../wet/gaswet/BWBR0011440/README.md);

De Raad van State gehoord (advies van 25 januari 2001, nr. W10.00.0620/II);

Gezien het nader rapport van Onze Minister van Economische Zaken van 20 juni 2001, nr. WJZ 01031748;
Hebben goedgevonden en verstaan:    

### Artikel  2  

De bedragen die verschuldigd zijn op grond van [artikel 85, eerste lid, van de Elektriciteitswet 1998](../../../../../wet/elektriciteitswet/1998/BWBR0009755/README.md) of [artikel 64, eerste lid, van de Gaswet](../../../../../wet/gaswet/BWBR0011440/README.md) worden zodanig berekend dat daarmee de kosten die zijn verbonden aan de desbetreffende werkzaamheden, worden gedekt.  

### Artikel  3  

1.  De bedragen die netbeheerders, LNG-bedrijven en gasopslagbedrijven verschuldigd zijn op grond van de [artikelen 85, tweede lid, van de Elektriciteitswet 1998](../../../../../wet/elektriciteitswet/1998/BWBR0009755/README.md) en [64, tweede lid, van de Gaswet](../../../../../wet/gaswet/BWBR0011440/README.md), worden zodanig berekend dat daarmee de kosten die voor de in [artikel 5a, vijfde lid, van de Mededingingswet](../../../../../wet/mededingingswet/BWBR0008691/README.md) bedoelde eenheid van de mededingingsautoriteit zijn verbonden aan de uitvoering van de desbetreffende taken en de uitoefening van de desbetreffende bevoegdheden worden gedekt.   
2.  De bedragen die netbeheerders, LNG-bedrijven en gasopslagbedrijven verschuldigd zijn op grond van de [artikelen 85, tweede lid, van de Elektriciteitswet 1998](../../../../../wet/elektriciteitswet/1998/BWBR0009755/README.md) en [64, tweede lid, van de Gaswet](../../../../../wet/gaswet/BWBR0011440/README.md), betreffen een vast bedrag. Het door netbeheerders verschuldigde vaste bedrag wordt vermeerderd met een bedrag dat jaarlijks wordt vastgesteld naar rato van het aantal aanwezige aansluitingen op het door een netbeheerder beheerde net.   
3.  Het vaste bedrag, bedoeld in het tweede lid, kan verschillen voor de verschillende netbeheerders, LNG-bedrijven en gasopslagbedrijven.   

### Artikel  4  

1.  Onze Minister stelt vóór 15 april van ieder jaar de bedragen, bedoeld in de artikelen 2 en 3, vast op basis van de werkelijk gemaakte kosten in het voorgaande jaar.   
2.  De raad van bestuur van de mededingingsautoriteit zendt binnen zeven weken na inwerkingtreding van het besluit tot vaststelling van de bedragen aan degene die een bedrag als bedoeld in de artikelen 2 en 3 verschuldigd is, een rekening.   
3.  De bedragen worden betaald aan het Ministerie van Economische Zaken. De raad van bestuur van de mededingingsautoriteit int de bedragen.   

### Artikel  9  

Het Besluit kostenverhaal Elektriciteitswet 1998 wordt ingetrokken.  

### Artikel  10  

Dit besluit treedt in werking op een bij koninklijk besluit te bepalen tijdstip.  

### Artikel  11  

Dit besluit wordt aangehaald als: Besluit kostenverhaal energie.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
27 juni 2001  
Beatrix  

De Minister van Economische Zaken, 
A. Jorritsma-Lebbink   

de *negentiende* juli 2001 

De Minister van Justitie, 
A. H. Korthals    

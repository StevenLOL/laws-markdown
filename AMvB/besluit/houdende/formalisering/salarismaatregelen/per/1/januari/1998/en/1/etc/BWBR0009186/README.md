<meta http-equiv='Content-Type' content='text/html; charset=utf-8' />

##Besluit van 17 december 1997, houdende de formalisering van de salarismaatregelen per 1 januari 1998 en 1 juli 1998 uit de Arbeidsvoorwaardenovereenkomst sector Rijk 1997-1999

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken van 6 november 1997, nr. AD97/U1000, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden en Sociaal Beleid;

Gelet op:

- [artikel 125, eerste lid, van de Ambtenarenwet](../../../../../../../../../../../../../wet/ambtenarenwet/BWBR0001947/README.md),  

- [artikel 1, tweede lid, van de Wet rechtspositie ministers en staatssecretarissen](../../../../../../../../../../../../../wet/wet/rechtspositie/ministers/en/staatssecretarissen/BWBR0006286/README.md),  

- artikel 6 van de Wet van 11 september 1964, houdende vaststelling van een nieuwe regeling van de bezoldiging van de vice-president van de Raad van State en de staatsraden, alsmede van de president en de overige leden van de Algemene Rekenkamer (Stb. 1993, 218) en  

- [artikel 1, derde lid, van de Wet bezoldiging Nationale ombudsman](../../../../../../../../../../../../../wet/wet/bezoldiging/nationale/ombudsman/BWBR0003429/README.md);   
De Raad van State gehoord (advies van 4 december 1997, nr. W04.79.0723);

Gezien het nader rapport van Onze Minister van Binnenlandse Zaken van 12 december 1997, nr. AD97/1201, directoraat-generaal Management en Personeelsbeleid, directie Personeelsmanagement Rijksdienst, afdeling Arbeidsvoorwaarden en Sociaal Beleid;
Hebben goedgevonden en verstaan:     
### Paragraaf  1  

####De gedifferentieerde salarisverhoging per 1 januari 1998

### ARTIKEL  I  

Wijzigt het Bezoldigingsbesluit Burgerlijke Rijksambtenaren 1984.   

### Paragraaf  2  

####De algemene salarisverhoging per 1 juli 1998

### ARTIKEL  II  

Wijzigt het Bezoldigingsbesluit Burgerlijke Rijksambtenaren 1984.   

### ARTIKEL  III  

1.  Voor zover de onderdelen A, C en D van artikel II aanleiding geven tot het wijzigen van de bedragen van toelagen, toegekend met toepassing van [artikel 19 van het Bezoldigingsbesluit Burgerlijke Rijksambtenaren](../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) 1948, die ingevolge [artikel 13 van de Overgangsregeling Bezoldigingsbesluit Burgerlijke Rijksambtenaren 1984](../../../../../../../../../../../../../AMvB/overgangsregeling/bezoldigingsbesluit/burgerlijke/rijksambtenaren/1984/BWBR0003631/README.md) nog worden gehandhaafd, geschiedt dit door Onze Minister, hoofd van het desbetreffende departement van algemeen bestuur, met inachtneming van de daarvoor door Onze Minister van Binnenlandse Zaken te geven richtlijn.   
2.  Voor zover de onderdelen A, C en D van artikel II aanleiding geven tot het wijzigen van bijzondere regelingen getroffen met toepassing van [artikel 26 van het Bezoldigingsbesluit Burgerlijke Rijksambtenaren 1984](../../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), geschiedt dit bij gemeenschappelijke regeling van Onze Minister, hoofd van het desbetreffende departement van algemeen bestuur, en Onze Minister van Binnenlandse Zaken.   

### ARTIKEL  IV  

De bij de onderdelen A, C en D van artikel II aangebrachte wijzigingen in de bezoldiging van het burgerlijk rijkspersoneel dragen een algemeen karakter.  

### ARTIKEL  V  

Wijzigt de Wet rechtspositie ministers en staatssecretarissen.   

### ARTIKEL  VI  

Wijzigt de Wet van 11 september 1964, houdende vaststelling van een nieuwe regeling van de bezoldiging van de vice-president van de Raad van State en de staatsraden, alsmede van de president en de overige leden van de Algemene Rekenkamer (Stb. 1993, 218).   

### ARTIKEL  VII  

Wijzigt de Wet bezoldiging Nationale ombudsman.   

### Paragraaf  3  

####INWERKINGTREDINGSBEPALING

### ARTIKEL  VIII  

1.  Paragraaf 1 van dit besluit treedt in werking met ingang van de dag na de datum van uitgifte van het Staatsblad waarin het wordt gepubliceerd en werkt terug tot en met 1 januari 1998.   
2.  Paragraaf 2 van dit besluit treedt in werking met ingang van 1 juli 1998.   

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
17 december 1997  
Beatrix  

De Minister van Binnenlandse Zaken, 
H. F. Dijkstal   

de dertiende januari 1998 

De Minister van Justitie, 
W. Sorgdrager    

### Bijlage  I  

Wijzigt het Bezoldigingsbesluit Burgerlijke Rijksambtenaren 1984.  

### Bijlage  II  

Wijzigt het Bezoldigingsbesluit Burgerlijke Rijksambtenaren 1984.  

<meta http-equiv='Content-Type' content='text/html; charset=utf-8' />

##Besluit van 2 februari 2001, houdende regels inzake de financiële verhouding tussen het Rijk en de provincies en het Rijk en de gemeenten (Besluit financiële verhouding 2001)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties, mede namens de Staatssecretaris van Financiën van 23 oktober 2000, nr. FO2000/U89578, directoraat-generaal Openbaar Bestuur/BFO.

Gelet op de artikelen 8, derde lid, en 22 van de Financiële-verhoudingswet;

De Raad van State gehoord (advies van 14 december 2000, nr. WO4.00.0505/1)

Gezien het nader rapport van Onze Minister van Binnenlandse Zaken en Koninkrijksrelaties van 19 januari 2001 (FO2001/U50552), uitgebracht mede namens de Staatssecretaris van Financiën;
Hebben goedgevonden en verstaan:     
### Hoofdstuk  1  

####Begripsbepalingen

### Artikel  1  

In dit besluit en de daarop berustende bepalingen wordt verstaan onder: 

a. de wet: de Financiële-verhoudingswet;  

b. het CBS: het Centraal bureau voor de statistiek;  

c. de uitkeringsfactor: het quotiënt van het voor de algemene uitkeringen beschikbare bedrag en de som van de uitkeringsbases, bedoeld in artikel 11 van de wet;  

d. rastervierkanten: vierkanten van 500 bij 500 meter, zoals deze worden gebruikt in het geografisch basisregister van het CBS;  

e. omgevingsadressendichtheid van een adres: het aantal adressen in de omgeving van het adres, gedeeld door het oppervlak in vierkante kilometers van de omgeving. De omgeving van een adres wordt gevormd door het rastervierkant, waarin het adres is gelegen en de twaalf meest nabij gelegen rastervierkanten;  

f.woonkern: een verzameling rastervierkanten die ieder 25 adressen of meer omvatten, en een aaneengesloten gebied binnen een gemeente vormen. Indien de verzameling meer dan één rastervierkant bevat zijn de rastervierkanten tenminste met één zijde aan elkaar gesloten.  

### Hoofdstuk  2  

####Het provinciefonds en het gemeentefonds

### Paragraaf  2.1  

####Algemene bepalingen inzake de algemene uitkering uit het provinciefonds en het gemeentefonds

### Artikel  2  

Vóór 1 juli van het jaar voorafgaand aan het uitkeringsjaar geven Onze Ministers aan gedeputeerde staten en de colleges van burgemeester en wethouders kennis van: 

a. de verwachte bedragen per eenheid over het uitkeringsjaar;  

b. de verwachte uitkeringsfactor over het uitkeringsjaar;  

c. de verwachte ontwikkeling van de uitkeringsfactor over de vier jaren na het uitkeringsjaar.   

### Artikel  3  

1.  Bij de verdeling van het voor de algemene uitkeringen aan de provincies beschikbare bedrag worden de verdeelmaatstaven gehanteerd die zijn omschreven in bijlage 1 bij dit besluit.   
2.  Bij de verdeling van het voor de algemene uitkeringen aan de gemeenten beschikbare bedrag worden de verdeelmaatstaven gehanteerd die zijn omschreven in bijlage 2 bij dit besluit.   
3.  Bij de vaststelling van de algemene uitkering aan een provincie of gemeente stellen Onze Ministers zo nodig het aantal eenheden per verdeelmaatstaf vast. Voor zover in bijlage 1 en bijlage 2 bij een verdeelmaatstaf een bron is vermeld, kunnen Onze Ministers het aantal eenheden ontlenen aan een opgave van het vermelde orgaan of de vermelde instantie.   
4.  De vaststelling van het aantal eenheden per verdeelmaatstaf voor een provincie of gemeente geschiedt naar de toestand op 1 januari van het uitkeringsjaar waarover het aantal wordt vastgesteld, tenzij in bijlage 1 of bijlage 2 een peildatum of andere tijdsaanduiding bij een verdeelmaatstaf is vermeld. In dat geval geschiedt de vaststelling naar de toestand op de aangegeven datum of de gegeven tijdsaanduiding.   
5.  Indien op grond van het vierde lid een peildatum of tijdsaanduiding moet worden gehanteerd die ligt vóór de datum van herindeling van de provincie of gemeente, stellen Onze Ministers het aantal eenheden vast op basis van een redelijke schatting van de toestand zoals die op het aangegeven tijdstip zou zijn geweest als de herindeling op dat tijdstip reeds was ingegaan.  

### Artikel  4  

Onze Ministers kunnen nadere regels stellen omtrent de uitwerking van de in bijlage 1 en bijlage 2 en in de paragrafen 2.2 en 2.3 van dit besluit gehanteerde begrippen en omtrent de telling van het aantal eenheden per verdeelmaatstaf voor zover dit noodzakelijk is om de verdeelmaatstaven te kunnen toepassen. 

### Paragraaf  2.2  

####Bijzondere bepalingen in verband met enkele verdeelmaatstaven voor het provinciefonds

### Artikel  5  

Bij de bepaling van het totaal van de in een kalenderjaar ontvangen hoofdsommen van de motorrijtuigenbelasting, als bedoeld in de verdeelmaatstaf vermeld onder nummer 1 van bijlage 1, wordt het tarief van de Wet op de motorrijtuigenbelasting 1994 gehanteerd, zoals dat gold op 1 april 1995. De verhoging van de belasting, bedoeld in artikel 23, tweede lid, van die wet en de vermindering van de belasting, bedoeld in de artikelen 28 en 68 van die wet, blijven buiten beschouwing. 

### Paragraaf  2.3  

####Bijzondere bepalingen in verband met enkele verdeelmaatstaven voor het gemeentefonds

### Artikel  7  

Het college van burgemeester en wethouders verstrekt jaarlijks aan het CBS gegevens omtrent de in artikel 22 van de Wet waardering onroerende zaken bedoelde waarden in de gemeente. Bij regeling van Onze Ministers worden nadere regels gesteld omtrent de te verstrekken gegevens alsmede de wijze en het moment van verstrekking. 

### Artikel  11  

1.  Onder slechte grond wordt verstaan: een minimaal 5 meter dik aaneengesloten pakket holocene klei- en/of veenlagen dat zich binnen 8 meter onder het maaiveld bevindt. Binnen deze definitie worden onderscheiden: 

a. kleigebied: de cumulatieve veendikte bedraagt in dit gebied maximaal 50 cm;  

b. klei/veengebied: de cumulatieve veendikte bedraagt tussen de 50 en 400 cm;  

c. veengebied: de cumulatieve veendikte bedraagt minimaal 400 cm.     
2.  Onder goede grond wordt verstaan grond die niet aan de omschrijvingen onder a, b en c in het eerste lid van dit artikel voldoet.  

### Artikel  12  

1. Het percentage slechte grond is het percentage in het totale oppervlak van land en binnenwater binnen de gemeente dat wordt ingenomen door slechte grond.
2. De bodemfactor van een gemeente of van een deelgebied binnen een gemeente is het gewogen gemiddelde aandeel van de verschillende grondsoorten in het totale oppervlak van land en binnenwater binnen de gemeente of het deelgebied.

### Artikel  17  

Onze Ministers stellen de omvang van de maatstaven Historische kernen, Historische waterwegen, Bewoonde oorden 1930 en Woningen 1930 in historische kernen vast.

### Artikel  18  

1. De gemeenten ontvangen via de algemene uitkering uit het gemeentefonds een tegemoetkoming in de kosten die zij maken als gevolg van de eigen bijdragen die van hen worden verwacht voor investeringen die mede bekostigd worden uit het Investeringsbudget voor stedelijke vernieuwing.
2. Op basis van de verdeling van het Investeringsbudget stedelijke vernieuwing stellen Onze Ministers in overleg met Onze Minister wie het aangaat de omvang van het totale voor de tegemoetkoming beschikbare bedrag vast alsmede de aandelen van de gemeenten daarin.

### Paragraaf  2.4  

####De aanvullende uitkering

### Artikel  19  

1.  De gemeenteraad doet een aanvraag voor een aanvullende uitkering voor 1 december van het jaar voorafgaand aan het jaar waarvoor zij wordt aangevraagd.   
2.  De aanvraag bevat de vastgestelde begroting voor het jaar waarvoor de aanvullende uitkering wordt aangevraagd.   
3.  De aanvraag wordt ingediend bij Onze Ministers en gelijktijdig in afschrift gezonden aan gedeputeerde staten.  

### Artikel  20  

Gedeputeerde staten brengen voor 15 februari van het jaar waarvoor de aanvullende uitkering is aangevraagd dan wel verleend, aan Onze Ministers verslag uit over de financiële positie van de gemeente. 

### Artikel  21  

Onze Ministers kunnen bepalen dat de artikelen 19 en 20 geheel of gedeeltelijk buiten toepassing blijven in verband met een besluit tot vaststelling van de aanvullende uitkering voor meer dan een jaar.  

### Artikel  22  

Onze Ministers besluiten omtrent de aanvraag vóór 1 juni van het jaar, volgend op het jaar waarvoor de aanvullende uitkering wordt aangevraagd. 

### Artikel  23  

1.  Een gemeente heeft een aanmerkelijk en structureel tekort als bedoeld in artikel 12, tweede lid, van de wet, indien: 

a. het tekort van de gemeente groter of gelijk is aan 2% van de som van: 

1°. de belastingcapaciteit van de gemeente met betrekking tot de onroerendezaakbelastingen;  

2°. de algemene uitkering aan de gemeente;  

3°. de decentralisatie-uitkeringen aan de gemeente;  

4°. de integratie-uitkeringen aan de gemeente, en    

b. de gemeente in het eerste jaar van aanvraag aannemelijk kan maken dat het tekort zich over het begrotingsjaar en de drie daarop volgende jaren uitstrekt.     
2.  De belastingcapaciteit wordt bepaald door het totaal van de vastgestelde waarden bedoeld in artikel 22 van de Wet waardering onroerende zaken, in de gemeente, neerwaarts afgerond op een veelvoud van 500 000 euro, te vermenigvuldigen met de absolute waarde van het bedrag per eenheid behorende bij de maatstaf die in bijlage 2, onder nummer 1, is vermeld.   
3.  Bij de bepaling van de in het tweede lid bedoelde waarden wordt niet meegerekend de waarde van onroerende zaken of delen van onroerende zaken waarover het de gemeente verboden is, bij of krachtens wettelijk voorschrift, onroerende-zaakbelasting te heffen. 

### Artikel  24  

1.  Van een redelijk peil van eigen inkomsten van een gemeente, als bedoeld in artikel 12, tweede lid, van de wet is sprake indien: 

a. een door Onze Ministers bij ministeriële regeling vast te stellen percentage van de heffingsmaatstaf wordt geheven;  

b. de door de gemeente gemaakte lasten inzake huisvuil en bedrijfsvuil volledig worden doorberekend in de reinigingsheffingen;  

c. de door de gemeente gemaakte lasten inzake de riolering volledig worden doorberekend in de rioolheffingen.     
2.  Een tekort op de in het eerste lid, onder b en c, bedoelde onderdelen kan worden gecompenseerd door het tarief van de onroerendezaakbelastingen, bedoeld in het eerste lid, onder a, met een met het tekort overeenkomend bedrag te verhogen. 

### Artikel  25  

Onze Ministers kunnen nadere regels stellen omtrent: 

a. het verslag van gedeputeerde staten, bedoeld in artikel 20;  

b. de procedure in verband met de voorbereiding van het besluit omtrent het verlenen van de aanvullende uitkering;  

c. de uitwerking van de in paragraaf 2.4. van dit besluit gehanteerde begrippen.    

### Paragraaf  2.5  

####De betalingen

### Artikel  26  

1.  Onze Ministers doen de betalingen in verband met de uitkeringen, bedoeld in artikel 5, eerste en tweede lid, van de wet, over het lopende uitkeringsjaar, zoveel mogelijk in gelijke wekelijkse delen gedurende de eerste vijftig volle weken van het jaar.   
2.  Onze Ministers stellen voor ieder uitkeringsjaar een betalingsschema vast ten behoeve van de uitbetaling, bedoeld in artikel 5, derde lid, van de wet.  

### Hoofdstuk  3  

####Specifieke uitkeringen

### Artikel  27  

Artikel 17a van de Financiële-verhoudingswet is van toepassing op de verantwoordingsinformatie van gedeputeerde staten en het college van burgemeester en wethouders. 

### Artikel  28  

Vóór 1 oktober van het jaar voorafgaand aan het uitkeringsjaar geven Onze Ministers wie het aangaat aan gedeputeerde staten en de colleges van burgemeester en wethouders kennis van: 

a. de verwachte specifieke uitkeringen voor het uitkeringsjaar;  

b. de verwachte wijzigingen in de specifieke uitkeringen voor de vier jaren na het uitkeringsjaar.   

### Artikel  28a  

Het grensbedrag voor de verzameluitkering, bedoeld in artikel 15a, derde lid, van de wet, wordt vastgesteld op € 10 miljoen per jaar. 

### Hoofdstuk  4  

####Overgangs- en slotbepalingen

### Artikel  29  

1.  Indien de effecten van een nieuwe verdeelmethodiek ertoe leiden dat de uitkering per inwoner van een gemeente aanmerkelijk hoger of lager is, kan de algemene uitkering aan de desbetreffende gemeente worden verlaagd of verhoogd ten laste van het gemeentefonds. De uitkeringsfactor is op deze bedragen niet van toepassing.   
2.  Onze Ministers stellen bij ministeriële regeling vast wat de maximale verlaging per inwoner van de gemeente van de algemene uitkering voor de gemeenten mag bedragen.   
3.  Onze Ministers maken vóór 1 juli van het jaar voorafgaande aan een uitkeringsjaar bekend op welke bedragen de gemeenten voorlopig kunnen rekenen.   
4.  Bij beschikking wordt het definitieve bedrag van de verhoging of verlaging van de algemene uitkering vastgesteld.  

### Artikel  30  

Wijzigt het Besluit integratie-uitkering WUW-middelen Gemeentefonds.  

###Artikel 31 

1. Na de inwerkingtreding van dit besluit berust de Regeling meet- en rekenregels verdeelmaatstaven en vaststelling kilometers gewogen weglengte provinciefonds op artikel 22 van de wet en artikel 4 van dit besluit.
2. Na de inwerkingtreding van dit besluit berust de Regeling meet- en rekenregels verdeelmaatstaven gemeentefonds op artikel 22 van de wet en artikel 4 van dit besluit.
3. Na de inwerkingtreding van dit besluit berust de Regeling belastingcapaciteit op de artikelen 4 en 7 van dit besluit.
4. Na de inwerkingtreding van dit besluit berust de Regeling aanvullende uitkering gemeentefonds op artikel 12 van de wet en artikel 25 van dit besluit.

### Artikel  32  

Wijzigt het Bekostigingsbesluit cultuuruitingen.  

### Artikel  33  

Wijzigt het Besluit zonering buitenlandse luchtvaartterreinen Noord- en Midden-Limburg.  

### Artikel  34  

Wijzigt het Faciliteitenbesluit opvangcentra.  

### Artikel  35  

Wijzigt het Subsidiebesluit openbare lichamen milieubeheer.  

### Artikel  36  

Wijzigt dit besluit.  

### Artikel  37  

Het Besluit financiële verhouding wordt ingetrokken. 

###Artikel 38 

1. Dit besluit treedt in werking op een bij koninklijk besluit te bepalen tijdstip.
2. De verdeelmaatstaven die zijn vermeld in bijlage 1 van de Wet van 6 november 1997 tot wijziging van de Financiële-verhoudingswet en enkele andere wetten en regels inzake de invoering van deze wijziging in verband met een herziening van het verdeelstelsel voor het Provinciefonds, worden met ingang van de uitkering uit het provinciefonds voor het jaar 2001 vervangen door de verdeelmaatstaven die zijn opgenomen in bijlage 1 bij dit besluit.
3. De verdeelmaatstaven die zijn vermeld in bijlage 2 van de Invoeringswet Financiële-verhoudingswet, en in de bijlagen bij het Besluit van 14 mei 1998 houdende toevoeging van de categorie vluchtelingen aan de verdeelmaatstaf minderheden en enkele andere aanpassingen van de verdeelmaatstaven van het gemeentefonds, het Wijzigingsbesluit verdeelmaatstaven gemeentefonds 1999 en het Wijzigingsbesluit verdeelmaatstaven gemeentefonds 2000, worden met ingang van de uitkering uit het gemeentefonds voor het jaar 2001 vervangen door de verdeelmaatstaven die zijn opgenomen in bijlage 2 bij dit besluit.

### Artikel  39  

Dit besluit wordt aangehaald als: Besluit financiële verhouding 2001. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
2 februari 2001  
Beatrix  

De Minister van Binnenlandse Zaken en Koninkrijksrelaties, 
K. G. de Vries   

De Staatssecretaris van Financiën, 
W. J. Bos   

de *tweeëntwintigste* februari 2001 

De Minister van Justitie, 
A. H. Korthals     

### Bijlage  1  

#### De verdeelmaatstaven voor het provinciefonds (bijlage bij artikel 3, eerste lid )

|  nummer en korte omschrijving  | Definitie verdeelmaatstaf  | Bron  | Peildatum of tijdsaanduiding (indien deze anders luidt dan 1 januari van het uitkeringsjaar)   |
|:---|:---|:---|:---|
| 1. Maatstaf opcenten motorrijtuigenbelasting  | Het voor het kalenderjaar bepaalde totaal van de hoofdsommen van de motorrijtuigenbelasting, van de in de provincie wonende of gevestigde houders van een personenauto of motorrijwiel gedeeld door de uitkeringsfactor over het uitkeringsjaar. Het totaal wordt bepaald door aan de hand van het totaal van de in het kalenderjaar ontvangen provinciale opcenten te berekenen hoeveel hoofdsommen zouden zijn ontvangen, indien het in artikel 5 bedoelde tarief wordt gehanteerd.  | Onze Minister van Financiën   | 31 december van het jaar, twee jaar voorafgaand aan het uitkeringsjaar   |
| 2. Maatstaf inwoners provincie  | Het aantal inwoners van de provincie.  | CBS  | --- |
| 3a. 
Vervallen | 
Vervallen. | 
Vervallen  | --- |
|3b. Maatstaf inwoners landelijk gebied |Het aantal inwoners van binnen de provincie gelegen landelijk gebied |CBS | --- |
|4. Maatstaf oppervlak land |Het aantal hectaren land in de provincie. |CBS | --- |
|5. Maatstaf oppervlak water |Het aantal hectaren water in de provincie. |CBS | --- |
|6. 
Vervallen | 
Vervallen. |
Vervallen |
Vervallen |
| 7. Maatstaf gewogen weglengte  | De gewogen weglengte in kilometers van de wegen in beheer bij de provincie.  | CBS en regeling meet- en rekenregels verdeelmaatstaven  | --- |
|8. 
Vervallen |
Vervallen. |
Vervallen. |
Vervallen. |
| 9. Maatstaf vast bedrag   | Één eenheid voor iedere provincie.  | --- | --- |
| 10. Maatstaf inwoners groei  |De som van de toename van het aantal inwoners in de gemeenten van de provincie over de periode 1 januari 2009–1 januari 2030, voor het deel van de toename van het aantal inwoners in de gemeente dat de 10% te boven gaat. |CBS |23 oktober 2009 |
|11. Maatstaf inwoners krimp |De som van de afname van het aantal inwoners in de gemeenten van de provincie over de periode 1 januari 2009–1 januari 2030, voor het deel van de afname van het aantal inwoners in de gemeente dat de 4% te boven gaat. |CBS |23 oktober 2009 |
|12. Maatstaf inwoners omgevings-adressen-dichtheid |Het aantal inwoners van de provincie indien de omgevingsadressendichtheid van een provincie beneden de waarde van 1000 ligt. |CBS | --- |
|13. Maatstaf jongeren |Het aantal inwoners van de provincie dat 19 jaar of jonger is. |CBS | --- |
|14. Maatstaf woonruimten |Het aantal woonruimten in de provincie.  |CBS | --- |
|15. Maatstaf oeverlengte |De totale lengte in hectometers van de oevers van het binnenwater in de provincie. |CBS | --- |
|16. Maatstaf oppervlakte ecologische hoofdstructuur groen |Het aantal hectaren land in de provincie in gebruik als bos, droog natuurlijk terrein, nat natuurlijk terrein en overig agrarisch gebruik binnen de contouren van de Ecologische Hoofdstructuur. |CBS |1 januari 2006 |
|17. Maatstaf oppervlakte bedrijven-terreinen |Het aantal hectaren terrein in gebruik voor nijverheid, handel en zakelijke dienstverlening in de provincie. |CBS | --- |
|18. Maatstaf inrichtingen gevaarlijke stoffen |Het aantal inrichtingen in het Register risico’s gevaarlijke stoffen in de provincie waarvoor de provincie bevoegd gezag is. |IPO |10 juli 2010 |
|19. Maatstaf werkgelegenheid |Het gemiddeld aantal banen in december van werknemers in dienst van bedrijven en instellingen in de provincie. |CBS | --- |
|20. Maatstaf stuwende werkgelegenheid |Het gemiddeld aantal banen in december van werknemers in de bedrijfstakken landbouw, bosbouw en visserij, delfstofwinning,  industrie, productie, distributie, vervoer, opslag en communicatie, financiële instellingen en  onroerendgoedhandel en de bedrijfsklasse groothandel en handelsbemiddeling in de provincie gedeeld door 1000. |CBS |voorlopige stand december 2009 |

### Bijlage  2  

#### De verdeelmaatstaven voor het gemeentefonds (bijlage bij artikel 3, tweede lid )

|  nummer en korte omschrijving  | Definitie verdeelmaatstaf   | Bron   | Peildatum of tijdsaanduiding (indien deze anders luidt dan 1 januari van het uitkeringsjaar)   |
|:---|:---|:---|:---|
| 1. Maatstaf Ozb waarde woningen eigenaren | Het op grond van artikel 8, tweede lid, van de Financiële-verhoudingswet gecorrigeerde totaal van de vastgestelde waarden van onroerende zaken. Het gecorrigeerde totaal wordt gedeeld door de uitkeringsfactor over het uitkeringsjaar. Het betreft de onroerende zaken die tot woning dienen waarover onroerende zaakbelastingen (Ozb), bedoeld in artikel 220, onderdeel b, van de Gemeentewet, geheven kan worden van eigenaren. De waarde van de onroerende zaken wordt bepaald op grond van hoofdstuk IV van de Wet waardering onroerende zaken. | CBS | --- |
|1a. Maatstaf Ozb niet-woningen eigenaren |Het op grond van artikel 8, tweede lid, van de Financiële-verhoudingswet gecorrigeerde totaal van de vastgestelde waarden van onroerende zaken in de gemeente. Het gecorrigeerde totaal wordt gedeeld door de uitkeringsfactor over het uitkeringsjaar. Het betreft onroerende zaken die niet in hoofdzaak tot woning dienen en waarover onroerende zaakbelastingen (Ozb), bedoeld in artikel 220, onderdeel b, van de Gemeentewet, kan worden geheven van eigenaren. De waarde van de onroerende zaken wordt bepaald op grond van hoofdstuk IV van de Wet waardering onroerende zaken. |CBS | --- |
|1b. Maatstaf Ozb niet-woningen gebruikers |Het op grond van artikel 8, tweede lid, van de Financiële-verhoudingswet gecorrigeerde totaal van de vastgestelde waarden van onroerende zaken in de gemeente.  Het gecorrigeerde totaal wordt gedeeld door de uitkeringsfactor over het uitkeringsjaar. Het betreft onroerende zaken die niet in hoofdzaak tot woning dienen en waarover onroerende zaakbelastingen (Ozb) kan worden geheven van de gebruikers, zoals bedoeld in artikel 220, onderdeel a, van de Gemeentewet. De waarde van de onroerende zaken wordt bepaald op grond van hoofdstuk IV van de Wet waardering onroerende zaken. |CBS | --- |
| 2. Maatstaf inwoners   | Het aantal inwoners van de gemeente.   | CBS  | --- |
|2a. Maatstaf krimp |Voor gemeenten in de provincies Groningen, Limburg en Zeeland die in het uitkeringsjaar een inwonertal hebben dat meer dan 1% lager ligt dan het inwonertal van zeven jaar eerder: het verschil in aantal inwoners boven de drempel van 1% van het aantal inwoners zeven jaar eerder. |CBS | --- |
|3. Maatstaf éénouderhuishoudens |Het aantal particuliere huishoudens in een gemeente bestaande uit een ouder met een of meer thuiswonende kinderen. |CBS | --- |
| 4. Maatstaf jongeren   | Het aantal inwoners van de gemeente dat 19 jaar of jonger is.   | CBS   | --- |
| 5. Maatstaf ouderen   | Het aantal inwoners van de gemeente dat 65 jaar of ouder is.   | CBS  | --- |
|5a. Maatstaf inwoners 75 tot 85 jaar |Het aantal inwoners van een gemeente van 75 jaar tot 85 jaar. |CBS | --- |
| 6. Maatstaf inwoners waddengemeenten   | Voor de gemeenten Texel, Vlieland, Terschelling, Ameland en Schiermonnikoog: het aantal inwoners van de gemeente. Daarbij vindt een verdeling plaats in drie maatstaven, overeenkomstig de volgende schijven: a. het aantal inwoners in het interval tot en met 2500 inwoners; b. het aantal inwoners in het interval van 2501 tot en met 7500 inwoners; c. het aantal inwoners boven de 7500 inwoners.   | CBS   | --- |
| 7. Maatstaf huishoudens met een laag inkomen | Het aantal huishoudens in de gemeente met een inkomen hoger dan inkomensgrens s en niet hoger dan inkomensgrens t. Inkomensgrens s wordt zodanig bepaald dat juist bij 10% van het landelijk aantal huishoudens het inkomen onder de grens ligt. Inkomensgrens t wordt zodanig bepaald dat juist bij 40% van het landelijk aantal huishoudens het inkomen onder de grens ligt. | CBS | De meest recente op het uitkeringsjaar of een daarvóór gelegen tijdstip betrekking hebbende inkomensstatistiek, voor zover deze is bekendgemaakt op uiterlijk 1 september van het tweede jaar volgend op het uitkeringsjaar. |
|7a. Maatstaf huishoudens met een laag inkomen met drempel |Het aantal huishoudens in de gemeente volgens maatstaf 7, voor zover dit aantal méér is dan 10% van het aantal woonruimten in de gemeente. |CBS |De meest recente op het uitkeringsjaar of een daarvóór gelegen tijdstip betrekking hebbende inkomensstatistiek, voor zover deze is bekendgemaakt op uiterlijk 1 september van het tweede jaar volgend op het uitkeringsjaar. |
| 8. Bijstandsmaatstaf  | Het totaal aantal huishoudens – voor zover alle personen die deel uitmaken van het huishouden thuiswonend en beneden de pensioengerechtigde leeftijd, bedoeld in artikel 7a van de Algemene Ouderdomswet zijn – dat in een gemeente een periodieke uitkering ontvangt op grond van:  1. de Wet werk en bijstand (WWB);  2. de Wet inkomensvoorziening oudere en gedeeltelijk arbeidsongeschikte werkloze werknemers (IOAW);  3. de Wet inkomensvoorziening oudere en gedeeltelijk arbeidsongeschikte gewezen zelfstandigen (IOAZ).  Indien een huishouden zowel een periodieke uitkering ontvangt op grond van de WWB als een periodieke uitkering op grond van de IOAW of IOAZ, dan telt dat huishouden twee keer mee. | CBS   | 31 december van het jaar voorafgaand aan het uitkeringsjaar  |
| 9. Maatstaf schaalnadeel uitvoering regelgeving SZW  | Het aantal personen met een uitkering volgens maatstaf 8, gedeeld door de som van 350 en dit aantal.  | CBS   | 31 december van het jaar voorafgaand aan het uitkeringsjaar  |
| 10. Maatstaf schaalvoordeel uitvoering regelgeving SZW  | Het aantal personen met een uitkering volgens maatstaf 8 tot de macht 0,87.  | CBS   |31 december van het jaar voorafgaand aan het uitkeringsjaar |
| 11. Maatstaf uitkeringsontvangers  | Het aantal personen met een uitkering volgens maatstaf 8 plus  1. het aantal volgens de Wet sociale werkvoorziening (Wsw) geïndiceerde inwoners in een gemeente die een dienstbetrekking als bedoeld in artikel 1 van de Wsw hebben. Meegeteld worden de volgens de Wsw geïndiceerde personen die op de wachtlijst staan en beschikbaar zijn om een dienstbetrekking als eerder genoemd te aanvaarden, plus  2. het aantal personen jonger dan 65 jaar van de gemeentemet een periodieke uitkering op grond van  a. bij of krachtens de Kaderwet militaire pensioenen vastgestelde bepalingen;  b. de Wet arbeidsongeschiktheidsverzekering zelfstandigen;  c. de Wet werk en arbeidsondersteuning jonggehandicapten;  d. de Wet op de arbeidsongeschiktheidsverzekering; e. de Wet werk en inkomen naar arbeidsvermogen of f. het Reglement van het Algemeen Mijnwerkersfonds. | 1. SZW  2, onderdeel a: de Algemene Pensioen Groep (APG)  2, onderdelen b t/m e: het Uitvoeringsinstituut Werknemers Verzekeringen (UWV)  2, onderdeel f: het Algemeen Mijnwerkersfonds van de steenkolenmijnen in Limburg | 31 december van het jaar voorafgaand aan het uitkeringsjaar  |
|12. Maatstaf minderheden |Het totaal van het aantal inwoners van de gemeente dat behoort tot een etnische minderheid. Hiertoe worden in ieder geval gerekend personen van Turkse, Marokkaanse, Surinaamse of Antilliaanse afkomst van de eerste en tweede generatie, alsmede houders van een verblijfsvergunning op grond van asiel. | CBS | --- |
|13. Maatstaf klantenpotentieel lokaal |Het aantal potentiële lokale klanten van een woonkern. Dat is het aantal klanten dat een woonkern van een gemeente aantrekt uit alle woonkernen binnen een straal van 20 kilometer rondom de eigen woonkern, met inbegrip van die woonkern zelf. Verondersteld wordt dat de lokale aantrekkingskracht van een kern lineair toeneemt met het aantal inwoners van die kern en afneemt met het kwadraat van de afstand tot die kern. Het totaal aantal potentiële lokale klanten in Nederland is gelijk aan het aantal inwoners. |CBS | --- |
|14. Maatstaf klantenpotentieel regionaal |Het aantal potentiële regionale klanten van een woonkern. Dat is het aantal klanten dat een woonkern van een gemeente aantrekt uit alle woonkernen binnen een straal van 60 kilometer rondom de eigen woonkern, met inbegrip van die woonkern zelf. Verondersteld wordt dat de regionale aantrekkingskracht van een kern toeneemt met het kwadraat van het aantal inwoners van die kern en afneemt met het kwadraat van de afstand tot die kern. Het totaal aantal potentiële regionale klanten in Nederland is gelijk aan het aantal inwoners. |CBS | --- |
|15. Leerlingmaatstaf voortgezet onderwijs |Het gecorrigeerde aantal leerlingen die in een gemeente op de peildatum voortgezet onderwijs volgen. |OCW |1 oktober van het jaar voorafgaand aan het uitkeringsjaar |
|15a. Leerlingmaatstaf speciale school voor basisonderwijs en voortgezet speciaal onderwijs |Het gecorrigeerde aantal leerlingen die in een gemeente op de peildatum één van de volgende vormen van onderwijs volgen:  1.onderwijs aan een speciale school voor basisonderwijs;  2. voortgezet speciaal onderwijs. |OCW |1 oktober van het jaar voorafgaand aan het uitkeringsjaar |
|15b. Maatstaf extra groei leerlingen voortgezet onderwijs |Het aantal leerlingen boven de toename van het ongecorrigeerde aantal leerlingen van 10%, in een gemeente waar het ongecorrigeerde aantal leerlingen, bedoeld in maatstaf 15, in tien jaar tijd met meer dan 10% is toegenomen. |OCW | --- |
|15c. Maatstaf extra groei jongeren |Voor de gemeente waar het aantal jongeren, bedoeld in maatstaf 4, in 10 jaar tijds met meer dan 10% is toegenomen, het aantal jongeren waarmee de toename de 10 procent overstijgt. |CBS | --- |
|16. Maatstaf land |Het aantal hectaren land in de gemeente. |CBS | --- |
| 17. Maatstaf land ∗ percentage slechte grond  | Het aantal hectaren land als bedoeld in maatstaf 16 vermenigvuldigd met het percentage slechte grond als bedoeld in artikel 12 eerste lid .   | CBS   | --- |
| 18. Maatstaf land ∗ bodemfactor gemeente   | Het aantal hectaren land als bedoeld in maatstaf 16, vermenigvuldigd met de bodemfactor als omschreven in artikel 12, tweede lid .   | --- | --- |
|19. Maatstaf binnenwater |Het aantal hectaren binnenwater in de gemeente. |CBS | --- |
|20. Maatstaf buitenwater |Het aantal hectaren buitenwater in de gemeente. |CBS | --- |
|21. Maatstaf oppervlak bebouwing |Het totale oppervlak van de bebouwing binnen de gemeente. Indien nodig wordt dit oppervlak jaarlijks geïndexeerd |CBS | --- |
| 22. Maatstaf oppervlak bebouwing woonkern ∗ bodemfactor woonkern   | Het oppervlak van de bebouwing binnen de woonkernen, vermenigvuldigd met de bodemfactor bedoeld in artikel 12, tweede lid , voor de woonkernen van de gemeente.   | CBS   | --- |
| 23. Maatstaf oppervlak bebouwing buitengebied ∗ bodemfactor buitengebied   | Het oppervlak van de bebouwing buiten de woonkernen, vermenigvuldigd met de bodemfactor bedoeld in artikel 12, tweede lid , voor de gebieden buiten de woonkernen.   | CBS   | --- |
| 24. Maatstaf woonruimten  | Het aantal woonruimten in de gemeente, vermeerderd met de procentuele groei van het aantal woonruimten in 2011. Indien in 2011 sprake is van een daling van het aantal woonruimten geldt het aantal woonruimten op de peildatum. | CBS   |1 januari 2012 |
|24a. Maatstaf nieuwbouw-woningen |Voor de gemeenten Aalburg, Aalsmeer, Alphen-Chaam, Arnhem, Beverwijk, Bloemendaal, Eindhoven, Groesbeek, Hengelo, Houten, Lansingerland, Lingewaard, Loon op Zand, Neder-Betuwe, Nijmegen, Noordenveld, Oosterhout, Overbetuwe, Pijnacker-Nootdorp, Rijssen-Holten, Roermond, Schijndel, ’s-Hertogenbosch, Sluis, Tiel, Tilburg, Veere, Veldhoven, Venlo, Venray, Vlissingen, Wassenaar, Westland, Westvoorne, Winterswijk, Woensdrecht en Zwolle het aantal nieuwbouwwoningen. |CBS | --- |
| 25. Maatstaf woonruimten ∗ bodemfactor woonkern   | Het aantal woonruimten in de gemeente vermenigvuldigd met de voor het gebied binnen de woonkern berekende bodemfactor als bedoeld in artikel 12, tweede lid .   | CBS  | --- |
| 26. Maatstaf woonruimten ∗ percentage slechte grond   | Het aantal woonruimten in de gemeente vermenigvuldigd met het percentage slechte grond als bedoeld in artikel 12, eerste lid .   | CBS  | --- |
|27. Maatstaf historische kernen |Voor de gemeente waarin historiche kernen zijn gelegen, bedoeld in artikel 17 , het aantal hectaren historische kernen in de gemeente. Kernen met een oppervlak van minder dan 5 hectaren worden buiten beschouwing gelaten. |CBS | --- |
|28. Maatstaf historische waterweg |Voor de gemeente waarin historische kernen zijn gelegen het aantal meters historische waterweg in en rondom de kernen |CBS | --- |
|29. Maatstaf bewoonde oorden 1930 |Voor de gemeente, waarin oorden zijn gelegen, die in de in 1930 gehouden volkstelling zijn geregistreerd als een bewoond oord met 500 of meer woningen het historisch aantal woningen in deze oorden. |CBS | --- |
|30. Maatstaf woningen 1930 in bewoonde oorden |Voor de gemeente, waarin bewoonde oorden zijn gelegen als bedoeld in maatstaf 29, waarbij in de bewoonde oorden historische kernen zijn gelegen als bedoeld in maatstaf 27: het historisch aantal woningen in deze bewoonde oorden. |CBS | --- |
|31. Maatstaf ISV |Het aandeel van de gemeente in de tegemoetkoming zoals door Onze Ministers op grond van artikel 18  is vastgesteld. |Onze Minister van Volkshuisvesting, Ruimtelijke Ordening en Milieubeheer | --- |
| 32. Maatstaf omgevingsadressendichtheid   | De gemiddelde omgevingsadressendichtheid van de adressen in de gemeente, in adressen per vierkante kilometer, vermenigvuldigd met het aantal woonruimten in de gemeente.   | CBS   | --- |
| 33. Maatstaf omgevingsadressendichtheid ∗ percentage slechte grond   | De uitkomst van de berekening in maatstaf 32, vermenigvuldigd met het percentage slechte grond als bedoeld in artikel 12, eerste lid .   | CBS  | --- |
|34. Maatstaf oeverlengte*bodemfactor gemeente |Voor de gemeente waarin binnenwater is gelegen: de totale lengte van de oevers van het binnenwater in hectometers, vermenigvuldigd met de bodemfactor voor de gemeente, bedoeld in artikel 12, tweede lid  | --- | --- |
|35. Maatstaf oeverlengte * bodemfactor gemeente * dichtheidsfactor |Voor de gemeente waarin binnenwater is gelegen als bedoeld in maatstaf 34: de uitkomst van de volgende berekening:  (oeverlengte + 2x oeverlengte in veen/ kleiveengebied) x bodemfactor gemeente x de dichtheidsfactor. De dichtheidsfactor bestaat uit het quotiënt van het aantal inwoners volgens maatstaf 2 en de som van de oppervlakten land en binnenwater volgens de maatstaven 16 en 19. |CBS | --- |
|36. Maatstaf meerkernigheid |Het aantal woonkernen in de gemeente. |CBS | --- |
|36a. Maatstaf grote woonkernen |In afwijking van artikel 1, onderdeel f, van het Besluit financiële verhouding 2001 , worden voor deze maatstaf alleen de woonkernen meegeteld die ieder 500 adressen of meer omvatten. |CBS | --- |
| 37. Maatstaf meerkernigheid ∗ bodemfactor buitengebied   | Het aantal woonkernen in de gemeente, vermenigvuldigd met de bodemfactor bedoeld in artikel 12, tweede lid , voor het gebied buiten de woonkernen.   | --- | --- |
| 38. Maatstaf bedrijven  | Het aantal bedrijfsvestigingen in de gemeente, vermenigvuldigd met het quotiënt van het aantal bedrijfsvestigingen in de gemeente in het uitkeringsjaar en het aantal bedrijfsvestigingen in de gemeente drie jaar voorafgaand aan het uitkeringsjaar.  | CBS   |1 januari 2010 |
|38a. Maatstaf belastingcapaciteit niet-woningen |Het totaal van de vastgestelde waarden van woningen die niet in hoofdzaak tot woning dienen, als bedoeld in artikel 220, onderdeel b, van de Gemeentewet en waarover naar de toestand op 1 januari van het uitkeringsjaar door de gemeente onroerende zaakbelastingen (Ozb) kan worden geheven. De maatstaf bedraagt 70% van de Ozb-waarde en wordt uitgedrukt in miljoenen euro’s. De waarde van de onroerende zaken wordt bepaald op grond van hoofdstuk IV van de Wet waardering onroerende zaken (Woz). |CBS | --- |
| 39. Maatstaf vast bedrag   | Eén eenheid voor iedere gemeente.   | --- | --- |
| 40. Maatstaf vast bedrag Amsterdam   | Eén eenheid voor de gemeente Amsterdam.  | --- | --- |
| 41. Maatstaf vast bedrag Rotterdam   | Eén eenheid voor de gemeente Rotterdam.   | --- | --- |
| 42. Maatstaf vast bedrag Den Haag   | Eén eenheid voor de gemeente Den Haag.   | --- | --- |
| 43. Maatstaf vast bedrag Utrecht   | Eén eenheid voor de gemeente Utrecht.   | --- | --- |
| 44. Maatstaf vast bedrag Waddengemeenten   | Voor de gemeenten Texel, Vlieland, Terschelling, Ameland en Schiermonnikoog: één eenheid.  | --- | --- |
|44a. Vast bedrag Baarle-Nassau |Eén eenheid voor de gemeente Baarle-Nassau | --- | --- |
|45. Herindelings-maatstaf |Gemeenten waar in het uitkeringsjaar een wijziging van de gemeentelijke indeling heeft plaatsgevonden, als bedoeld in artikel 1, eerste lid, onderdeel b, van de Wet algemene regels herindeling (Arhi), als gevolg waarvan het aantal gemeenten is verminderd, ontvangen over een periode van vier jaren de uitkomst van de volgende berekening in euro:  [2.245.440* n<sub>1</sub>* (1+ y*n<sub>2</sub>*0,1)+ 53,29* (i<sub>1</sub>– i<sub>2</sub>)]  Waarin:  n<sub>1</sub> = het aantal gemeenten waarmee het totaal aantal gemeenten ten gevolge van de wijziging van de gemeentelijke indeling verminderd wordt;  y = 1 als bij de wijziging van de gemeentelijke indeling delen van een op te heffen gemeente overgaan naar verschillende andere bij de wijziging van de gemeentelijke indeling betrokken gemeenten, (splitsing),  y = 0 in alle andere gevallen;  n<sub>2</sub> = het aantal bij de wijziging van de gemeentelijke indeling betrokken gemeenten, indien y = 1 inclusief de opgesplitste gemeente;  i<sub>1</sub> = het totaal aantal inwoners van de bij de wijziging van de gemeentelijke indeling betrokken gemeenten per 1 januari van het jaar voorafgaand aan de wijziging van de gemeentelijke indeling;  i<sub>2</sub> = het aantal inwoners per 1 januari van het jaar voorafgaand aan de wijziging van de gemeentelijke indeling van de daarbij betrokken gemeente met het grootste aantal inwoners;  In afwijking van voorgaande definitie wordt bij splitsing onder het verschil (i<sub>1</sub> – i<sub>2</sub>) het inwonertal van de opgesplitste gemeente per 1 januari van het jaar voorafgaand aan de wijziging van de gemeentelijke indeling verstaan.  Bij splitsing wordt 95% van het bedrag als volgt over de nieuwgevormde gemeenten verdeeld:  [aantal ontvangen inwoners opgesplitste gemeente / (totaal aantal inwoners opgesplitste gemeente – aantal inwoners betrokken bij grenscorrectie(s) als bedoeld in artikel 1, lid 1, onder d, van de Wet Arhi)]  De resterende 5% van het bedrag komt toe aan de algemene rechtsopvolger van de betrokken gemeenten.  De uitkomst van de berekening wordt vermenigvuldigd met de uitkeringsfactor die is vastgesteld voor het jaar waarin de wijziging van de gemeentelijke indeling plaatsvindt.  Het aldus berekende bedrag wordt uitgekeerd in vier jaarlijkse gecorrigeerde termijnen, verdeeld als volgt:  40% van het bedrag wordt uitgekeerd in het uitkeringsjaar waarin de wijziging van de gemeentelijke indeling plaatsvindt;  20% van het bedrag wordt uitgekeerd in elk der drie daarop volgende uitkeringsjaren.  Correctie vindt plaats door de termijnen te delen door de uitkeringsfactor over het uitkeringsjaar.  |CBS | --- |
|46. Maatstaf verfijning rioleringen |Gemeenten die in aanmerking komen voor een tijdelijke verfijningsuitkering rioleringen ontvangen de uitkomst van de formule a * b * c * e * D gedeeld door de uitkeringsfactor over het uitkeringsjaar;  waarbij:  a= het naar boven op een tiende afgeronde annuïteitspercentage van een 25-jarige annuïteit bij het gemiddelde van door de Minister van Financiën voor het kalenderjaar, waarin de aansluiting is gemaakt, vastgestelde rentepercentages;  b= het rekenkundig gemiddelde van de indices van de kosten van onderscheidenlijk het maken van riolering buiten en binnen de bebouwde kom, inclusief BTW, (1979 = 100) voor het jaar van aansluiting;  c= het in het kalenderjaar gemaakte aantal aansluitingen op een gemeentelijke riolering;  e= een vermenigvuldigingsfactor, die als de formule wordt toegepast op aansluitingen die voor 1 juli 1985, onderscheidenlijk na 30 juni 1985 maar voor 1 januari 1986, in 1986, in 1987, in 1988, in 1989 of enig daarop volgend jaar tot stand komen 1,0 onderscheidenlijk 0,8, 0,6, 0,4, 0,2 en 0,0 bedraagt;  D= een bedrag per aansluiting.  |Het aantal aansluitingen op de riolering volgens de uitkeringsadministratie van het uitkeringsjaar 1996 |Maximaal 25 jaar voorafgaand aan het uitkeringsjaar |


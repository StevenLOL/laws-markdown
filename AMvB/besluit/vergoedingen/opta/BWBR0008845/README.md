<meta http-equiv='Content-Type' content='text/html; charset=utf-8' />

##Besluit van 19 juli 1997, houdende regels met betrekking tot de vergoedingen aan het college voor de post- en telecommunicatiemarkt (Besluit vergoedingen OPTA)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 16 mei 1997, nr. HDTP/97/833/PvL, Hoofddirectie Telecommunicatie en Post;

Gelet op de artikelen 41, eerste lid, van de Wet op de telecommunicatievoorzieningen, [24, eerste lid, onder *b* en *c*, van de Vergunningenwet kabelgebonden telecommunicatie-infrastructuur](../../../../../wet/vergunningenwet/kabelgebonden/telecommunicatie-infrastructuur/BWBR0007973/README.md) en [artikel 13 *a*, vierde lid, van de Postwet](../../../../../wet/postwet/BWBR0004423/README.md);

De Raad van State gehoord (advies van 10 juni 1997, nr. W09.97.0275);

Gezien het nader rapport van Onze Minister van Verkeer en Waterstaat van 14 juli 1997, nr. HDTP/97/1257/PvL, Hoofddirectie Telecommunicatie en Post;
Hebben goedgevonden en verstaan:    

### Artikel  1  

In dit besluit wordt verstaan onder: wet: [Wet Onafhankelijke post- en telecommunicatieautoriteit](../../../../../wet/wet/onafhankelijke/post-/en/telecommunicatieautoriteit/BWBR0008807/README.md); college: het college genoemd in [artikel 2, eerste lid, van de wet](../../../../../wet/wet/onafhankelijke/post-/en/telecommunicatieautoriteit/BWBR0008807/README.md).  

### Artikel  2  

De vergoedingen die verschuldigd zijn ten behoeve van de kosten die verband houden met de toezichthoudende taak van het college als bedoeld in [artikel 15, onderdeel a, 1°, van de wet](../../../../../wet/wet/onafhankelijke/post-/en/telecommunicatieautoriteit/BWBR0008807/README.md) worden eens per jaar in rekening gebracht.  

### Artikel  5  

Bij ministeriële regeling kunnen nadere regels worden gegeven terzake van de aan het college verschuldigde vergoedingen.  

### Artikel  7  

Dit besluit treedt in werking met ingang van een bij koninklijk besluit te bepalen tijdstip.  

### Artikel  8  

Dit besluit wordt aangehaald als: Besluit vergoedingen Postwet.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
19 juli 1997  
Beatrix  

De Minister van Verkeer en Waterstaat a.i., 
W. Kok   

de *negenentwintigste* juli 1997 

De Minister van Justitie, 
W. Sorgdrager    

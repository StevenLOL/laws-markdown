<meta http-equiv='Content-Type' content='text/html; charset=utf-8' />

##Besluit van 21 januari 2009 houdende vaststelling van regels met betrekking tot de hoogte van de vergoeding voor adviescolleges en commissies (Besluit vergoedingen adviescolleges en commissies)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Binnenlandse Zaken en Koninkrijksrelaties van 21 november 2008, 2008-0000560740, directie Constitutionele Zaken en Wetgeving;

Gelet op [artikel 2, vierde lid, van de Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) en op [artikel 89, eerste lid, van de Grondwet](../../../../../../../wet/grondwet/BWBR0001840/README.md);

De Raad van State gehoord (advies van 10 december 2008, nr. W04.08.0508/I);

Gezien het nader rapport van Onze Minister van Binnenlandse Zaken en Koninkrijksrelaties van 13 januari 2009, nr. 2008-000626938;
Hebben goedgevonden en verstaan:    

### Artikel  1  

In dit besluit wordt verstaan onder de wet: de [Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md).  

### Artikel  2  

De vergoeding per vergadering, bedoeld in [artikel 2, eerste lid, van de wet](../../../../../../../wet/wet/vergoedingen/adviescolleges/en/commissies/BWBR0024775/README.md), bedraagt ten hoogste 3% van het maximum van salarisschaal 18 van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), met dien verstande dat aan de voorzitter van een adviescollege of van een commissie een vergoeding per vergadering kan worden toegekend van maximaal 130% van de hoogte van de vergoeding per vergadering die aan de andere leden van het desbetreffende adviescollege of de desbetreffende commissie wordt toegekend.  

### Artikel  3  

Voor de toepassing van artikel 2 wordt als een vergadering beschouwd: 

a. een vergadering van een adviescollege of een commissie;  

b. een vergadering van een uit een adviescollege of een commissie samengestelde commissie onderscheidenlijk subcommissie;  

c. een vergadering van een gemengde commissie als bedoeld in [artikel 23, derde lid, van de Kaderwet adviescolleges](../../../../../../../wet/kaderwet/adviescolleges/BWBR0008159/README.md);  

d. twee of meer vergaderingen die op dezelfde dag vallen.    

### Artikel  4  

1.  Een besluit tot vaststelling van een vaste vergoeding als bedoeld in [artikel 2, eerste lid, van de wet](../../../../../../../wet/wet/vergoedingen/adviescolleges/en/commissies/BWBR0024775/README.md), bepaalt de toepasselijke arbeidsduurfactor en de toepasselijke salarisschaal van [bijlage B van het Bezoldigingsbesluit Burgerlijke Rijksambtenaren 1984](../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md).   
2.  De vaste vergoeding bedraagt naar evenredigheid van de toepasselijke arbeidsduurfactor het maximum van de toepasselijke salarisschaal.   

### Artikel  5  

In afwijking van de artikelen 2 en 4 kan in een besluit als bedoeld in [artikel 2, eerste lid, van de wet](../../../../../../../wet/wet/vergoedingen/adviescolleges/en/commissies/BWBR0024775/README.md), in overeenstemming met het gevoelen van de ministerraad, een hogere vergoeding worden toegekend.  

### Artikel  6  

1.  Indien de som van de vergoedingen op grond van dit besluit en inkomsten uit hoofde van het vervullen van een of meer functies bij instellingen of organisaties als bedoeld in de [artikelen 2 tot en met 5 van de Wet openbaarmaking met publieke middelen gefinancierde topinkomens](../../../../../../../wet/wet/openbaarmaking/uit/publieke/middelen/gefinancierde/topinkomens/BWBR0019562/README.md) per maand meer bedraagt dan de bezoldiging van de ministers, bedoeld in [artikel 1, eerste lid, van de Wet rechtspositie ministers en staatssecretarissen](../../../../../../../wet/wet/rechtspositie/ministers/en/staatssecretarissen/BWBR0006286/README.md), wordt de vergoeding verminderd met dat meerdere.   
2.  Van inkomsten die leiden tot toepasselijkheid van het eerste lid, doet betrokkene terstond mededeling aan Onze Minister.   
3.  Het eerste lid is niet van toepassing, voor zover een vergoeding wordt afgedragen op grond van [artikel 43, vijfde lid](../../../../../../../wet/provinciewet/BWBR0005645/README.md) of [artikel 65, vijfde lid, van de Provinciewet](../../../../../../../wet/provinciewet/BWBR0005645/README.md), [artikel 44, vierde lid](../../../../../../../wet/waterschapswet/BWBR0005108/README.md) of [artikel 66, vierde lid, van de Gemeentewet](../../../../../../../wet/gemeentewet/BWBR0005416/README.md) of [artikel 44, vierde lid](../../../../../../../wet/waterschapswet/BWBR0005108/README.md) of [artikel 49, vierde lid, van de Waterschapswet](../../../../../../../wet/waterschapswet/BWBR0005108/README.md).   

### Artikel  7  

Het [Vacatiegeldenbesluit 1988](../../../../../../../AMvB/vacatiegeldenbesluit/1988/BWBR0004317/README.md) wordt ingetrokken.  

### Artikel  8  

Artikel 6 van dit besluit is niet van toepassing op leden van een adviescollege of een commissie die zijn benoemd voor de datum van inwerkingtreding van dit besluit.  

### Artikel  9  

Dit besluit treedt in werking op het tijdstip waarop de [Wet vergoedingen adviescolleges en commissies](../../../../../../../wet/wet/vergoedingen/adviescolleges/en/commissies/BWBR0024775/README.md) in werking treedt.  

### Artikel  10  

Dit besluit wordt aangehaald als: Besluit vergoedingen adviescolleges en commissies.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

â€™s-Gravenhage 
21 januari 2009  
Beatrix  

De Minister van Binnenlandse Zaken en Koninkrijksrelaties, 
G. ter Horst   

de *twaalfde* februari 2009 

De Minister van Justitie, 
E. M. H. Hirsch Ballin    

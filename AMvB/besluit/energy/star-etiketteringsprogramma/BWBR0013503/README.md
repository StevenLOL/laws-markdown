<meta http-equiv='Content-Type' content='text/html; charset=utf-8' />

##Besluit van 11 maart 2002, houdende regels betreffende een communautair energie- efficiëntie-etiketteringsprogramma voor kantoorapparatuur (Besluit Energy Star-etiketteringsprogramma)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 25 januari 2002, nr. WJZ 02003829;

Gelet op verordening (EG) nr. 2422/2001 van het Europees Parlement en de Raad van de Europese Unie betreffende een communautair energie-efficiëntie-etiketteringsprogramma voor kantoorapparatuur (PbEG L 332), en de [artikelen 6](../../../../../wet/wet/energiebesparing/toestellen/BWBR0003916/README.md) en [21 van de Wet energiebesparing toestellen](../../../../../wet/wet/energiebesparing/toestellen/BWBR0003916/README.md);

De Raad van State gehoord (advies van 21 februari 2002, nr. W.10.02.0050/II);

Gezien het nader rapport van Onze Minister van Economische Zaken van 4 maart 2002, nr. WJZ 02010860;
Hebben goedgevonden en verstaan:    

### Artikel  1  

Het is verboden het gemeenschappelijk logo, bedoeld in artikel 3, onder a, van verordening (EG) nr. 2422/2001 van het Europees Parlement en de Raad van de Europese Unie betreffende een communautair energie-efficiëntie-etiketteringsprogramma voor kantoorapparatuur (PbEG L 332) te gebruiken anders dan in overeenstemming met deze verordening.  

### Artikel  2  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

### Artikel  3  

Dit besluit wordt aangehaald als: Besluit Energy Star-etiketteringsprogramma.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
11 maart 2002  
Beatrix  

De Minister van Economische Zaken, 
A. Jorritsma-Lebbink   

de *achtentwintigste* maart 2002 

De Minister van Justitie, 
A. H. Korthals    

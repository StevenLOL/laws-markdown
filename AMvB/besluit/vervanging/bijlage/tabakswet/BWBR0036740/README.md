<meta http-equiv='Content-Type' content='text/html; charset=utf-8' />

##Besluit van 18 juni 2015, houdende vervanging bijlage Tabakswet

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van de Staatssecretaris van Volksgezondheid, Welzijn en Sport van 8 april 2014, kenmerk 738855-134397-WJZ, gedaan in overeenstemming met Onze Minister van Veiligheid en Justitie;

Gelet op artikel 11c, tweede lid, van de Tabakswet;

De Afdeling advisering van de Raad van State gehoord (advies van 13 mei 2015, No. W13.15.0108/III);

Gezien het nader rapport van de Staatssecretaris van Volksgezondheid, Welzijn en Sport van 15 juni 2015, kenmerk 768678-136660-WJZ, uitgebracht in overeenstemming met Onze Minister van Veiligheid en Justitie;
Hebben goedgevonden en verstaan:    

### Artikel  I  
Treedt in werking op een nader te bepalen tijdstip 

Wijzigt de Tabakswet. 

### Artikel  II  
Treedt in werking op een nader te bepalen tijdstip 

Op overtredingen van het bepaalde bij artikel 8, eerste lid, van de Tabakswet die zijn begaan voor de inwerkingtreding van dit besluit, blijven de boetebedragen van kracht die golden op het moment waarop de overtreding is begaan. 

### Artikel  III  
Treedt in werking op een nader te bepalen tijdstip 

Dit besluit treedt in werking op een bij koninklijk besluit te bepalen tijdstip. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
18 juni 2015  
Willem-Alexander  

De Staatssecretaris van Volksgezondheid, Welzijn en Sport,  
M.J. van Rijn   

de *dertigste* juni 2015 

De Minister van Veiligheid en Justitie,  
G.A. van der Steur    

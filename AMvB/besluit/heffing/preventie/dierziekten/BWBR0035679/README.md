<meta http-equiv='Content-Type' content='text/html; charset=utf-8' />

##Besluit van 16 oktober 2014, houdende regels ter zake van heffingen in verband met de bekostiging van het weren van dierziekten (Besluit heffing preventie dierziekten)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Economische Zaken van 17 juni 2014, nr. WJZ / 14095009;

Gelet op de artikelen 91h, tweede lid, 91i, vierde lid, 92, tweede lid, en 92a, vierde lid, van de Gezondheids- en welzijnswet voor dieren;

De Afdeling advisering van de Raad van State gehoord (advies van 25 juli 2014, nr. W15.14.0198/IV en W15.14.0197/IV);

Gezien het nader rapport van Onze Minister van Economische Zaken van 15 oktober 2014, nr. WJZ / 14125286;
Hebben goedgevonden en verstaan:     
### Hoofdstuk  1  

####Algemene bepalingen

Treedt in werking op een nader te bepalen tijdstip 

### Artikel  1  

####Begripsbepalingen

Treedt in werking op een nader te bepalen tijdstip 

In dit besluit en de daarop berustende bepalingen wordt verstaan onder: 

*  *eendagskuiken:* kuiken, jonger dan 72 uur;  

*  *grootmoederdier:* vrouwelijk dier van ten minste 20 weken oud, gehouden voor de productie van broedeieren ter verkrijging van moederdieren;  

*  *legkip:* kip van ten minste 18 weken oud, gehouden voor de productie van andere eieren dan broedeieren;  

*  *legras:* ras van pluimvee, bestemd voor de productie van eieren;  

*  *moederdier:* kip of kalkoen van ten minste 20 weken respectievelijk 28 weken oud, gehouden voor de productie van broedeieren ter verkrijging van dieren die worden gehouden voor de productie van vlees of eieren;  

*  *opslag:* bedrag waarmee de diergezondheidsheffing wordt verhoogd ter bestrijding van de kosten van het Diergezondheidsfonds, voor zover noodzakelijk met het oog op het weren van op grond van artikel 15, eerste lid, van de wet, aangewezen besmettelijke dierziekten;  

*  *vaccinbroedei:* ei van pluimvee dat zich in een broedmachine bevindt om te worden afgeleverd aan de farmaceutische industrie, dan wel bestemd is om voor dit doel in een broedmachine te worden ingelegd;  

*  *Verordening (EG) nr. 834/2007:* Verordening (EG) nr. 834/2007 van de Raad van 28 juni 2007 inzake de biologische productie en de etikettering van biologische producten en tot intrekking van Verordening (EEG) nr. 2092/91 (PbEU 2007, L 189);  

*  *Verordening (EG) nr. 589/2008:* Verordening (EG) nr. 589/2008 van de Commissie van 23 juni 2008 tot vaststelling van bepalingen ter uitvoering van Verordening (EG) nr. 1234/2007 van de Raad, wat betreft de handelsnormen voor eieren (PbEU 2008, L 163);  

*  *vleeskalkoen:* kalkoen, direct bestemd voor de productie van vlees;  

*  *vleeskuiken:* kip, direct bestemd voor de productie van vlees;  

*  *vleesras:* ras van pluimvee dat bestemd is voor de productie van vlees;  

*  *wet:* Gezondheids- en welzijnswet voor dieren.   

### Artikel  2  

####Diergezondheidsheffing preventieve diergezondheidszorg

Treedt in werking op een nader te bepalen tijdstip 

De diergezondheidsheffing, bedoeld in de artikelen 3, 10, 12 en 14 van het Besluit heffing bestrijding dierziekten, wordt tevens geheven ter bestrijding van de kosten van het Diergezondheidsfonds, voor zover noodzakelijk met het oog op het weren van voor de in die artikelen genoemde diersoorten op grond van artikel 15, eerste lid, van de wet aangewezen besmettelijke ziekten. 

### Artikel  3  

####Verhoging diergezondheidsheffing

Treedt in werking op een nader te bepalen tijdstip 

De tarieven van de diergezondheidsheffing, bedoeld in de artikelen 3, 10, 12 en 14 van het Besluit heffing bestrijding dierziekten, worden overeenkomstig Hoofdstuk 2 verhoogd met een opslag, met ingang van 1 januari van het op de datum van inwerkingtreding van dit besluit volgende kalenderjaar. 

### Hoofdstuk  2  

####Tarieven opslag preventieve diergezondheidszorg

Treedt in werking op een nader te bepalen tijdstip 

### §  1  

####Houden van dieren op een bedrijf

Treedt in werking op een nader te bepalen tijdstip 

### Artikel  4  

####Tarief opslag houden kippen in vleessector

Treedt in werking op een nader te bepalen tijdstip 

1.  De hoogte van de opslag ter zake van het houden van eendagskuikens van kippen, behorende tot een vleesras, bedraagt: 

a. € 0,000183 per eendagskuiken, bestemd om te worden gehouden voor de productie van broedeieren;  

b. € 0,000114 per eendagskuiken, bestemd om te worden gehouden voor de productie van vlees.     
2.  De hoogte van de opslag ter zake van het houden van kippen, ouder dan 72 uur maar niet ouder dan 19 weken, behorende tot een vleesras en bestemd om te worden opgefokt tot moederdier of grootmoederdier, bedraagt: 

a. € 0,006696 per kip, bestemd om te worden opgefokt tot moederdier;  

b. € 0,010472 per kip, bestemd om te worden opgefokt tot grootmoederdier.     
3.  De hoogte van de opslag ter zake van het houden van moederdieren of grootmoederdieren van kippen, behorende tot een vleesras, bedraagt: 

a. € 0,014980 per moederdier;  

b. € 0,004618 per grootmoederdier.     
4.  De hoogte van de opslag ter zake van het houden van vleeskuikens, bedraagt € 0,000203 per vleeskuiken.  

### Artikel  5  

####Tarief opslag houden kippen in legsector

Treedt in werking op een nader te bepalen tijdstip 

1.  De hoogte van de opslag ter zake van het houden van eendagskuikens van kippen, behorende tot een legras, bedraagt: 

a. € 0,001306 per eendagskuiken, bestemd om te worden gehouden voor de productie van broedeieren;  

b. € 0,000030 per eendagskuiken, bestemd om te worden gehouden voor de productie van eieren.     
2.  De hoogte van de opslag ter zake van het houden van kippen, ouder dan 72 uur maar niet ouder dan 19 weken, behorende tot een legras, en bestemd om te worden opgefokt tot moederdier of grootmoederdier, bedraagt: 

a. € 0,023929 per kip, bestemd om te worden opgefokt tot moederdier;  

b. € 0,005371 per kip, bestemd om te worden opgefokt tot grootmoederdier.     
3.  De hoogte van de opslag ter zake van het houden van kippen, ouder dan 72 uur maar niet ouder dan 17 weken, behorende tot een legras, en bestemd om te worden opgefokt tot legkip, bedraagt € 0,000155 per kip.   
4.  De hoogte van de opslag ter zake van het houden van moederdieren of grootmoederdieren van kippen, behorende tot een legras, bedraagt: 

a. € 0,068282 per moederdier;  

b. € 0,007578 per grootmoederdier.     
5.  De hoogte van de opslag ter zake van het houden van legkippen, bedraagt: 

a. € 0,000733 per legkip die wordt gehouden voor de productie van biologische eieren als bedoeld in artikel 23, eerste lid, van Verordening (EG) nr. 834/2007;  

b. € 0,000536 per legkip die wordt gehouden voor de productie van eieren van hennen met vrije uitloop als bedoeld in bijlage II, onderdeel 1 van Verordening (EG) nr. 589/2008;  

c. € 0,000516 per legkip die wordt gehouden voor de productie van scharreleieren als bedoeld in bijlage II, onderdeel 2 van Verordening (EG) nr. 589/2008;  

d. € 0,000356 per legkip die wordt gehouden voor de productie van kooi-eieren als bedoeld in bijlage II, onderdeel 2 van Verordening (EG) nr. 589/2008.    

### Artikel  6  

####Tarief opslag houden kalkoenen

Treedt in werking op een nader te bepalen tijdstip 

1.  De hoogte van de opslag ter zake van het houden van eendagskuikens van kalkoenen bedraagt € 0,000072 per eendagskuiken.   
2.  De hoogte van de opslag ter zake van het houden van kalkoenen, ouder dan 72 uur maar niet ouder dan 28 weken, bestemd om te worden opgefokt tot moederdier, bedraagt € 0,000001 per kalkoen.   
3.  De hoogte van de opslag ter zake van het houden van moederdieren van kalkoenen, bedraagt € 0,000001 per moederdier.   
4.  De hoogte van de opslag ter zake van het houden van vleeskalkoenen, bedraagt € 0,000513 per vleeskalkoen.  

### Artikel  7  

####Tarief opslag houden eenden

Treedt in werking op een nader te bepalen tijdstip 

1.  De hoogte van de opslag ter zake van het houden van eendagskuikens van eenden bedraagt € 0,000014 per eendagskuiken.   
2.  De hoogte van de opslag ter zake van het houden van eenden, ouder dan 72 uur, bedraagt € 0,000087 per eend.  

### Artikel  8  

####Tarief opslag houden runderen

Treedt in werking op een nader te bepalen tijdstip 

1.  De hoogte van de opslag ter zake van het houden van melkproducerende runderen bedraagt € 0,69 per rund.   
2.  De hoogte van de opslag ter zake van het houden van andere runderen, bedoeld in het eerste lid, van 1 jaar of ouder bedraagt € 0,19 per rund.   
3.  De hoogte van de opslag ter zake van het houden van andere runderen, bedoeld in het eerste lid, jonger dan 1 jaar, bedraagt € 0,11 per rund.  

### Artikel  9  

####Tarief opslag houden schapen of geiten

Treedt in werking op een nader te bepalen tijdstip 

De hoogte van de opslag ter zake van het houden van schapen of geiten bedraagt € 0,48 per schaap of geit. 

### §  2  

####Houden van dieren, anders dan op een bedrijf

Treedt in werking op een nader te bepalen tijdstip 

### Artikel  10  

####Tarief opslag houden schapen of geiten

Treedt in werking op een nader te bepalen tijdstip 

De hoogte van de opslag ter zake van het houden van schapen of geiten, anders dan op een bedrijf, bedraagt € 0,48 per schaap of geit. 

### §  3  

####Verhandelen van varkens vanaf een bedrijf

Treedt in werking op een nader te bepalen tijdstip 

### Artikel  11  

####Tarief opslag verhandelen varkens

Treedt in werking op een nader te bepalen tijdstip 

De hoogte van de opslag ter zake van het verhandelen van varkens vanaf een bedrijf, met als bestemming het brengen buiten Nederland of de slacht, bedraagt € 0,01 per varken. 

### §  4  

####Produceren dierlijke producten

Treedt in werking op een nader te bepalen tijdstip 

### Artikel  12  

####Tarief opslag produceren vaccinbroedeieren

Treedt in werking op een nader te bepalen tijdstip 

De hoogte van de opslag ter zake van het produceren van vaccinbroedeieren bedraagt € 0,000002 per vaccinbroedei. 

### Hoofdstuk  3  

####Slotbepalingen

Treedt in werking op een nader te bepalen tijdstip 

### Artikel  13  

####inwerkingtreding

Treedt in werking op een nader te bepalen tijdstip 

De artikelen van dit besluit treden in werking op een bij koninklijk besluit te bepalen tijdstip, dat voor de verschillende artikelen en onderdelen daarvan verschillend kan worden vastgesteld. 

### Artikel  14  

####citeertitel

Treedt in werking op een nader te bepalen tijdstip 

Dit besluit wordt aangehaald als: Besluit heffing preventie dierziekten. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
16 oktober 2014  
Willem-Alexander  

De Minister van Economische Zaken,  
H.G.J. Kamp   

de *vierentwintigste* oktober 2014 

De Minister van Veiligheid en Justitie,  
I.W. Opstelten    

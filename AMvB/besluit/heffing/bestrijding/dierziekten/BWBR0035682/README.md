<meta http-equiv='Content-Type' content='text/html; charset=utf-8' />

##Besluit van 16 oktober 2014, houdende regels ter zake van heffingen in verband met de gezondheidszorg voor dieren (Besluit heffing bestrijding dierziekten)

Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. enz. enz.

Op de voordracht van Onze Minister van Economische Zaken van 17 juni 2014, nr. WJZ / 14094877;

Gelet op de artikelen 91c, 91h, eerste lid, 91i, eerste lid, 92, eerste lid, en 92a, eerste lid, van de Gezondheids- en welzijnswet voor dieren;

De Afdeling advisering van de Raad van State gehoord (advies van 25 juli 2014, nr. W15.14.0198/IV en W15.14.0197/IV);

Gezien het nader rapport van Onze Minister van Economische Zaken van 15 oktober 2014, nr. WJZ / 14125286;
Hebben goedgevonden en verstaan:     
### Hoofdstuk  1  

####Algemene bepalingen

Treedt in werking op een nader te bepalen tijdstip 

### Artikel  1  

####Begripsbepalingen

Treedt in werking op een nader te bepalen tijdstip 

In dit besluit en de daarop berustende bepalingen wordt verstaan onder: 

–  *eendagskuiken:* kuiken, jonger dan 72 uur;  

–  *grootmoederdier:* vrouwelijk dier van ten minste 20 weken oud, gehouden voor de productie van broedeieren ter verkrijging van moederdieren;  

–  *legkip:* kip van ten minste 18 weken oud, gehouden voor de productie van andere eieren dan broedeieren;  

–  *legras:* ras van pluimvee, bestemd voor de productie van eieren;  

–  *moederdier:* kip of kalkoen van ten minste 20 weken respectievelijk 28 weken oud, gehouden voor de productie van broedeieren ter verkrijging van dieren die worden gehouden voor de productie van vlees of eieren;  

–  *persoon:* natuurlijke persoon of rechtspersoon of samenwerkingsverband van natuurlijke personen of rechtspersonen;  

–  *vaccinbroedei:* ei van pluimvee dat zich in een broedmachine bevindt om te worden afgeleverd aan de farmaceutische industrie, dan wel bestemd is om voor dit doel in een broedmachine te worden ingelegd;  

–  *Verordening (EG) nr. 834/2007:* Verordening (EG) nr. 834/2007 van de Raad van 28 juni 2007 inzake de biologische productie en de etikettering van biologische producten en tot intrekking van Verordening (EEG) nr. 2092/91 (PbEU 2007, L 189);  

–  *Verordening (EG) nr. 589/2008:* Verordening (EG) nr. 589/2008 van de Commissie van 23 juni 2008 tot vaststelling van bepalingen ter uitvoering van Verordening (EG) nr. 1234/2007 van de Raad, wat betreft de handelsnormen voor eieren (PbEU 2008, L 163);  

–  *vleeskalkoen:* kalkoen, direct bestemd voor de productie van vlees;  

–  *vleeskuiken:* kip, direct bestemd voor de productie van vlees;  

–  *vleesras:* ras van pluimvee dat bestemd is voor de productie van vlees;   

### Artikel  2  

####Diergezondheidsheffing

Treedt in werking op een nader te bepalen tijdstip 

Onder de naam diergezondheidsheffing worden heffingen geheven. 

### Hoofdstuk  2  

####Heffing ter zake van het houden van dieren op een bedrijf

Treedt in werking op een nader te bepalen tijdstip 

### Artikel  3  

####Heffingsgrondslag

Treedt in werking op een nader te bepalen tijdstip 

1.  De diergezondheidsheffing wordt geheven ter zake van het houden op een bedrijf van: 

a. kippen;  

b. kalkoenen;  

c. eenden;  

d. schapen;  

e. geiten, of  

f. runderen.     
2.  In afwijking van het eerste lid wordt de diergezondheidsheffing niet geheven ter zake van het houden van: 

a. minder dan 250 kippen;  

b. minder dan 250 kalkoenen;  

c. minder dan 250 eenden;  

d. minder dan 26 schapen, of  

e. minder dan 26 geiten.    

### Artikel  4  

####Tarief houden kippen in vleessector

Treedt in werking op een nader te bepalen tijdstip 

1.  De hoogte van de heffing ter zake van het houden van eendagskuikens van kippen, behorende tot een vleesras, bedraagt: 

a. € 0,008770 per eendagskuiken, bestemd om te worden gehouden voor de productie van broedeieren;  

b. € 0,005481 per eendagskuiken, bestemd om te worden gehouden voor de productie van vlees.     
2.  De hoogte van de heffing ter zake van het houden van kippen, ouder dan 72 uur maar niet ouder dan 19 weken, behorende tot een vleesras, bedraagt: 

a. € 0,040031 per kip, bestemd om te worden opgefokt tot moederdier;  

b. € 0,501484 per kip, bestemd om te worden opgefokt tot grootmoederdier.     
3.  De hoogte van de heffing ter zake van het houden van moederdieren of grootmoederdieren van kippen, behorende tot een vleesras, bedraagt: 

a. € 0,051578 per moederdier;  

b. € 0,221152 per grootmoederdier.     
4.  De hoogte van de heffing ter zake van het houden van vleeskuikens, bedraagt € 0,009734 per vleeskuiken.  

### Artikel  5  

####Tarief houden kippen in legsector

Treedt in werking op een nader te bepalen tijdstip 

1.  De hoogte van de heffing ter zake van het houden van eendagskuikens van kippen, behorende tot een legras, bedraagt: 

a. € 0,062524 per eendagskuiken, bestemd om te worden gehouden voor de productie van broedeieren;  

b. € 0,001444 per eendagskuiken, bestemd om te worden gehouden voor de productie van eieren.     
2.  De hoogte van de heffing ter zake van het houden van kippen, ouder dan 72 uur maar niet ouder dan 19 weken, behorende tot een legras, bedraagt: 

a. € 0,030176 per kip, bestemd om te worden opgefokt tot moederdier;  

b. € 0,257210 per kip, bestemd om te worden opgefokt tot grootmoederdier.     
3.  De hoogte van de heffing ter zake van het houden van kippen, ouder dan 72 uur maar niet ouder dan 17 weken, behorende tot een legras, en bestemd om te worden opgefokt tot legkip, bedraagt € 0,007414 per kip.   
4.  De hoogte van de heffing ter zake van het houden van moederdieren of grootmoederdieren van kippen, behorende tot een legras, bedraagt: 

a. € 0,038959 per moederdier;  

b. € 0,362887 per grootmoederdier.     
5.  De hoogte van de heffing ter zake van het houden van legkippen, bedraagt: 

a. € 0,035108 per legkip die wordt gehouden voor de productie van biologische eieren als bedoeld in artikel 23, eerste lid, van Verordening (EG) nr. 834/2007;  

b. € 0,025669 per legkip die wordt gehouden voor de productie van eieren van hennen met vrije uitloop als bedoeld in bijlage II, onderdeel 1 van Verordening (EG) nr. 589/2008;  

c. € 0,024733 per legkip die wordt gehouden voor de productie van scharreleieren als bedoeld in bijlage II, onderdeel 2 van Verordening (EG) nr. 589/2008;  

d. € 0,017031 per legkip die wordt gehouden voor de productie van kooi-eieren als bedoeld in bijlage II, onderdeel 3 van Verordening (EG) nr. 589/2008.    

### Artikel  6  

####Tarief houden kalkoenen

Treedt in werking op een nader te bepalen tijdstip 

1.  De hoogte van de heffing ter zake van het houden van eendagskuikens van kalkoenen bedraagt € 0,003453 per eendagskuiken.   
2.  De hoogte van de heffing ter zake van het houden van kalkoenen, ouder dan 72 uur maar niet ouder dan 28 weken, bestemd om te worden opgefokt tot moederdier, bedraagt € 0,013660 per kalkoen.   
3.  De hoogte ven de heffing ter zake van het houden van moederdieren van kalkoenen, bedraagt € 0,029430 per moederdier.   
4.  De hoogte van de heffing ter zake van het houden van vleeskalkoenen, bedraagt € 0,024578 per vleeskalkoen.  

### Artikel  7  

####Tarief houden eenden

Treedt in werking op een nader te bepalen tijdstip 

1.  De hoogte van de heffing ter zake van het houden van eendagskuikens van eenden bedraagt € 0,000658 per eendagskuiken.   
2.  De hoogte van de heffing ter zake van het houden van eenden, ouder dan 72 uur, bedraagt € 0,004178 per eend.  

### Artikel  8  

####Tarief houden runderen

Treedt in werking op een nader te bepalen tijdstip 

1.  De hoogte van de heffing ter zake van het houden van melkproducerende runderen bedraagt € 1,17 per rund.   
2.  De hoogte van de heffing ter zake van het houden van andere runderen dan bedoeld in het eerste lid, van 1 jaar of ouder bedraagt € 0,20 per rund.   
3.  De hoogte van de heffing ter zake van het houden van andere runderen dan bedoeld in het eerste lid, jonger dan 1 jaar, bedraagt € 0,21 per rund.  

### Artikel  9  

####Tarief houden schapen of geiten

Treedt in werking op een nader te bepalen tijdstip 

De hoogte van de heffing ter zake van het houden van schapen of geiten bedraagt € 0,30 per schaap of geit. 

### Hoofdstuk  3  

####Heffing ter zake van het houden van dieren anders dan op een bedrijf en het produceren van dierlijke producten

Treedt in werking op een nader te bepalen tijdstip 

### §  1  

####Houden van dieren anders dan op een bedrijf

Treedt in werking op een nader te bepalen tijdstip 

### Artikel  10  

####Heffingsgrondslag houden schapen of geiten anders dan op een bedrijf

Treedt in werking op een nader te bepalen tijdstip 

1.  De diergezondheidsheffing wordt geheven ter zake van het houden van schapen of geiten, anders dan op een bedrijf.   
2.  In afwijking van het eerste lid wordt de diergezondheidsheffing niet geheven ter zake van het houden van: 

a. minder dan 26 schapen,  

b. minder dan 26 geiten, of  

c. schapen of geiten, die zich bevinden in een verzamelcentrum, slachthuis of vervoermiddel.     
3.  De heffing, bedoeld in het eerste lid, wordt geheven van de persoon die de schapen of geiten houdt.   
4.  De heffing, bedoeld in het eerste lid, wordt geheven naar het aantal schapen of geiten dat gemiddeld in een kalenderjaar wordt gehouden.  

### Artikel  11  

####Tarief houden schapen of geiten anders dan op een bedrijf

Treedt in werking op een nader te bepalen tijdstip 

De hoogte van de heffing, bedoeld in artikel 10, eerste lid, bedraagt € 0,30 per schaap of geit. 

### §  2  

####Verhandelen van dieren

Treedt in werking op een nader te bepalen tijdstip 

### Artikel  12  

####Heffingsgrondslag verhandelen varkens

Treedt in werking op een nader te bepalen tijdstip 

1.  De diergezondheidsheffing wordt geheven ter zake van het verhandelen van varkens vanaf een bedrijf, met als bestemming het brengen buiten Nederland of de slacht.   
2.  In afwijking van het eerste lid wordt geen diergezondheidsheffing geheven ten aanzien van varkens waarvan de periode tussen het moment waarop zij in Nederland zijn gebracht en het moment waarop zij worden uitgevoerd minder bedraagt dan twee maanden.   
3.  De heffing, bedoeld in het eerste lid, wordt geheven van de persoon die de varkens verhandelt vanaf een bedrijf.   
4.  De heffing, bedoeld in het eerste lid, wordt geheven naar het aantal varkens dat in een kalenderjaar wordt verhandeld vanaf een bedrijf.  

### Artikel  13  

####Tarief verhandelen varkens

Treedt in werking op een nader te bepalen tijdstip 

De hoogte van de heffing, bedoeld in artikel 12, eerste lid, ter zake van het verhandelen van varkens bedraagt € 0,08 per varken. 

### §  3  

####Produceren dierlijke producten

Treedt in werking op een nader te bepalen tijdstip 

### Artikel  14  

####Heffingsgrondslag produceren vaccinbroedeieren

Treedt in werking op een nader te bepalen tijdstip 

1.  De diergezondheidsheffing wordt geheven ter zake van het produceren van vaccinbroedeieren.   
2.  De heffing, bedoeld in het eerste lid, wordt geheven van de persoon die de vaccinbroedeieren produceert.   
3.  De heffing, bedoeld in het eerste lid, wordt geheven naar het aantal vaccinbroedeieren dat in een kalenderjaar door de persoon, bedoeld in het tweede lid, in een broedmachine wordt ingelegd.  

### Artikel  15  

####Tarief produceren vaccinbroedeieren

Treedt in werking op een nader te bepalen tijdstip 

De hoogte van de heffing, bedoeld in artikel 14, eerste lid, ter zake van het produceren van vaccinbroedeieren, bedraagt € 0,000083 per vaccinbroedei. 

### Hoofdstuk  4  

####Overige bepalingen

Treedt in werking op een nader te bepalen tijdstip 

### Artikel  16  

####Varkensheffing

Treedt in werking op een nader te bepalen tijdstip 

De heffing, bedoeld in artikel 91a, eerste lid, van de Gezondheids- en welzijnswet voor dieren, is niet verschuldigd over de categorieën varkens, opgenomen in de bijlage bij die wet. 

### Hoofdstuk  5  

####Slotbepalingen

Treedt in werking op een nader te bepalen tijdstip 

### Artikel  17  

####Inwerkingtreding

Treedt in werking op een nader te bepalen tijdstip 

1.  Dit besluit treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.   
2.  De diergezondheidsheffing wordt ingevoerd met ingang van 1 januari 2015.  

### Artikel  18  
Treedt in werking op een nader te bepalen tijdstip 

Dit besluit wordt aangehaald als: Besluit heffing bestrijding dierziekten. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

Wassenaar 
16 oktober 2014  
Willem-Alexander  

De Minister van Economische Zaken,  
H.G.J. Kamp   

de *vierentwintigste* oktober 2014 

De Minister van Veiligheid en Justitie,  
I.W. Opstelten    

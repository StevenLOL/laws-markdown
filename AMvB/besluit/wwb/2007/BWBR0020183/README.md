<meta http-equiv='Content-Type' content='text/html; charset=utf-8' />

##Besluit van 16 augustus 2006, houdende regels ter uitvoering van de Wet werk en bijstand (Besluit WWB 2007)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Sociale Zaken en Werkgelegenheid van 3 juli 2006, Directie Werk en Bijstand, nr. W&B/SFI/06/54989;

Gelet op de [artikelen 40, eerste lid](../../../../../wet/wet/werk/en/bijstand/BWBR0015703/README.md), [69, tweede en derde lid](../../../../../wet/wet/werk/en/bijstand/BWBR0015703/README.md), [70, tweede en derde lid](../../../../../wet/wet/werk/en/bijstand/BWBR0015703/README.md), [73, derde lid](../../../../../wet/wet/werk/en/bijstand/BWBR0015703/README.md), en [74, derde lid, van de Wet werk en bijstand](../../../../../wet/wet/werk/en/bijstand/BWBR0015703/README.md);

De Raad van State gehoord (advies van 13 juli 2006, nr. W12.06.0264/IV);

Gezien het nader rapport van de Staatssecretaris van Sociale Zaken en Werkgelegenheid van 8 augustus 2006, nr. W&B/SFI/06/62412;
Hebben goedgevonden en verstaan:     
### §  1  

####Algemene bepalingen

### Artikel  1  

####Begripsbepalingen

In dit besluit wordt verstaan onder: 

a. *wet:*[Wet werk en bijstand](../../../../../wet/wet/werk/en/bijstand/BWBR0015703/README.md);  

b. *IOAW:*[Wet inkomensvoorziening oudere en gedeeltelijk arbeidsongeschikte werkloze werknemers](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md);  

c. *IOAZ:*[Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md);  

d. *Bbz 2004:*[Besluit bijstandverlening zelfstandigen 2004](../../../../../AMvB/besluit/bijstandverlening/zelfstandigen/2004/BWBR0015711/README.md);  

e. *WIJ:*[Wet investeren in jongeren](../../../../../wet/wet/investeren/in/jongeren/BWBR0026054/README.md);  

f. *uitkering:* de uitkering, bedoeld in [artikel 69, eerste lid, van de wet](../../../../../wet/wet/werk/en/bijstand/BWBR0015703/README.md), inclusief een uitkering voor de lasten van de door het college toegekende algemene bijstand aan zelfstandigen als bedoeld in [artikel 2, eerste lid, onderdeel b, van het Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md);  

g. *gemeentelijke lasten op grond van de WWB:* de lasten in het jaar twee jaar voorafgaand aan het jaar waarover de uitkering wordt vastgesteld, volgens de verantwoordingsinformatie, bedoeld in [artikel 17a, eerste lid, van de Financiële-verhoudingswet](../../../../../wet/financiële-verhoudingswet/BWBR0008290/README.md), in verband met de door het college toegekende algemene bijstand op grond van de wet, vermenigvuldigd met het aantal huishoudens waarvan de referentiepersoon tot de leeftijdscategorie van 15 tot en met 64 jaar behoort, in de gemeente op 1 januari van het jaar voorafgaand aan het jaar waarover de uitkering wordt vastgesteld, gedeeld door het aantal dergelijke huishoudens in de gemeente op 1 januari van het jaar twee jaar voorafgaand aan het jaar waarover de uitkering wordt vastgesteld;  

h. *gemeentelijke lasten op grond van de WIJ:* de lasten in het jaar twee jaar voorafgaand aan het jaar waarover de uitkering wordt vastgesteld, volgens de verantwoordingsinformatie, bedoeld in [artikel 17a, eerste lid, van de Financiële-verhoudingswet](../../../../../wet/financiële-verhoudingswet/BWBR0008290/README.md), in verband met de door het college toegekende inkomensvoorzieningen op grond van de WIJ, vermenigvuldigd met het aantal huishoudens waarvan de referentiepersoon tot de leeftijdscategorie van 15 tot en met 64 jaar behoort, in de gemeente op 1 januari van het jaar voorafgaand aan het jaar waarover de uitkering wordt vastgesteld, gedeeld door het aantal dergelijke huishoudens in de gemeente op 1 januari van het jaar twee jaar voorafgaand aan het jaar waarover de uitkering wordt vastgesteld;  

i. *gemeentelijke lasten op grond van de IOAW:* de lasten in het jaar, twee jaar voorafgaand aan het jaar waarover de uitkering wordt vastgesteld, volgens de verantwoordingsinformatie, bedoeld in [artikel 17a, eerste lid, van de Financiële-verhoudingswet](../../../../../wet/financiële-verhoudingswet/BWBR0008290/README.md), in verband met de door het college toegekende uitkeringen voor uitkeringen op grond van de IOAW, vermenigvuldigd met het aantal huishoudens waarvan de referentiepersoon tot de leeftijdscategorie van 15 tot en met 64 jaar behoort, in de gemeente op 1 januari van het jaar voorafgaand aan het jaar waarover de uitkering wordt vastgesteld, gedeeld door het aantal dergelijke huishoudens in de gemeente op 1 januari van het jaar twee jaar voorafgaand aan het jaar waarover de uitkering wordt vastgesteld;  

j. *gemeentelijke lasten op grond van de IOAZ:* de lasten in het jaar, twee jaar voorafgaand aan het jaar waarover de uitkering wordt vastgesteld, volgens de verantwoordingsinformatie, bedoeld in [artikel 17a, eerste lid, van de Financiële-verhoudingswet](../../../../../wet/financiële-verhoudingswet/BWBR0008290/README.md), in verband met de door het college toegekende uitkeringen voor uitkeringen op grond van de IOAZ, vermenigvuldigd met het aantal huishoudens waarvan de referentiepersoon tot de leeftijdscategorie van 15 tot en met 64 jaar behoort, in de gemeente op 1 januari van het jaar voorafgaand aan het jaar waarover de uitkering wordt vastgesteld, gedeeld door het aantal dergelijke huishoudens in de gemeente op 1 januari van het jaar twee jaar voorafgaand aan het jaar waarover de uitkering wordt vastgesteld;  

k. *gemeentelijke lasten op grond van het Bbz 2004:* de lasten in het jaar, twee jaar voorafgaand aan het jaar waarover de uitkering wordt vastgesteld, volgens de verantwoordingsinformatie, bedoeld in [artikel 17a, eerste lid, van de Financiële-verhoudingswet](../../../../../wet/financiële-verhoudingswet/BWBR0008290/README.md), in verband met de door het college toegekende algemene bijstand verleend aan zelfstandigen als bedoeld in [artikel 2, eerste lid, onderdeel b, van het Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md), vermenigvuldigd met het aantal huishoudens waarvan de referentiepersoon tot de leeftijdscategorie van 15 tot en met 64 jaar behoort, in de gemeente op 1 januari van het jaar voorafgaand aan het jaar waarover de uitkering wordt vastgesteld, gedeeld door het aantal dergelijke huishoudens in de gemeente op 1 januari van het jaar twee jaar voorafgaand aan het jaar waarover de uitkering wordt vastgesteld;  

l. *toetsingscommissie:* de toetsingscommissie Wet werk en bijstand, bedoeld in [artikel 73 van de wet](../../../../../wet/wet/werk/en/bijstand/BWBR0015703/README.md);  

m. *netto lasten:* de netto lasten van het toekennen van algemene bijstand, uitkeringen of inkomensvoorzieningen als bedoeld in [artikel 69, eerste lid, van de wet](../../../../../wet/wet/werk/en/bijstand/BWBR0015703/README.md);  

n. *verdeelstoornis:* de omstandigheid waarin sprake is van bijzondere lokale omstandigheden buiten de invloedssfeer van de gemeente die wel leiden tot hogere bijstandsuitgaven maar die niet volledig tot uitdrukking komen in de aan de hand van het verdeelmodel, opgenomen in de bijlage bij dit besluit, objectief vastgestelde kosten.    

####Werkdeel

### §  2  

####Uitkering

### Artikel  4  

####Berekening bedrag uitkering en inwonertal gemeenten

1.  De uitkering voor een gemeente wordt berekend aan de hand van de volgende formule: U = (G / TG) × (TBWWB +TBIOAW +TBIOAZ +TBBbz +TBMAU) waarbij: 

a. U de uitkering voor de gemeente is;  

b. G de budgetgrondslag is van de gemeente;  

c. TG het totaal van de budgetgrondslagen is voor alle gemeenten samen;  

d. TBWWB het totale bedrag is dat beschikbaar is voor algemene bijstand;  

e. TBIOAW het totale bedrag is dat beschikbaar is voor uitkeringen op grond van de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md);  

f. TBIOAZ het totale bedrag is dat beschikbaar is voor uitkeringen op grond van de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md);  

g. TBBbz het totale bedrag is dat beschikbaar is voor algemene bijstand ten behoeve van startende ondernemers op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md);  

h. TBMAU het totale bedrag is dat in een jaar nodig is voor de meerjarige aanvullende uitkeringen, bedoeld in artikel 10c.     
2.  De budgetgrondslag wordt verschillend berekend voor gemeenten met: 

a. 25.000 of minder inwoners;  

b. meer dan 25.000 en minder dan 40.000 inwoners;  

c. 40.000 of meer inwoners.     
3.  Voor de vaststelling van het aantal inwoners, bedoeld in het tweede lid, geldt als peildatum 1 januari van het jaar voorafgaand aan het jaar waarvoor de uitkering wordt vastgesteld.   
4.  Het aantal inwoners wordt ontleend aan de statistiek «Demografische kerncijfers per gemeente» van het Centraal Bureau voor de Statistiek.   
5.  Het totale bedrag dat in een kalenderjaar nodig is voor meerjarige aanvullende uitkeringen, bedoeld in artikel 10c, wordt in mindering gebracht op de uitkering aan gemeenten waarvan de budgetgrondslag wordt berekend op grond van artikel 6 of artikel 7. Het bedrag dat in mindering wordt gebracht, wordt berekend aan de hand van de volgende formule: B =TBMAU * [ (m *U) / som(m *U) ] Waarbij: 

a. B het bedrag is dat van de uitkering aan een gemeente met meer dan 25.000 inwoners wordt afgetrokken;  

b. TBMAU het bedrag is dat in een jaar aan meerjarige aanvullende uitkeringen wordt uitgekeerd;  

c. m is: 

1° 1, indien de budgetgrondslag wordt berekend op grond van artikel 7; of  

2° het aantal inwoners in de gemeente, verminderd met 25.000 en vervolgens gedeeld door 15.000, indien de budgetgrondslag wordt berekend op grond van artikel 6;    

d. U de uitkering voor de gemeente is;  

e. Som(m *U) de optelsom is van (m *U) van alle gemeenten met meer dan 25.000 inwoners.     

### Artikel  5  

####Berekening budgetgrondslag kleine gemeenten

Voor gemeenten met 25.000 inwoners of minder is de budgetgrondslag gelijk aan de som van de gemeentelijke lasten op grond van de WWB, de gemeentelijke lasten op grond van de WIJ, de gemeentelijke lasten op grond van de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), de gemeentelijke lasten op grond van de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) en de gemeentelijke lasten op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md).  

### Artikel  6  

####Berekening budgetgrondslag middelgrote gemeenten

Voor gemeenten met meer dan 25.000 en minder dan 40.000 inwoners wordt de budgetgrondslag bepaald aan de hand van de volgende formule: G = m × O + (1-m) × (KWWB +KWIJ +KIOAW +KIOAZ +KBbz) waarbij: 

a. G de budgetgrondslag van de gemeente is;  

b. m het aantal inwoners in de gemeente is, verminderd met 25.000 en vervolgens gedeeld door 15.000;  

c. O de objectief vastgestelde kosten, bedoeld in [artikel 69, eerste lid, van de wet](../../../../../wet/wet/werk/en/bijstand/BWBR0015703/README.md) zijn, vermeerderd met de objectief vastgestelde kosten voor algemene bijstand ten behoeve van startende ondernemers op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md);  

d. KWWB de gemeentelijke lasten op grond van de WWB zijn;  

e. KWIJ de gemeentelijke lasten op grond van de WIJ zijn;  

f. KIOAW de gemeentelijke lasten op grond van de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) zijn;  

g. KIOAZ de gemeentelijke lasten op grond van de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) zijn;  

h. KBbz de gemeentelijke lasten op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md) zijn.    

### Artikel  7  

####Berekening budgetgrondslag grote gemeenten

Voor gemeenten met 40.000 inwoners of meer is de budgetgrondslag gelijk aan de objectief vastgestelde kosten, bedoeld in [artikel 69, eerste lid, van de wet](../../../../../wet/wet/werk/en/bijstand/BWBR0015703/README.md), vermeerderd met de objectief vastgestelde kosten voor algemene bijstand ten behoeve van startende ondernemers op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md).  

### Artikel  8  

####Objectief verdeelmodel en macrobudget

1.  Aan de hand van het verdeelmodel dat is opgenomen in de bijlage bij dit besluit worden de objectief vastgestelde kosten, bedoeld in [artikel 69, eerste lid, van de wet](../../../../../wet/wet/werk/en/bijstand/BWBR0015703/README.md) en voor algemene bijstand ten behoeve van startende ondernemers op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md) vastgesteld.   
2.  Het totale bedrag dat beschikbaar is voor de uitkering aan de gemeenten betreft: TBWWB +TBIOAW +TBIOAZ +TBBbz.   
3.  Jaarlijks worden bij ministeriële regeling voor de verdeelmaatstaven in de bijlage bij dit besluit de peiljaren, de peildata en de gewichten vastgesteld.   
4.  Bij ministeriële regeling kunnen nadere regels worden gesteld voor artikel 4, eerste lid, artikel 5, artikel 6, artikel 7, en het objectief verdeelmodel, dat is opgenomen in de bijlage bij dit besluit, ter voorkoming van onvoorziene en ongewenste verdeeleffecten.   

### Artikel  8a  

####Te late indiening verantwoordingsinformatie

1.  Indien van een gemeente de bijlage bij de jaarrekening met verantwoordingsinformatie over specifieke uitkeringen, bedoeld in [artikel 58a, eerste lid, van het Besluit begroting en verantwoording provincies en gemeenten](../../../../../AMvB/besluit/begroting/en/verantwoording/provincies/en/gemeenten/BWBR0014606/README.md), voor zover deze betrekking heeft op de uitvoering van de wet, de [WIJ](../../../../../wet/wet/investeren/in/jongeren/BWBR0026054/README.md), de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) en het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md) over het jaar twee jaar voorafgaand aan het jaar waarover de uitkering wordt vastgesteld, en de daarbij behorende verklaring van de accountant door Onze Minister van Binnenlandse Zaken en Koninkrijksrelaties niet is ontvangen uiterlijk op 15 augustus van het jaar voorafgaand aan het jaar waarover de uitkering wordt vastgesteld, wordt voor de toepassing van de artikelen 4, eerste lid, 5, en 6, onderdeel c, voor de gemeentelijke lasten op grond van de [WWB](../../../../../wet/wet/werk/en/bijstand/BWBR0015703/README.md), de gemeentelijke lasten op grond van de WIJ, de gemeentelijke lasten op grond van de IOAW, de gemeentelijke lasten op grond van de IOAZ en de gemeentelijke lasten op grond van het Bbz 2004 uitgegaan van het jaar drie jaar voorafgaand aan het jaar waarover de uitkering wordt vastgesteld met correctie van deze gegevens in verband met de prijsontwikkeling en de ontwikkeling van het bijstandsvolume.   
2.  Bij ministeriële regeling wordt een correctiefactor bij de toepassing van het eerste lid vastgelegd.   

### Artikel  8b  

####Gemeenschappelijke regelingen

1.  Indien [artikel 8b van de wet](../../../../../wet/wet/werk/en/bijstand/BWBR0015703/README.md), onderscheidenlijk [artikel 10 van de WIJ](../../../../../wet/wet/investeren/in/jongeren/BWBR0026054/README.md), [artikel 40 van de IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md) en [artikel 40 van de IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) van toepassing is kan, voor de toepassing van de artikelen 4, eerste lid, 5, en 6, voor: 

a. de gemeentelijke lasten op grond van de [WWB](../../../../../wet/wet/werk/en/bijstand/BWBR0015703/README.md);  

b. de gemeentelijke lasten op grond van de [WIJ](../../../../../wet/wet/investeren/in/jongeren/BWBR0026054/README.md);  

c. de gemeentelijke lasten op grond van de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md);  

d. de gemeentelijke lasten op grond van de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md); en  

e. de gemeentelijke lasten op grond van het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md),   de informatie in aanmerking worden genomen die het openbaar lichaam heeft verantwoord over het jaar twee jaar voorafgaand aan het jaar waarover de uitkering wordt vastgesteld. De eerste zin is slechts van toepassing indien de bedoelde informatie is vastgesteld overeenkomstig [artikel 34a van de Wet gemeenschappelijke regelingen](../../../../../wet/wet/gemeenschappelijke/regelingen/BWBR0003740/README.md).   
2.  Indien van een openbaar lichaam de verantwoordingsinformatie, bedoeld in het eerste lid, voor zover deze betrekking heeft op de uitvoering van de [wet](../../../../../wet/wet/werk/en/bijstand/BWBR0015703/README.md), de [WIJ](../../../../../wet/wet/investeren/in/jongeren/BWBR0026054/README.md), de [IOAW](../../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), de [IOAZ](../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md) en het [Bbz 2004](../../../../../AMvB/besluit/bijstandverlening/zelfstandigen/2004/BWBR0015711/README.md) over het jaar dat twee jaar voorafgaat aan het jaar waarover de uitkering wordt vastgesteld, en de daarbij behorende verklaring van de accountant door Onze Minister van Binnenlandse Zaken en Koninkrijksrelaties niet is ontvangen uiterlijk op 15 augustus van het jaar dat voorafgaat aan het jaar waarover de uitkering wordt vastgesteld, is artikel 8a van overeenkomstige toepassing. In dat geval wordt voor de ontbrekende informatie uitgegaan van de verantwoordingsinformatie van het openbaar lichaam over het jaar dat drie jaar voorafgaat aan het jaar waarover de uitkering wordt vastgesteld, indien die verantwoordingsinformatie door Onze Minister van Binnenlandse Zaken en Koninkrijksrelaties is ontvangen.   

### §  3  

####Incidentele en meerjarige aanvullende uitkering

### Artikel  9  

####Toetsingscommissie

De toetsingscommissie bestaat uit een voorzitter en vier leden. Onze Minister benoemt de voorzitter en de leden, die tevens door hem kunnen worden geschorst en ontslagen.  

### Artikel  10  

####Verzoek incidentele aanvullende uitkering

1.  Een incidentele aanvullende uitkering wordt slechts toegekend voorzover: 

a. voldaan is aan bij ministeriële regeling te stellen vormvoorschriften;  

b. de netto lasten de verstrekte uitkering met minimaal tien procent overstijgen;  

c. de uitkomst van de beoordeling van het effect van de arbeidsmarkt en van het gevoerde gemeentelijk beleid en de uitvoering daarvan alsmede de rechtmatige uitvoering van de [wet](../../../../../wet/wet/werk/en/bijstand/BWBR0015703/README.md) daartoe aanleiding geeft.     
2.  De toetsingscommissie beoordeelt of een verzoek tot een incidentele aanvullende uitkering voldoet aan de in het eerste lid genoemde voorwaarden en adviseert Onze Minister. Indien de toetsingscommissie van oordeel is dat een gemeente in aanmerking komt voor een incidentele aanvullende uitkering, is de hoogte van deze uitkering gelijk aan het verschil tussen de omvang van de netto lasten en 110% van de verstrekte uitkering.   
3.  Bij ministeriële regeling kunnen nadere regels worden gesteld met betrekking tot het eerste lid, onderdelen b en c, en het tweede lid, waarbij voor gemeenten tot maximaal 40.000 inwoners een afwijkende invulling kan worden gegeven van het eerste lid, onderdeel c.   
4.  Een verzoek tot een incidentele aanvullende uitkering wordt in ieder geval afgewezen, indien: 

a. Onze Minister een aanwijzing als bedoeld in [artikel 76 van de wet](../../../../../wet/wet/werk/en/bijstand/BWBR0015703/README.md) heeft gegeven en het verzoek betrekking heeft op het kalenderjaar waarin de aanwijzing is gegeven of op het daaraan voorafgaande kalenderjaar;  

b. in elk van de drie kalenderjaren voorafgaande aan het kalenderjaar waarop het verzoek betrekking heeft de netto lasten de verstrekte uitkering met minimaal het in artikel 10a, eerste lid, onderdeel c, bedoelde percentage overstijgen.     
5.  Het vierde lid, onderdeel b, is niet van toepassing op gemeenten: 

a. waarvoor de budgetgrondslag in ten minste een van de drie kalenderjaren voorafgaande aan het kalenderjaar waarop het verzoek betrekking heeft, berekend is op grond van artikel 5; of  

b. wier verzoek tot een meerjarige aanvullende uitkering is afgewezen vanwege het enkele feit dat niet is voldaan aan het vereiste, genoemd in artikel 10a, eerste lid, onderdeel e.     
6.  Het vierde lid, onderdeel b, is evenmin van toepassing op gemeenten wier verzoek tot een meerjarige aanvullende uitkering is afgewezen vanwege het feit dat het tekort niet of voor 5% of minder is veroorzaakt door een stoornis in het objectief verdeelmodel.   
7.  Indien het vijfde of zesde lid van toepassing is, kan de incidentele aanvullende uitkering in dat geval jaarlijks worden aangevraagd voor de kalenderjaren, waarop het verzoek tot een meerjarige aanvullende uitkering als bedoeld in artikel 10a, tweede lid, betrekking had.   

### Artikel  10a  

####Verzoek meerjarige aanvullende uitkering

1.  Tot een inhoudelijke beoordeling van een verzoek om een meerjarige aanvullende uitkering wordt overgegaan, nadat de toetsingscommissie heeft vastgesteld dat: 

a. voldaan is aan bij ministeriële regeling te stellen vormvoorschriften;  

b. de budgetgrondslag over elk van de drie kalenderjaren voorafgaande aan het kalenderjaar waarin het verzoek tot een meerjarige aanvullende uitkering wordt ingediend berekend is op grond van artikel 6 of artikel 7;  

c. in elk van de drie kalenderjaren voorafgaande aan het kalenderjaar waarin het verzoek, bedoeld in onderdeel b, wordt ingediend de netto lasten de verstrekte uitkering met minimaal 2,5% plus een bij ministeriële regeling vast te stellen percentage voor elk van die drie kalenderjaren overstijgen;  

d. het aannemelijk is dat een overstijging als bedoeld in onderdeel c geheel of gedeeltelijk het gevolg is van een verdeelstoornis;  

e. het aannemelijk is dat een overstijging als bedoeld in onderdeel c zich zal voordoen in het kalenderjaar waarin het verzoek, bedoeld in onderdeel b, wordt ingediend en de twee daaropvolgende kalenderjaren;  

f. het college een analyserapport heeft opgesteld over de mogelijke oorzaken van de overstijgingen, bedoeld in onderdeel c, en een overzicht heeft toegevoegd van de genomen en eventueel nog te treffen maatregelen ter verbetering van het gemeentelijke beleid en de uitvoering daarvan;  

g. het college een verbeterplan heeft opgesteld waarin is beschreven op welke wijze de effecten van het gemeentelijk handhavings- en sanctiebeleid en de uitvoering daarvan verbeterd worden en welke resultaten daarbij worden nagestreefd, indien uit het analyserapport, bedoeld in onderdeel f, blijkt dat de overstijging mede het gevolg is van gemeentelijk beleid en de uitvoering daarvan, tenzij het college kan aantonen dat verbetering van het handhavings- en sanctiebeleid en de uitvoering daarvan niet tot de mogelijkheden behoort;  

h. de gemeenteraad is geïnformeerd over de indiening van het verzoek, bedoeld in onderdeel b.     
2.  De meerjarige aanvullende uitkering ziet op het kalenderjaar waarin het verzoek, bedoeld in het eerste lid, onderdeel b, wordt ingediend en de twee daaropvolgende kalenderjaren.   
3.  Indien de toetsingscommissie van oordeel is, dat niet voldaan is aan de vereisten, genoemd in het eerste lid, adviseert de toetsingscommissie Onze Minister geen meerjarige aanvullende uitkering toe te kennen.   
4.  Indien de toetsingscommissie van oordeel is dat de overstijging, bedoeld in het eerste lid, onderdeel c, voor 5% of minder het gevolg is van een verdeelstoornis adviseert de toetsingscommissie Onze Minister geen meerjarige aanvullende uitkering toe te kennen.   
5.  Het college kan een verzoek tot een nieuwe uitkeringsperiode van een meerjarige aanvullende uitkering indienen. De onderdelen f en g van het eerste lid zijn hierbij eerst van toepassing, nadat is vastgesteld dat het gemeentelijk tekort niet volledig het gevolg is van een verdeelstoornis. Artikel 10b is van overeenkomstige toepassing.   

### Artikel  10b  

####Beoordeling van de verdeelstoornis

1.  In verband met de beoordeling van het verzoek om een meerjarige aanvullende uitkering, bedoeld in artikel 10a, schakelt de toetsingscommissie de onder Onze Minister ressorterende Inspectie in om een onderzoek in te stellen naar de mogelijke oorzaken van de overstijging, bedoeld in artikel 10a, eerste lid, onderdeel c, en de maatregelen, die het betrokken college treft om de overstijging in de toekomst te voorkomen.   
2.  Indien naar het oordeel van de toetsingscommissie het meerjarig tekort op grond waarvan het college om een aanvullende uitkering verzoekt, mede het gevolg is van het gemeentelijk beleid en de uitvoering daarvan, adviseert de toetsingscommissie Onze Minister de gevraagde meerjarige aanvullende uitkering slechts toe te kennen indien de maatregelen, bedoeld in het eerste lid, naar het oordeel van de toetsingscommissie toereikend zijn en blijkt dat de gemeenteraad met deze maatregelen heeft ingestemd.   
3.  Indien naar het oordeel van de toetsingscommissie het meerjarig tekort op grond waarvan het college om een aanvullende uitkering verzoekt, mede het gevolg is van het gemeentelijk handhavings- en sanctiebeleid en de uitvoering daarvan, adviseert de toetsingscommissie Onze Minister de gevraagde meerjarige aanvullende uitkering niet toe te kennen indien de maatregelen van het college ter verbetering van de effecten van het gemeentelijk handhavings- en sanctiebeleid en de uitvoering daarvan, naar het oordeel van de toetsingscommissie niet toereikend zijn.   
4.  Indien de toetsingscommissie van oordeel is dat het tekort geheel het gevolg is van het gemeentelijk beleid of de uitvoering daarvan, adviseert de toetsingscommissie Onze Minister geen meerjarige aanvullende uitkering toe te kennen.   

### Artikel  10c  

####Hoogte meerjarige aanvullende uitkering

1.  Voor de toepassing van dit artikel wordt verstaan onder: 

a. *overstijging:* de overstijging, bedoeld in artikel 10a, eerste lid, onderdeel c;  

b. *verzoek:* het verzoek, bedoeld in artikel 10a, eerste lid, onderdeel b.     
2.  De meerjarige aanvullende uitkering bestaat uit drie delen: U(1), U(2) en U(3) waarbij: 

a. U(1) staat voor het deel van de meerjarige aanvullende uitkering dat ziet op het kalenderjaar waarin het verzoek wordt ingediend;  

b. U(2) staat voor het deel van de meerjarige aanvullende uitkering dat ziet op het kalenderjaar volgend op het kalenderjaar waarop U(1) ziet;  

c. U(3) staat voor het deel van de meerjarige aanvullende uitkering dat ziet op het kalenderjaar volgend op het kalenderjaar waarop U(2) ziet.     
3.  De hoogte van U(1), U(2) respectievelijk U(3) is gelijk aan: (A – B) waarbij: 

a. A staat voor de werkelijk gemaakte kosten in het kalenderjaar waarop het desbetreffende deel van de meerjarige aanvullende uitkering betrekking heeft;  

b. B staat voor: 

1° 102,5% plus een bij ministeriële regeling vast te stellen percentage van de uitkering, indien de overstijging volledig het gevolg is van een verdeelstoornis;  

2° 105% plus een bij ministeriële regeling vast te stellen percentage van de uitkering, indien de overstijging gedeeltelijk het gevolg is van een verdeelstoornis; dan wel  

3° 107,5% plus een bij ministeriële regeling vast te stellen percentage van de uitkering, indien de overstijging in geringe mate het gevolg is van een verdeelstoornis.       
4.  De in het derde lid bedoelde uitkering is ten minste gelijk aan het verschil tussen A en 110% van de over het betreffende kalenderjaar toegekende uitkering als bedoeld in [artikel 69 van de wet](../../../../../wet/wet/werk/en/bijstand/BWBR0015703/README.md).   
5.  Indien Onze Minister een aanwijzing als bedoeld in [artikel 76 van de wet](../../../../../wet/wet/werk/en/bijstand/BWBR0015703/README.md) heeft gegeven wordt de in het derde lid bedoelde uitkering in het kalenderjaar waarop de aanwijzing betrekking heeft en in het daaraan voorafgaande kalenderjaar verlaagd met 2,5%.   
6.  Onze Minister kan van het derde lid afwijken voor zover toepassing gelet op het belang dat de artikelen 10a, 10b en 10d beogen te beschermen zal leiden tot een onbillijkheid van overwegende aard.   

### Artikel  10d  

####Aanpassing berekeningen meerjarige aanvullende uitkering

Bij een wijziging van de gemeentelijke indeling of een grenscorrectie als bedoeld in de [Wet algemene regels herindeling](../../../../../wet/wet/algemene/regels/herindeling/BWBR0003718/README.md) worden de gegevens waarmee de berekeningen op grond van de artikelen 10a, eerste lid, onderdeel c, en 10c, worden uitgevoerd, vastgesteld op basis van een redelijke schatting van de toestand van die gegevens zoals die zou zijn geweest als de wijziging op de datum waarop die gegevens betrekking hebben reeds was ingegaan.  

### Artikel  10e  

####Voortzetting meerjarige aanvullende uitkering over 2012

1.  In afwijking van de artikelen 10a, 10b en 10c, wordt een meerjarige aanvullende uitkering die ziet op de kalenderjaren 2009, 2010 en 2011 voortgezet in het kalenderjaar 2012 voor het deel, bedoeld in artikel 10c, tweede lid, onderdeel c.   
2.  Indien naar het oordeel van de toetsingscommissie de maatregelen, bedoeld in artikel 10b, eerste lid, die het betrokken college in het kalenderjaar 2010 heeft getroffen ontoereikend zijn geweest, wordt het in het eerste lid bedoelde deel verlaagd met 2,5%.   

### §  4  

####Overige en slotbepalingen

### Artikel  11  

####: Niet-ingeschrevenen

1.  Voor de verlening van bijstand op grond van de wet aan belanghebbenden die niet zijn ingeschreven in de basisregistratie personen worden aangewezen: 

a. de gemeenten opgenomen in de [bijlage onder A van het Besluit maatschappelijke ondersteuning](../../../../../AMvB/besluit/maatschappelijke/ondersteuning/BWBR0020379/README.md), en  

b. de centrumgemeenten voor maatschappelijke opvang en verslavingsbeleid, bedoeld in [artikel 1, onderdeel f, van het Besluit brede doeluitkering sociaal, integratie en veiligheid](../../../../../AMvB/besluit/brede/doeluitkering/sociaal/integratie/en/veiligheid/BWBR0018238/README.md).     
2.  De bijstand, bedoeld in het eerste lid, wordt verleend door het college van de gemeente waar de belanghebbende zich op het moment van zijn aanvraag bevindt.   

### Artikel  12*  

####Grondslagwijziging

Dit besluit berust op de [artikelen 40, eerste lid](../../../../../wet/wet/werk/en/bijstand/BWBR0015703/README.md), [69, derde lid](../../../../../wet/wet/werk/en/bijstand/BWBR0015703/README.md), [73, tweede lid](../../../../../wet/wet/werk/en/bijstand/BWBR0015703/README.md), en [74, zesde lid, van de wet](../../../../../wet/wet/werk/en/bijstand/BWBR0015703/README.md).  

### Artikel  12  

####Het [Besluit uitkeringen gemeenten IOAW en IOAZ](../../../../../KB/besluit/uitkeringen/gemeenten/ioaw/en/ioaz/BWBR0015710/README.md)

Wijzigt het Besluit uitkeringen gemeenten IOAW en IOAZ.   

### Artikel  13  

####Intrekking [Besluit WWB](../../../../../KB/besluit/wwb/BWBR0015709/README.md)

Het [Besluit WWB](../../../../../KB/besluit/wwb/BWBR0015709/README.md) wordt ingetrokken.  

### Artikel  13a  

####Evaluatie

Onze Minister zendt binnen vier jaar na de inwerkingtreding van de artikelen 10a, 10b, 10c en 10d aan de Staten-Generaal een verslag over de doeltreffendheid en de effecten van deze artikelen in de praktijk.  

### Artikel  14  

####Inwerkingtreding

Dit besluit treedt in werking met ingang van 1 januari 2007.  

### Artikel  15  

####Citeertitel

Dit besluit wordt aangehaald als: Besluit WWB 2007.  

Lasten en bevelen dat dit besluit en de bijlagen met de daarbij behorende nota van toelichting in het Staatsblad zullen worden geplaatst.   

’s-Gravenhage 
16 augustus 2006  
Beatrix  

De Staatssecretaris van Sociale Zaken en Werkgelegenheid , 
H. A. L. van Hoof   

de *negenentwintigste* augustus 2006 

De Staatssecretaris van Justitie , 
J. P. H. Donner    

### Bijlage  

####behorende bij artikel 8  van het Besluit WWB 2007

####Objectief verdeelmodel

Bij de berekening van de budgetten voor uitkeringen aan personen jonger dan de pensioengerechtigde leeftijd, bedoeld in [artikel 7a, eerste lid, van de Algemene Ouderdomswet](../../../../../wet/algemene/ouderdomswet/BWBR0002221/README.md), wordt voor elke gemeente een budgetgrondslag berekend. Voor de gemeenten met 25.000 inwoners of minder is dit het historisch bepaalde budget: de lasten, opgeschaald met de groei in huishoudens. Bij de berekening van de budgetten voor uitkeringen aan personen jonger dan de pensioengerechtigde leeftijd, bedoeld in artikel 7a, eerste lid, van de Algemene Ouderdomswet, voor gemeenten met meer dan 25.000 inwoners (artikelen 6 en 7) wordt gebruik gemaakt van objectief vastgestelde gemeentelijke uitkeringskosten. Deze objectieve gemeentelijke uitkeringskosten worden, op grond van artikel 8, eerste lid, vastgesteld aan de hand van een zogenoemd objectief verdeelmodel. Dit objectief verdeelmodel is opgenomen in deze bijlage. Voor gemeenten tussen de 25.000 en 40.000 inwoners worden de budgetten niet geheel vastgesteld op basis van de uitkomsten van het objectieve verdeelmodel. Voor deze categorie wordt zowel het historisch als het objectief bepaalde budget berekend. De budgetgrondslag voor deze categorie wordt vervolgens vastgesteld als een gewogen gemiddelde van deze twee budgetten, waarbij het gewicht afhankelijk is van het aantal inwoners boven de 25.000. De budgetgrondslagen worden voor alle gemeenten opgeteld. Door voor elke gemeente de grondslag te delen door het totaal van de grondslagen, wordt het aandeel dat de gemeente heeft in het macrobudget bepaald. De objectieve uitkeringskosten van gemeenten met meer dan 25.000 inwoners worden vastgesteld met behulp van veertien verdeelmaatstaven met bijbehorende bedragen. Onderdeel A van deze bijlage geeft informatie over de verdeelmaatstaven: 

– een beschrijving van de verdeelmaatstaven;  

– de bron die per gemeente het aantal eenheden per verdeelmaatstaf levert (onder eenheid wordt de meeteenheid verstaan waarin de verdeelmaatstaf wordt uitgedrukt, zoals percentage, aandeel, e.d.); <sup> 1  In de tabel die in onderdeel A is opgenomen staan de eenheden tussen haakjes vermeld.  </sup>  

– het peiljaar waarop dit aantal betrekking heeft en de gewichten per verdeelmaatstaf worden bij ministeriële regeling vastgesteld.   Onderdeel B geeft aan hoe het beleidsmatig indammen van herverdeeleffecten plaatsvindt.  

####Berekeningswijze objectief vastgestelde gemeentelijke uitkeringskosten

Het bedrag aan objectief vastgestelde uitkeringskosten van een gemeente ten behoeve van personen jonger dan de pensioengerechtigde leeftijd, bedoeld in [artikel 7a, eerste lid, van de Algemene Ouderdomswet](../../../../../wet/algemene/ouderdomswet/BWBR0002221/README.md), wordt verkregen door eerst de kosten per huishouden van de gemeentelijke bevolking (waarvan de referentiepersoon een leeftijd heeft van 15 tot en met 64 jaar) te bepalen en daarna deze kosten te vermenigvuldigen met het aantal huishoudens van de gemeente van 15 tot en met 64 jaar. <sup> 2  Hiermee wordt aangesloten bij de definitie van het CBS.  </sup> De kosten per huishouden worden berekend door het aantal eenheden per verdeelmaatstaf voor die gemeente te vermenigvuldigen met het gewicht per eenheid. Als bijvoorbeeld de bevolking van gemeente X van 15 tot en met 64 jaar voor 28,2 procent bestaat uit huishoudens met een laag inkomen, dan wordt dit getal (28,2 = het aantal van de eenheid) vermenigvuldigd met het bij deze verdeelmaatstaf genoemde gewicht. Zo wordt voor elke verdeelmaatstaf het voor gemeente X geldend aantal eenheden vermenigvuldigd met het bijbehorende gewicht per eenheid. De optelling van de resulterende bedragen geeft, met de toevoeging van een basisbedrag, de objectief vastgestelde uitkeringskosten per huishouden (van 15 tot en met 64 jaar) van gemeente X. Het basisbedrag is het bedrag dat voor iedere gemeente met meer dan 25.000 inwoners dezelfde waarde heeft. 

### A  

####Verdeelmaatstaven

Het schema geeft de verdeelmaatstaven weer en de factoren op basis waarvan de eenheden van die verdeelmaatstaven worden vastgesteld. Zo staat bijvoorbeeld niet alleen de verdeelmaatstaf «lage inkomens» vermeld, maar ook «huishoudens van 15–64 jaar met inkomen» om het aantal in de bij deze verdeelmaatstaf behorende eenheid, «het percentage van huishoudens van 15–64 jaar met inkomen» te kunnen uitdrukken.  Tabel: gegevensdefinities Verdeelmodel voor de 25.000+ gemeenten 

| Verdeelmaatstaf  | Bron  |
|:---|:---|
|  *Sociale en demografische structuur*   | --- |
| 1.  | Lage inkomens 15-64 jaar (in % van de huishoudens van 15–64 jaar met inkomen) <sup>1</sup>  | CBS  |
| 2.  | Eénouderhuishoudens van 15-44 jaar (in % van huishoudens van 15–64 jaar)  | CBS  |
| 3.  | Arbeidsongeschiktheidsuitkeringen: WIA, WAO, WAJONG en WAZ (in % van inwoners van 15–64 jaar)  | CBS  |
| 4.  | Totaal allochtonen van 15-64 jaar (in % van alle inwoners van 15–64 jaar)  | CBS  |
| 5.  | Laagopgeleiden 15-64 jaar (in % van inwoners van 15–64 jaar) <sup>2</sup>  | CBS  |
| --- | --- | --- |
|  *Centrumfunctie en stedelijkheid*   | --- |
| 6.  | Huurwoningen (in % van het totaal aantal woningen)  | CBS  |
| 7.  | Relatief regionaal klantenpotentieel (regionaal klantenpotentieel in % van het aantal inwoners)  | CBS  |
| 8.  | Inwoners stedelijk gebied (aantal inwoners in gebied met meer dan 1000 omgevingsadressen per vierkante kilometer, in % van het aantal inwoners)  | CBS  |
| --- | --- | --- |
|  *Conjunctuur en economische structuur*   | --- |
| 9.  | Werkzame beroepsbevolking (in % van totale beroepsbevolking) <sup>2</sup> op COROP-niveau  | CBS  |
| 10.  | Banen handel en horeca in COROP-regio (in % totaal aantal banen COROP-regio)  | CBS  |
| 11.  | Procentuele gemiddelde jaarlijkse banengroei in COROP-regio <sup>2</sup>  | CBS  |
| 12.  | Aantal banen in COROP-regio (in % van de beroepsbevolking in COROP-regio)  | CBS  |
| 13.  | Gemiddelde jaarlijkse bevolkingsgroei 15–64 jaar  | CBS  |
| --- | --- | --- |
|  *Overig*   | --- |
| 14.  | Vaste voet per huishouden van 15–64 jaar  | --- |
| --- | --- | --- |
|  *Overige berekeningsgegevens*   | --- |
| Totaal aantal inwoners  | CBS  |
| Aantal huishoudens 15–64 jaar  | CBS  |

#### *Vaststelling aantal eenheden per verdeelmaatstaf* 

1. Bij de vaststelling van de objectieve gemeentelijke kosten voor bijstand en uitkeringen inkomensvoorzieningen, bedoeld in artikel 8, worden de verdeelmaatstaven gehanteerd die hierboven zijn omschreven. De budgetberekening geschiedt op grond van de cijfers zoals die op 15 augustus bij het Ministerie van Sociale Zaken en Werkgelegenheid beschikbaar zijn Indien deze cijfers na deze datum nog wijzigen om andere redenen dan evidente fouten (bijvoorbeeld door toepassing van een alternatieve meetmethode of nagekomen informatie), dan zullen de budgetten hiervoor niet worden aangepast.  

2. Bij de vaststelling van de objectieve gemeentelijke uitkeringskosten wordt het aantal eenheden per verdeelmaatstaf ontleend aan de opgave van het als bron vermelde orgaan of de vermelde instantie.  

3. Bij vaststelling van het aantal eenheden per verdeelmaatstaf gaat de Minister uit van de op het moment van vaststelling door het parlement goedgekeurde indeling van gemeenten voor het jaar waarvoor de uitkering wordt vastgesteld.  

4. Bij verandering van de gemeentelijke indeling voor het jaar waarvoor de uitkering wordt vastgesteld na het moment van vaststelling van de uitkering stelt de Minister voor de nieuwe gemeenten het aantal eenheden vast op basis van een redelijke schatting van de toestand zoals die op het moment van vaststelling zou zijn geweest als de instelling of de wijziging op die datum reeds was ingegaan.   De bedragen per eenheid voor het model voor de gemeenten met meer dan 25.000 inwoners worden jaarlijks bij ministeriële regeling vastgesteld.  

### B  

####Beleidsmatig indammen herverdeeleffecten

Gebruik van een objectief verdeelmodel in plaats van een model gebaseerd op historische lasten leidt tot herverdeeleffecten. Een herverdeeleffect is gedefinieerd als het verschil tussen het objectief budgetaandeel en het historisch budgetaandeel. Van herverdeeleffecten kan derhalve alleen sprake zijn bij gemeenten die via het objectief verdeelmodel worden gebudgetteerd. Dit betreft dus de grote gemeenten en in beperkte mate de middelgrote gemeenten. Herverdeeleffecten zijn ook beoogd: gemeenten die goed presteren, worden hiervoor beloond en gemeenten die het minder goed doen, voelen de financiële gevolgen hiervan. De ex ante inperking van de herverdeeleffecten is op maximaal 7,5% bepaald: 

– Voor gemeenten met een herverdeeleffect groter dan 10% is de grenswaarde 7,5%.  

– Voor gemeenten met een herverdeeleffect tussen 5% en 10% is de grenswaarde gelijk aan 5% plus de helft van het verschil tussen het herverdeeleffect en 5%.  

– Voor gemeenten met een herverdeeleffect kleiner dan 5% is de grenswaarde 5%.   Dit betekent dat het verschil tussen het historische aandeel en het objectieve aandeel van een gemeente in het budget (in absolute zin) niet groter mag zijn dan de grenswaarde maal het objectieve aandeel. Voor gemeenten waar dat verschil groter is, wordt het objectieve budgetaandeel naar boven of naar beneden bijgesteld zodat wel aan deze randvoorwaarde voldaan wordt. Deze aanpassing geschiedt met behulp van een algoritme zodat ook na deze rekenslag nog steeds 100% van het macrobudget verdeeld wordt.  


<meta http-equiv='Content-Type' content='text/html; charset=utf-8' />

##Besluit van 1 augustus 1956, ter uitvoering van de Beroepswet

Wij JULIANA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Op de voordracht van Onze Minister van Justitie van 20 juni 1956, Afdeling Wetgeving, No. 241/656;

Gelet op de [artikelen 10](../../../wet/beroepswet/BWBR0002170/README.md), [24](../../../wet/beroepswet/BWBR0002170/README.md), [28-30](../../../wet/beroepswet/BWBR0002170/README.md), 54, 55, 104-106, 130, 132 en 144 der Beroepswet (*Stb.* 1955, 47);

De Raad van State gehoord (advies van 3 juli 1956, no. 19);

Gezien het nader rapport van Onze voornoemde minister van 31 juli 1956, Afdeling Wetgeving, no. 285/656;
Hebben goedgevonden en verstaan:     
### Hoofdstuk  I  

####Raden van Beroep

### Hoofdstuk  II  

####De Centrale Raad van Beroep

### §  1  

####Algemene bepalingen

### Artikel  28a  

1.  De rang van ouderdom van dienst tussen hen die eenzelfde ambt bekleden, wordt geregeld naar de dagtekening en zo nodig naar het nummer van de besluiten van benoeming.   
2.  Zijn verscheidene personen tot éénzelfde ambt benoemd bij één besluit, dan wordt de rang van ouderdom geregeld naar de volgorde waarin zij in het besluit worden genoemd.   

### Artikel  28c  

Vervallen.   

### Artikel  29  

Vervallen.   

### Artikel  30  

Zij die de Centrale Raad van Beroep als griffier bijstaan, dragen hetzelfde costuum als de overeenkomstige ambtenaren van een gerechtshof.  

### Artikel  31  

De president roept, zo dikwijls hij zulks nodig acht, de Centrale Raad van Beroep in algemene vergadering bijeen. Zoveel mogelijk wonen alle senior raadsheren en raadsheren de vergadering bij.  

### Artikel  32  

In de gevallen waarin van Onzentwege bij de Centrale Raad van Beroep bericht of advies wordt ingewonnen, zal het antwoord worden vastgesteld in een algemene vergadering.  

### §  2  

####De griffie

### Artikel  38  

De griffier is hoofd van de griffie. Voor zover hij niet optreedt tot bijstand van de rechter in diens verrichtingen, is hij verplicht de voorschriften te volgen, welke hem door Onze Minister van Justitie worden gegeven.  

### Artikel  39  

De griffier regelt de inrichting der administratie. Hij beheert het archief.  

### Artikel  41  

De griffier heeft de zorg voor de huisvesting van het college, voor de inboedel, de boekerij, de huishoudelijke dienst en de bij het college in behandeling zijnde stukken. Hij pleegt daaromtrent geregeld overleg met de president.  

### Artikel  42  

Vervallen.   

### Artikel  43  

1.  De griffier houdt de griffie open op de uren, door de Centrale Raad van Beroep met inachtneming van de volgende leden te bepalen.   
2.  De griffie is gesloten op zondagen en dagen die bij of krachtens de [Algemene termijnenwet](../../../wet/algemene/termijnenwet/BWBR0002448/README.md) zijn aangemerkt als algemeen erkende feestdagen, tenzij op een dergelijke dag een terechtzitting wordt gehouden.   
3.  Op zaterdagen is de griffie geopend, mits op een dergelijke dag een terechtzitting wordt gehouden.   
4.  Op de overige dagen is de griffie geopend gedurende ten minste zes uren per dag.   
5.  Op de dagen waarop terechtzittingen worden gehouden is de griffie ten minste een half uur voor de aanvang daarvan geopend.   

### Artikel  44  

1.  De terechtzittingen, andere bijeenkomsten en verhoren worden bijgewoond door de griffier. Deze maakt zodanige aantekeningen als door de wet of de rechter worden gevorderd.   
2.  De griffier geeft ook overigens aan de rechter in al diens ambtsverrichtingen alle door deze gewenste bijstand.   
3.  De werkzaamheden, bedoeld in dit artikel, worden tussen de griffier, de substituut-griffiers en de plaatsvervangende griffiers verdeeld bij een rooster, vastgesteld door de griffier in overleg met de president. Bij ontstentenis van degene, die ingevolge de rooster met enige werkzaamheid is belast, wijst de griffier een vervanger aan.   

### Artikel  45  

Vervallen.   

### Artikel  46  

Bij ontstentenis van de griffier treedt als hoofd van de griffie op een substituut-griffier, dan wel bij ontstentenis van dien een plaatsvervangende griffier, een en ander volgens een rooster door de griffier opgemaakt in overleg met de president. Bij gebreke van een zodanige voorziening wijst Onze Minister van Justitie de substituut- of plaatsvervangende griffier aan, die optreedt als hoofd van de griffie.  

### Hoofdstuk  IV  

####Voorbereidend onderzoek

### Hoofdstuk  V  

####Versnelde behandeling

### Hoofdstuk  VI  

####Vaste deskundigen

### Hoofdstuk  VII  

####Vergoedingen voor werkzaamheden, tijdverzuim en reis- en verblijfkosten

### Hoofdstuk  VIII  

####Slotbepaling

### Artikel  97  

Dit besluit kan worden aangehaald als Beroepsreglement.  

Onze Minister van Justitie is belast met de uitvoering van dit besluit, dat in het *Staatsblad* zal worden geplaatst en waarvan afschrift zal worden gezonden aan de Raad van State en aan de Algemene Rekenkamer.   

het Loo 
1 augustus 1956  
JULIANA.  

De Minister van Justitie, 
J. C. VAN OVEN.   

de zevende augustus 1956. 

De Minister van Justitie, 
J. C. VAN OVEN.    

####Lijst

Vervallen.  

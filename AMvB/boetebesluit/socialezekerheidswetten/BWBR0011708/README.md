<meta http-equiv='Content-Type' content='text/html; charset=utf-8' />

##Besluit van 14 oktober 2000, houdende regels omtrent de hoogte van op te leggen administratieve boeten op grond van enkele socialezekerheidswetten alsmede het tijdstip van inwerkingtreding van enkele wettelijke bepalingen (Boetebesluit socialezekerheidswetten)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.  
Op de voordracht van de Staatssecretaris van Sociale Zaken en Werkgelegenheid, J.F. Hoogervorst, gedaan mede namens Onze Minister van Sociale Zaken en Werkgelegenheid, van 4 juli 2000, Directie Sociale Verzekeringen, Nr. SV/UB/00/42726;

Gelet op de [artikelen 14a, zevende lid, van de Algemene bijstandswet](../../../../wet/algemene/bijstandswet/BWBR0007333/README.md), [17, zevende lid, van de Wet inkomensvoorziening kunstenaars](../../../../wet/wet/inkomensvoorziening/kunstenaars/BWBR0009344/README.md), [20a, zevende lid, van de Wet inkomensvoorziening oudere en gedeeltelijk arbeidsongeschikte werkloze werknemers](../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), [20a, zevende lid, van de Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), [27a, zevende lid, van de Werkloosheidswet](../../../../wet/werkloosheidswet/BWBR0004045/README.md), [45a, zevende lid, van de Ziektewet](../../../../wet/ziektewet/BWBR0001888/README.md), [29a, zevende lid, van de Wet op de arbeidsongeschiktheidsverzekering](../../../../wet/wet/op/de/arbeidsongeschiktheidsverzekering/BWBR0002524/README.md), [48, zevende lid van de Wet arbeidsongeschiktheidsverzekering zelfstandigen](../../../../wet/wet/arbeidsongeschiktheidsverzekering/zelfstandigen/BWBR0008656/README.md), [40, zevende lid, van de Wet arbeidsongeschiktheidsvoorziening jonggehandicapten](../../../../wet/wet/werk/en/arbeidsondersteuning/jonggehandicapten/BWBR0008657/README.md), [14a, zevende lid, van de Toeslagenwet](../../../../wet/toeslagenwet/BWBR0004043/README.md), [17c, zevende lid, van de Algemene Ouderdomswet](../../../../wet/algemene/ouderdomswet/BWBR0002221/README.md), [39, zevende lid, van de Algemene nabestaandenwet](../../../../wet/algemene/nabestaandenwet/BWBR0007795/README.md), [17a, zevende lid, van de Algemene Kinderbijslagwet](../../../../wet/algemene/kinderbijslagwet/BWBR0002368/README.md), [artikel 46, zevende lid, van de Wet op de (re)integratie arbeidsgehandicapten](../../../../wet/wet/op/de/(re)integratie/arbeidsgehandicapten/BWBR0009565/README.md);

De Raad van State gehoord (advies van 11 augustus 2000, nr. W12.00.0269/IV);

Gezien het nader rapport van Onze Minister van Sociale Zaken en Werkgelegenheid uitgebracht mede namens de Staatssecretaris van Sociale Zaken en Werkgelegenheid, J. F. Hoogervorst, van 11 oktober 2000, Directie Sociale Verzekeringen, Nr. SV/UB/00/64581;
Hebben goedgevonden en verstaan:    

### Artikel  1  

####Begrippen

In dit besluit en de daarop berustende bepalingen wordt verstaan onder: 

a.  *ANW:* [Algemene nabestaandenwet](../../../../wet/algemene/nabestaandenwet/BWBR0007795/README.md); 

b.  *AOW:*[ Algemene Ouderdomswet](../../../../wet/algemene/ouderdomswet/BWBR0002221/README.md); 

c.  *AKW:* [Algemene Kinderbijslagwet](../../../../wet/algemene/kinderbijslagwet/BWBR0002368/README.md); 

d.  *IOAW:* [Wet inkomensvoorziening oudere en gedeeltelijk arbeidsongeschikte werkloze werknemers](../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md); 

e.  *IOAZ:* [Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md); 

f.  *IOW:* [Wet inkomensvoorziening oudere werklozen](../../../../wet/wet/inkomensvoorziening/oudere/werklozen/BWBR0024394/README.md); 

g.  *TW:* [Toeslagenwet](../../../../wet/toeslagenwet/BWBR0004043/README.md); 

h.  *WAO:* [Wet op de arbeidsongeschiktheidsverzekering](../../../../wet/wet/op/de/arbeidsongeschiktheidsverzekering/BWBR0002524/README.md); 

i.  *WAZ:* [Wet arbeidsongeschiktheidsverzekering zelfstandigen](../../../../wet/wet/arbeidsongeschiktheidsverzekering/zelfstandigen/BWBR0008656/README.md);  

j.  *WW:* [Werkloosheidswet](../../../../wet/werkloosheidswet/BWBR0004045/README.md);  

k.  *WWB:* [Wet werk en bijstand](../../../../wet/wet/werk/en/bijstand/BWBR0015703/README.md);  

l.  *ZW:*[ Ziektewet](../../../../wet/ziektewet/BWBR0001888/README.md);  

m.  *Wet Wajong:* [Wet werk en arbeidsondersteuning jonggehandicapten](../../../../wet/wet/werk/en/arbeidsondersteuning/jonggehandicapten/BWBR0008657/README.md);  

n.  *Wet WIA:* [Wet werk en inkomen naar arbeidsvermogen](../../../../wet/wet/werk/en/inkomen/naar/arbeidsvermogen/BWBR0019057/README.md);  

o.  *Wet SUWI:* [Wet structuur uitvoeringsorganisatie werk en inkomen](../../../../wet/wet/structuur/uitvoeringsorganisatie/werk/en/inkomen/BWBR0013060/README.md); 

p.  *benadelingsbedrag:* hetgeen hieronder wordt verstaan in de artikelen, genoemd in onderdeel q;  

q.  *bestuurlijke boete:* de bestuurlijke boete, bedoeld in de [artikelen 27a van de WW](../../../../wet/werkloosheidswet/BWBR0004045/README.md), [21, van de IOW](../../../../wet/wet/inkomensvoorziening/oudere/werklozen/BWBR0024394/README.md), [45a van de ZW](../../../../wet/ziektewet/BWBR0001888/README.md), [29a van de WAO](../../../../wet/wet/op/de/arbeidsongeschiktheidsverzekering/BWBR0002524/README.md), [48 van de WAZ](../../../../wet/wet/arbeidsongeschiktheidsverzekering/zelfstandigen/BWBR0008656/README.md), [2:69](../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:40 van de Wet Wajong](../../../../wet/wet/werk/en/arbeidsondersteuning/jonggehandicapten/BWBR0008657/README.md), [14a van de TW](../../../../wet/toeslagenwet/BWBR0004043/README.md), [17c van de AOW](../../../../wet/algemene/ouderdomswet/BWBR0002221/README.md), [39 van de ANW](../../../../wet/algemene/nabestaandenwet/BWBR0007795/README.md), [17a van de AKW](../../../../wet/algemene/kinderbijslagwet/BWBR0002368/README.md), [3:16 eerste lid, onderdeel o](../../../../wet/wet/arbeid/en/zorg/BWBR0013008/README.md), en [3:27, eerste lid, onderdeel m, van de Wet arbeid en zorg](../../../../wet/wet/arbeid/en/zorg/BWBR0013008/README.md), [91van de Wet WIA](../../../../wet/wet/werk/en/inkomen/naar/arbeidsvermogen/BWBR0019057/README.md), [20a van de IOAW](../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), [20a van de IOAZ](../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), en [18a](../../../../wet/wet/werk/en/bijstand/BWBR0015703/README.md) en [47g van de WWB](../../../../wet/wet/werk/en/bijstand/BWBR0015703/README.md);  

r.  *inlichtingenverplichting:* de verplichting, bedoeld in de [artikelen 25 van de WW](../../../../wet/werkloosheidswet/BWBR0004045/README.md), [12, eerste lid, van de IOW](../../../../wet/wet/inkomensvoorziening/oudere/werklozen/BWBR0024394/README.md), [31, eerste lid](../../../../wet/ziektewet/BWBR0001888/README.md), en [49 van de ZW](../../../../wet/ziektewet/BWBR0001888/README.md), [80 van de WAO](../../../../wet/wet/op/de/arbeidsongeschiktheidsverzekering/BWBR0002524/README.md), [70 van de WAZ](../../../../wet/wet/arbeidsongeschiktheidsverzekering/zelfstandigen/BWBR0008656/README.md), [2:7, eerste en zevende lid](../../../../wet/wet/werk/en/arbeidsondersteuning/jonggehandicapten/BWBR0008657/README.md), en [3:74 van de Wet Wajong](../../../../wet/wet/werk/en/arbeidsondersteuning/jonggehandicapten/BWBR0008657/README.md), [12 van de TW](../../../../wet/toeslagenwet/BWBR0004043/README.md), [49 van de AOW](../../../../wet/algemene/ouderdomswet/BWBR0002221/README.md), [35 van de ANW](../../../../wet/algemene/nabestaandenwet/BWBR0007795/README.md), [15 van de AKW](../../../../wet/algemene/kinderbijslagwet/BWBR0002368/README.md), [3:16, eerste lid, onderdeel g](../../../../wet/wet/arbeid/en/zorg/BWBR0013008/README.md), en [3:27, eerste lid, onderdeel f, van de Wet arbeid en zorg](../../../../wet/wet/arbeid/en/zorg/BWBR0013008/README.md), [27 van de Wet WIA](../../../../wet/wet/werk/en/inkomen/naar/arbeidsvermogen/BWBR0019057/README.md), [13, eerste lid, van de IOAW](../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), [13, eerste lid, van de IOAZ](../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), [17, eerste lid, van de WWB](../../../../wet/wet/werk/en/bijstand/BWBR0015703/README.md) en [30c, tweede en derde lid, van de Wet SUWI](../../../../wet/wet/structuur/uitvoeringsorganisatie/werk/en/inkomen/BWBR0013060/README.md);  

s.  *werkgever:* de werkgever in de zin van de [ZW](../../../../wet/ziektewet/BWBR0001888/README.md);  

t.  *werkgeversboete ZW/WAO:* de bestuurlijke boete, bedoeld in de [artikelen 38, derde lid](../../../../wet/ziektewet/BWBR0001888/README.md), [38a, achtste lid](../../../../wet/ziektewet/BWBR0001888/README.md), en [63c van de ZW](../../../../wet/ziektewet/BWBR0001888/README.md) en [artikel 71a, derde en vierde lid, van de WAO](../../../../wet/wet/op/de/arbeidsongeschiktheidsverzekering/BWBR0002524/README.md) zoals dit artikel luidde voor 1 april 2002.   

### Artikel  2  

####Berekening van de bestuurlijke boete

1.  De bestuurlijke boete wordt vastgesteld op de hoogte van het benadelingsbedrag, en bij recidive van overtreding van de inlichtingenverplichting op 150 procent van het benadelingsbedrag, met dien verstande dat zij op ten minste â‚¬ 150 wordt vastgesteld. Bij verminderde verwijtbaarheid wordt de bestuurlijke boete verlaagd.   
2.  De bestuurlijke boete wordt naar boven afgerond op een veelvoud van â‚¬Â 10.   
3.  Indien het niet of niet behoorlijk nakomen van de inlichtingenverplichting niet heeft geleid tot een benadelingsbedrag en niet volstaan wordt met het geven van een schriftelijke waarschuwing, wordt de bestuurlijke boete vastgesteld op â‚¬150. Bij verminderde verwijtbaarheid wordt de bestuurlijke boete verlaagd.  

### Artikel  2a  

####Criteria verminderde verwijtbaarheid

1.  Bij de bepaling van de hoogte van de bestuurlijke boete wordt de mate waarin de gedraging aan de betrokkene kan worden verweten beoordeeld naar de omstandigheden waarin betrokkene verkeerde op het moment dat hij de inlichtingenverplichting had moeten nakomen.   
2.  Bij de beoordeling van de mate waarin de gedraging aan de betrokkene kan worden verweten, leiden in ieder geval de volgende criteria tot verminderde verwijtbaarheid: 

a. de betrokkene verkeerde in onvoorziene en ongewenste omstandigheden, die niet tot het normale levenspatroon behoren en die hem weliswaar niet in de feitelijke onmogelijkheid brachten om aan de inlichtingenverplichting te voldoen, maar die emotioneel zo ontwrichtend waren dat hem niet volledig valt toe te rekenen dat de inlichtingen niet tijdig of volledig zijn verstrekt;  

b. de betrokkene verkeerde in een zodanige geestelijke toestand dat hem de overtreding niet volledig valt aan te rekenen, of  

c. de betrokkene heeft wel inlichtingen verstrekt, die echter onjuist of onvolledig waren, of heeft anderszins een wijziging van omstandigheden niet onverwijld gemeld, maar uit eigen beweging alsnog de juiste inlichtingen verstrekt voordat de overtreding is geconstateerd, tenzij de betrokkene deze inlichtingen heeft verstrekt in het kader van toezicht op de naleving van een inlichtingenverplichting.    

### Artikel  2b  

####Niet of niet behoorlijke melding door werkgever

1.  De verplichtingen, bedoeld in de [artikelen 38, eerste lid en tweede lid, eerste zin](../../../../wet/ziektewet/BWBR0001888/README.md), [38a, tweede, derde, vijfde en zesde lid](../../../../wet/ziektewet/BWBR0001888/README.md), en [38b, tweede en derde lid, van de ZW](../../../../wet/ziektewet/BWBR0001888/README.md) zijn niet behoorlijk nagekomen indien: 

a.de aangifte van de ongeschiktheid tot werken of de hersteldmelding niet tijdig is gedaan, of

b.de datum van de eerste dag van ongeschiktheid tot werken, van de laatste werkdag of herstel onjuist is opgegeven.   
2.  De verplichting, bedoeld in [artikel 63c, van de ZW](../../../../wet/ziektewet/BWBR0001888/README.md), is niet nagekomen indien de werkgever de melding dat hij zich met betrekking tot de begeleiding van zijn zieke werknemers niet meer laat bijstaan door een persoon als bedoeld in dat artikel, niet binnen 7 kalenderdagen heeft gedaan.  
3. De verplichting, bedoeld in [artikel 38a, zevende lid, van de ZW](../../../../wet/ziektewet/BWBR0001888/README.md) is niet behoorlijk nagekomen indien de werkgever de melding niet binnen 7Â kalenderdagen heeft gedaan.

### Artikel  2c  

####Hoogte van de werkgeversboete bij niet of niet behoorlijke melding

1.  De hoogte van de bestuurlijke boete, bedoeld in de [artikelen 38, derde lid](../../../../wet/ziektewet/BWBR0001888/README.md), [38a, achtste lid](../../../../wet/ziektewet/BWBR0001888/README.md), en [63c van de ZW](../../../../wet/ziektewet/BWBR0001888/README.md) bedraagt: 

a. â‚¬ 70, indien de aangifte van de ongeschiktheid tot werken, de aangifte van de laatste werkdag, de hersteldmelding respectievelijk de melding zich niet meer te laten bijstaan door een persoon als bedoeld in [artikel 63c van de ZW](../../../../wet/ziektewet/BWBR0001888/README.md), of de melding, bedoeld in [artikel 38a, zevende lid, van de ZW](../../../../wet/ziektewet/BWBR0001888/README.md), minder dan 7 kalenderdagen te laat is gedaan;  

b. â‚¬Â 230, indien de aangifte van de ongeschiktheid tot werken, de aangifte van de laatste werkdag, de hersteldmelding respectievelijk de melding zich niet meer te laten bijstaan door een persoon als bedoeld in [artikel 63c van de ZW](../../../../wet/ziektewet/BWBR0001888/README.md), of de melding, bedoeld in [artikel 38a, zevende lid, van de ZW](../../../../wet/ziektewet/BWBR0001888/README.md), 7 kalenderdagen of meer doch minder dan 28 kalenderdagen te laat is gedaan;  

c. â‚¬Â 455, indien de aangifte van de ongeschiktheid tot werken, de aangifte van de laatste werkdag, de hersteldmelding respectievelijk de melding zich niet meer te laten bijstaan door een persoon als bedoeld in [artikel 63c van de ZW](../../../../wet/ziektewet/BWBR0001888/README.md), of de melding, bedoeld in [artikel 38a, zevende lid, van de ZW](../../../../wet/ziektewet/BWBR0001888/README.md), 28 kalenderdagen of meer te laat is gedaan;  

d. â‚¬Â 455, indien de aangifte van de ongeschiktheid tot werken, de datum van de laatste werkdag, de datum van herstel respectievelijk de datum sedert wanneer de werkgever zich niet meer laat bijstaan door een persoon als bedoeld in [artikel 63c van de ZW](../../../../wet/ziektewet/BWBR0001888/README.md), of de melding, bedoeld in [artikel 38a, zevende lid, van de ZW](../../../../wet/ziektewet/BWBR0001888/README.md), onjuist is opgegeven.    
2.  De bestuurlijke boete wegens het niet nakomen van de verplichtingen, bedoeld in de [artikelen 38, eerste lid en tweede lid, eerste zin](../../../../wet/ziektewet/BWBR0001888/README.md), [38a, vijfde en zesde lid](../../../../wet/ziektewet/BWBR0001888/README.md), en [63c van de ZW](../../../../wet/ziektewet/BWBR0001888/README.md) bedraagt â‚¬Â 455.  

### Artikel  2d  

####Werkgeversboete bij het niet indienen van en het niet meewerken aan het opstellen of uitvoeren van het reÃ¯ntegratieplan

1.  Indien de werkgever de verplichtingen, bedoeld in [artikel 71a, eerste, tweede of derde lid, van de WAO](../../../../wet/wet/op/de/arbeidsongeschiktheidsverzekering/BWBR0002524/README.md), zoals dat artikel luidde voor 1 april 2002, niet of niet behoorlijk nakomt ten aanzien van de werknemer of de in dat artikel bedoelde verzekerde wiens eerste dag van ongeschiktheid tot het verrichten van arbeid is gelegen voor die datum, is artikel 4 van het Besluit boete ZW/WAO werkgevers 2002, zoals dat luidde voor inwerkingtreding van dit besluit, van toepassing.   
2.  Indien de werkgever de verplichting, bedoeld in [artikel 71a, vierde lid, van de WAO](../../../../wet/wet/op/de/arbeidsongeschiktheidsverzekering/BWBR0002524/README.md), zoals dat artikel luidde voor 1 april 2002, niet nakomt ten aanzien van de werknemer of de in dat artikel bedoelde verzekerde wiens eerste dag van ongeschiktheid tot het verrichten van arbeid is gelegen voor die datum, is artikel 5 van het Besluit boete ZW/WAO werkgevers 2002, zoals dat luidde voor inwerkingtreding van dit besluit, van toepassing.  

### Artikel  4  

####Intrekking van een besluit en vervallen van artikelen

1.   Het Besluit tarieven administratieve boeten Abw, Ioaw en Ioaz wordt ingetrokken.    
2.   Wijzigt het Uitvoeringsbesluit WIK.   

### Artikel  5  

####Overgangsrecht

1.  Het Besluit tarieven administratieve boeten Abw, Ioaw en Ioaz, het Boetebesluit Tica, het Boetebesluit AOW, het Boetebesluit Anw en het Boetebesluit AKW, zoals die luidden op de dag voorafgaande aan de dag van inwerkingtreding van dit besluit, blijven van toepassing op de niet of niet behoorlijke nakoming van de inlichtingenverplichting die voorafgaat aan de dag van inwerkingtreding van dit besluit.   
2.  Indien voor de niet of niet behoorlijke nakoming van de inlichtingenverplichting die vooraf gaat aan de dag van inwerkingtreding van dit besluit, op grond van dit besluit een lagere bestuurlijke boete zou moeten worden opgelegd dan op grond van het Besluit tarieven administratieve boeten Abw, Ioaw en Ioaz, de [artikelen 7 tot en met 10 van het Uitvoeringsbesluit WIK](../../../../AMvB/uitvoeringsbesluit/wik/BWBR0009674/README.md), het Boetebesluit Tica, het Boetebesluit AOW, het Boetebesluit Anw of het Boetebesluit AKW, wordt, in afwijking van het eerste lid, dit besluit toegepast.  
3. Het Boetebesluit socialezekerheidswetten, zoals dat luidde voor 1 juli 2007, blijft van toepassing op de niet of niet behoorlijke nakoming van de inlichtingenverplichting die voorafgaat aan die datum, tenzij de beschikking waarbij de boete wordt opgelegd wordt genomen op of na die datum en sindsdien een gunstiger boete geldt.

### Artikel  6  

####Overgangsbepaling in verband met het intrekken van de [Wet REA](../../../../wet/wet/op/de/(re)integratie/arbeidsgehandicapten/BWBR0009565/README.md)

Artikel 1, zoals dat luidde op de dag voorafgaand aan de dag waarop op grond van [artikel 2.10 van de Wet Invoering en financiering Wet werk en inkomen naar arbeidsvermogen](../../../../wet/wet/invoering/en/financiering/wet/werk/en/inkomen/naar/arbeidsvermogen/BWBR0019058/README.md) de [Wet REA](../../../../wet/wet/op/de/(re)integratie/arbeidsgehandicapten/BWBR0009565/README.md) werd ingetrokken, blijft van toepassing op bestuurlijke boeten, verplichtingen, subsidies en voorzieningen die tot de dag dat de [Wet REA](../../../../wet/wet/op/de/(re)integratie/arbeidsgehandicapten/BWBR0009565/README.md) werd ingetrokken, onderscheidenlijk zijn opgelegd, golden of zijn toegekend. 

### Artikel  6a  

####Overgangsbepaling met betrekking tot wijziging van de Ziektewet

De artikelen 2a en 2b, zoals die luidden op de dag voorafgaand aan de inwerkingtreding van [artikel VIII, onderdelen L en M, van de Wet harmonisatie en vereenvoudiging sociale zekerheidswetgeving](../../../../wet/wet/harmonisatie/en/vereenvoudiging/socialezekerheidswetgeving/BWBR0029334/README.md), blijven van toepassing indien [artikel 86d van de ZW](../../../../wet/ziektewet/BWBR0001888/README.md) van toepassing is. 

### Artikel  6b  

####Grondslag

Treedt in werking per 01-07-2014 

Dit besluit is mede gebaseerd op de a[rtikelen 20a, negende lid, van de IOAW](../../../../wet/wet/inkomensvoorziening/oudere/en/gedeeltelijk/arbeidsongeschikte/werkloze/etc/BWBR0004044/README.md), [20a, negende lid, van de IOAZ](../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md),[18a, negende lid](../../../../wet/wet/werk/en/bijstand/BWBR0015703/README.md), en [47g, negende lid, van de WWB](../../../../wet/wet/werk/en/bijstand/BWBR0015703/README.md) en [6b, zevende lid, van de RW](../../../../wet/remigratiewet/BWBR0010424/README.md). 

### Artikel  7  

####Inwerkingtreding van dit besluit.

Dit besluit treedt in werking met ingang van 1 februari 2001. 

### Artikel  8  

####Citeertitel

Dit besluit wordt aangehaald als: Boetebesluit socialezekerheidswetten. 

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
14 oktober 2000  
Beatrix  

De Minister van Sociale Zaken en Werkgelegenheid, 
W. A. F. G. Vermeend   

De Staatssecretaris van Sociale Zaken en Werkgelegenheid, 
J. F. Hoogervorst   

de *eenendertigste* oktober 2000 

De Minister van Justitie, 
A. H. Korthals     

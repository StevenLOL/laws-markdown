<meta http-equiv='Content-Type' content='text/html; charset=utf-8' />

##Besluit van 25 juni 1997 tot uitvoering van de Huursubsidiewet, met uitzondering van de bepalingen van die wet betreffende de beheersing van de huurlasten en de huursubsidieuitgaven (Huursubsidiebesluit)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volkshuisvesting, Ruimtelijke Ordening en Milieubeheer van 25 maart 1997, nr. MJZ 97092973, Centrale Directie Juridische Zaken, Afdeling Wetgeving;

Gelet op de [artikelen 4, derde lid](../../../wet/huursubsidiewet/BWBR0008659/README.md), [11, tweede lid](../../../wet/huursubsidiewet/BWBR0008659/README.md), [28, derde lid](../../../wet/huursubsidiewet/BWBR0008659/README.md), en [46 van de Huursubsidiewet](../../../wet/huursubsidiewet/BWBR0008659/README.md), alsmede op [artikel 34, derde lid, van de Huisvestingswet](../../../wet/huisvestingswet/BWBR0005674/README.md), [70, vijfde en zesde lid, van de Woningwet](../../../wet/woningwet/BWBR0005181/README.md), [34, vierde lid, van de Wet op de rechtsbijstand](../../../wet/wet/op/de/rechtsbijstand/BWBR0006368/README.md), 9, zevende lid, van de Wet rechtsbijstand aan on- en minvermogenden, 7a, tweede lid, van de Algemene Bijstandswet en 102 van de Organisatiewet sociale voorzieningen 1997;

De Raad van State gehoord (advies van 4 juni 1997, nr. W08.97.0165);

Gezien het nader rapport van de Staatssecretaris van Volkshuisvesting, Ruimtelijke Ordening en Milieubeheer van 20 juni 1997, nr. MJZ 97109564, Centrale Directie Juridische Zaken, Afdeling Wetgeving;
Hebben goedgevonden en verstaan:     
### HOOFDSTUK  1  

####DEFINITIES

### Artikel  1  

In dit besluit wordt verstaan onder wet: [Wet op de huurtoeslag](../../../wet/huursubsidiewet/BWBR0008659/README.md).  

### Hoofdstuk  2  

####Bijzondere gevallen

### Artikel  2  

1.  Op verzoek blijft voor de toepassing van [artikel 2 van de wet](../../../wet/huursubsidiewet/BWBR0008659/README.md), van [artikel 7 van de Algemene wet inkomensafhankelijke regelingen](../../../wet/algemene/wet/inkomensafhankelijke/regelingen/BWBR0018472/README.md) en de op die artikelen berustende bepalingen voor zover het betreft het toekennen van een huurtoeslag, een huurder, diens partner of een medebewoner buiten beschouwing indien: 

a. hij langer dan een jaar op een ander adres verblijft dan het adres waarop hij in de gemeentelijke basisadministratie persoonsgegevens staat ingeschreven, en  

b. sprake is van een bijzondere omstandigheid.     
2.  Als een bijzondere omstandigheid als bedoeld in het eerste lid, onderdeel b, wordt aangemerkt een verblijf in: 

a. een verpleeghuis;  

b. een psychiatrische inrichting;  

c. een penitentiaire inrichting.     

### Artikel  2a  

1.  Op verzoek blijft voor de toepassing van [artikel 2 van de wet](../../../wet/huursubsidiewet/BWBR0008659/README.md), van [artikel 7 van de Algemene wet inkomensafhankelijke regelingen](../../../wet/algemene/wet/inkomensafhankelijke/regelingen/BWBR0018472/README.md) en de op die artikelen berustende bepalingen voor zover het betreft het toekennen van een huurtoeslag, een partner of medebewoner buiten beschouwing indien sprake is van een verzorgingsbehoefte bij de huurder, diens partner of een medebewoner.   
2.  Het eerste lid geldt uitsluitend ten aanzien van de partner of medebewoner die met het oog op de verzorgingsbehoefte van de huurder of van hemzelf op hetzelfde woonadres als de huurder staat ingeschreven in de gemeentelijke basisadministratie persoonsgegevens en is van toepassing indien: 

a. de verzorgingsbehoefte blijkt uit een verklaring van een indicatieorgaan als bedoeld in [artikel 9a van de Algemene Wet Bijzondere Ziektekosten](../../../wet/algemene/wet/bijzondere/ziektekosten/BWBR0002614/README.md);  

b. het voordeel uit sparen en beleggen als bedoeld in [artikel 5.2 van de Wet inkomstenbelasting 2001](../../../wet/wet/inkomstenbelasting/2001/BWBR0011353/README.md) over het berekeningsjaar van de in het eerste lid bedoelde buiten beschouwing te laten persoon, niet meer bedraagt dan € 3 850 en  

c. het gezamenlijke toetsingsinkomen van de huurder, diens partner en de medebewoners, met inbegrip van de in het eerste lid bedoelde buiten beschouwing te laten persoon, niet meer bedraagt dan € 42 250.     
3.  Voor de toepassing van het eerste lid wordt geen rekening gehouden met de verzorgingsbehoefte van een minderjarige eerstegraads bloed- of aanverwant in de neergaande lijn.   
4.  [Artikel 27, eerste lid, van de wet](../../../wet/huursubsidiewet/BWBR0008659/README.md) is van overeenkomstige toepassing op de in het tweede lid, onderdelen b en c, vermelde bedragen, waarbij ten aanzien van het in het tweede lid, onderdeel c, vermelde bedrag het resultaat naar boven wordt afgerond op een veelvoud van € 25.   

### Artikel  2b  

1.  Op verzoek blijven bij de toepassing van [artikel 7, eerste en tweede lid, van de Algemene wet inkomensafhankelijke regelingen](../../../wet/algemene/wet/inkomensafhankelijke/regelingen/BWBR0018472/README.md) voor zover het betreft het toekennen van een huurtoeslag, de navolgende bestanddelen van het toetsingsinkomen buiten beschouwing: 

a. afkoopsommen van ouderdoms- of nabestaandenpensioen die in het berekeningsjaar niet meer bedragen dan het bedrag dat is opgenomen in [artikel 66, eerste lid, van de Pensioenwet](../../../wet/pensioenwet/BWBR0020809/README.md) en [artikel 78, eerste lid, van de Wet verplichte beroepspensioenregeling](../../../wet/wet/verplichte/beroepspensioenregeling/BWBR0018831/README.md);  

b. nabetalingen van inkomsten als bedoeld in [afdeling 3.3](../../../wet/wet/inkomstenbelasting/2001/BWBR0011353/README.md) en [3.5 van de Wet inkomstenbelasting 2001](../../../wet/wet/inkomstenbelasting/2001/BWBR0011353/README.md);  

c. wezenuitkeringen die met toepassing van [artikel 49 van de Algemene nabestaandenwet](../../../wet/algemene/nabestaandenwet/BWBR0007795/README.md) aan een ander dan de wettelijke vertegenwoordiger van het kind betaalbaar zijn gesteld;  

d. afkoopsommen op grond van de [Liquidatiewet ongevallenwetten](../../../wet/liquidatiewet/ongevallenwetten/BWBR0002553/README.md);  

e. verhogingen op grond van [artikel 10 van de Wet arbeidsongeschiktheidsverzekering zelfstandigen](../../../wet/wet/arbeidsongeschiktheidsverzekering/zelfstandigen/BWBR0008656/README.md), [artikel 2:51](../../../wet/wet/werk/en/arbeidsondersteuning/jonggehandicapten/BWBR0008657/README.md) of [3:9 van de Wet werk en arbeidsondersteuning jonggehandicapten](../../../wet/wet/werk/en/arbeidsondersteuning/jonggehandicapten/BWBR0008657/README.md) of [artikel 22 van de Wet op de arbeidsongeschiktheidsverzekering](../../../wet/wet/op/de/arbeidsongeschiktheidsverzekering/BWBR0002524/README.md) voorzover het bedrag van de verhoging niet hoger is dan het in [artikel 6.20, eerste lid, onderdeel a, van de Wet inkomstenbelasting 2001](../../../wet/wet/inkomstenbelasting/2001/BWBR0011353/README.md) genoemde drempelbedrag voor uitgaven voor specifieke zorgkosten.     
2.  Indien sprake is van een nabetaling die over de berekeningsjaren waarop deze nabetaling betrekking heeft gemiddeld meer dan € 2300 per jaar bedraagt, vindt het eerste lid, onderdeel b, uitsluitend toepassing indien over de berekeningsjaren waarop de nabetaling betrekking heeft minder huurtoeslag zou worden genoten dan indien de betrokken inkomsten niet als nabetaling zouden zijn uitbetaald.   
3.  Indien de belanghebbende gedurende het gehele berekeningsjaar een partner heeft, wordt het in het eerste lid, onderdeel e, bedoelde drempelbedrag voor uitgaven voor specifieke zorgkosten verdubbeld.   

### Artikel  2c  

1.  Een verzoek als bedoeld in de artikelen 2, eerste lid, 2a, eerste lid, en 2b, eerste lid, kan worden gedaan tot het tijdstip dat de toekenning van de huurtoeslag over het desbetreffende berekeningsjaar onherroepelijk is geworden.   
2.  Een verzoek als bedoeld in de artikelen 2, eerste lid, 2a, eerste lid, en 2b, eerste lid, onderdelen c en e, wordt geacht mede te zijn gedaan voor op het berekeningsjaar volgende berekeningsjaren.   

### Hoofdstuk  3  

####Onzelfstandige woonruimte

### Artikel  3  

1.  Een woongebouw of een woning waarvan onzelfstandige woonruimte deel uitmaakt als bedoeld in [artikel 11, eerste lid, onder b, van de wet](../../../wet/huursubsidiewet/BWBR0008659/README.md), kan op voet van [artikel 11, tweede lid, van de wet](../../../wet/huursubsidiewet/BWBR0008659/README.md), slechts door de Belastingdienst/Toeslagen worden aangewezen indien: 

a. de desbetreffende woonruimten geschikt en bestemd zijn voor: 

1°. begeleid wonen, of een daarmee vergelijkbare woonvorm, of  

2°. groepswonen door ouderen, of een daarmee vergelijkbare woonvorm;    

b. de desbetreffende huurovereenkomst naar haar aard niet van korte duur is;  

c. de rekenhuur niet anders dan door middel van een huurtoeslag wordt gesubsidieerd, en  

d. de desbetreffende woonruimten zodanig zijn verdeeld dat elke huurder over minimaal één privé-vertrek beschikt.     
2.  Een woongebouw of een woning waarvan onzelfstandige woonruimte deel uitmaakt, bedoeld in het eerste lid, onderdeel a, onder 1°, kan voorts slechts worden aangewezen indien: 

a. de desbetreffende woonruimten bestemd zijn voor huurders die zonder zorg of begeleiding niet zelfstandig kunnen wonen;  

b. het begeleid wonen of de daarmee vergelijkbare woonvorm gericht is op integratie en acceptatie van de bewoners in de nabije omgeving;  

c. de zorg of begeleiding plaatsvindt door een instelling als bedoeld in [artikel 1, eerste lid, onderdeel f, van de Wet toelating zorginstellingen](../../../wet/wet/toelating/zorginstellingen/BWBR0018906/README.md), die zorg verleent waarop aanspraak bestaat ingevolge de [Algemene Wet Bijzondere Ziektekosten](../../../wet/algemene/wet/bijzondere/ziektekosten/BWBR0002614/README.md) of door een andere deskundige, erkende hulpverleningsinstantie, of de huurders beschikken over een persoonsgebonden budget op grond van [laatstgenoemde wet](../../../wet/algemene/wet/bijzondere/ziektekosten/BWBR0002614/README.md);  

d. er een gescheiden huur- en zorgovereenkomst is, en  

e. de desbetreffende woonruimten niet bestemd zijn om uitsluitend te worden bewoond door minderjarige huurders.     
3.  Een woongebouw of een woning waarvan onzelfstandige woonruimte deel uitmaakt, bedoeld in het eerste lid, onderdeel a, onder 2°, kan voorts slechts worden aangewezen indien: 

a. alle huurders van de desbetreffende woonruimten zijn genoemd in één overeenkomst van huur en verhuur;  

b. in de desbetreffende woonruimten ten minste drie huishoudens zijn gehuisvest, en  

c. ten minste 80 procent van de huurders van de desbetreffende woonruimten 65 jaar of ouder is.     
4.  De Belastingdienst/Toeslagen kan de aanwijzing intrekken indien niet langer wordt voldaan aan het eerste, tweede of derde lid.   

### Hoofdstuk  4  

####Verklaring van de voorzitter van de huurcommissie

### Artikel  6  

De voorzitter van de huurcommissie vermeldt in de verklaring, bedoeld in [artikel 6, eerste lid, onder b, van de Uitvoeringswet huurprijzen woonruimte](../../../wet/uitvoeringswet/huurprijzen/woonruimte/BWBR0014315/README.md), de hoogte van de huurprijs en of deze al dan niet redelijk is, beoordeeld naar de bij of krachtens die [wet](../../../wet/uitvoeringswet/huurprijzen/woonruimte/BWBR0014315/README.md) gestelde regels. Indien de voorzitter van oordeel is dat de huurprijs niet redelijk is, vermeldt hij tevens het puntenaantal van de woning op basis van het waarderingsstelsel, bedoeld in [artikel 5 van het Besluit huurprijzen woonruimte](../../../AMvB/besluit/huurprijzen/woonruimte/BWBR0003237/README.md).  

### Hoofdstuk  5  

####Kwaliteitskorting

### Artikel  7  

1.  Het percentage, bedoeld in [artikel 21, eerste lid, onder b, van de wet](../../../wet/huursubsidiewet/BWBR0008659/README.md), is 65.   
2.  Het percentage, bedoeld in [artikel 21, eerste lid, onder c, van de wet](../../../wet/huursubsidiewet/BWBR0008659/README.md), is 40.   

### HOOFDSTUK  6  

####WIJZIGING VAN ANDERE BESLUITEN

### §  1  

####Ministerie van Justitie

### Artikel  8  

Wijzigt het Besluit draagkrachtcriteria rechtsbijstand.   

### Artikel  9  

Wijzigt het Besluit financiële toevoegingsgrenzen.   

### §  2  

####Ministerie van Sociale Zaken en Werkgelegenheid

### Artikel  10  

Wijzigt het Bijstandsbesluit krediethypotheek.   

### Artikel  11  

Wijzigt het Besluit gegevensverstrekking sociale verzekeringen 1997.   

### §  3  

####Ministerie van Volkshuisvesting, Ruimtelijke Ordening en Milieubeheer

### Artikel  12  

Wijzigt het Huisvestingsbesluit.   

### Artikel  13  

Wijzigt het Besluit beheer sociale-huursector.   

### HOOFDSTUK  7  

####SLOTBEPALINGEN

### Artikel  14  

Op subsidietijdvakken die zijn aangevangen onder de werking van de Wet individuele huursubsidie blijven van toepassing het Besluit individuele huursubsidie en het Besluit verklaring huurgegevens individuele huursubsidie.  

### Artikel  15  

1.  Dit besluit treedt in werking met ingang van 1 juli 1997.   
2.  Indien het *Staatsblad* waarin dit besluit wordt gepubliceerd wordt uitgegeven op of na 1 juli 1997, werkt het terug tot en met 1 juli 1997.   

### Artikel  16  

Dit besluit wordt aangehaald als: Besluit op de huurtoeslag.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
25 juni 1997  
Beatrix  

De Staatssecretaris van Volkshuisvesting, Ruimtelijke Ordening en Milieubeheer, 
D. K. J. Tommel   

de *eerste* juli 1997 

De Minister van Justitie, 
W. Sorgdrager    

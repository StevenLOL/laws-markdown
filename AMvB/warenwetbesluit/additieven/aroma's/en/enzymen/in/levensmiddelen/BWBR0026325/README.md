<meta http-equiv='Content-Type' content='text/html; charset=utf-8' />

##Besluit van 19 augustus 2009, houdende regels in verband met verordeningen (EG) nrs. 1332/2008, 1333/2008 en 1334/2008 (Warenwetbesluit additieven, aroma's en enzymen in levensmiddelen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volksgezondheid, Welzijn en Sport van 1 juli 2009, VGP/VV 2938337, gedaan in overeenstemming met Onze Ministers van Landbouw, Natuur en Voedselkwaliteit, van Economische Zaken, en van Justitie;

Gelet op:

– verordening (EG) nr. 1332/2008 van het Europees Parlement en de Raad van de Europese Unie van 16 december 2008 (PbEU L 354) inzake voedingsenzymen en tot wijziging van richtlijn 83/417/EEG van de Raad, verordening (EG) nr. 1493/1999 van de Raad, richtlijn 2000/13/EG, richtlijn 2001/112/EG van de Raad en verordening (EG) 258/97;  

– verordening (EG) nr. 1333/2008 van het Europees Parlement en de Raad van de Europese Unie van 16 december 2008 inzake levensmiddelenadditieven (PbEU L 354);  

– verordening (EG) nr. 1334/2008 van het Europees Parlement en de Raad van de Europese Unie van 16 december 2008 (PbEU L 354) inzake aroma’s en bepaalde voedselingrediënten met aromatiserende eigenschappen voor gebruik in levensmiddelen en tot wijziging van verordening (EG) nr. 1601/91 van de Raad, verordening nr. (EG)2232/96, verordening (EG) nr. 110/2008 en richtlijn 2000/13/EG; en  

– de [artikelen 4, eerste lid](../../../../../../../../../wet/warenwet/BWBR0001969/README.md), [8, eerste lid](../../../../../../../../../wet/warenwet/BWBR0001969/README.md), [13, onder a](../../../../../../../../../wet/warenwet/BWBR0001969/README.md), [14](../../../../../../../../../wet/warenwet/BWBR0001969/README.md), en [32b, eerste lid, van de Warenwet](../../../../../../../../../wet/warenwet/BWBR0001969/README.md);   
De Raad van State gehoord (advies van 16 juli 2009, no. W13.09.0226/I);

Gezien het nader rapport van Onze Minister van Volksgezondheid, Welzijn en Sport van 13 augustus 2009, VGP/VV 2946961 uitgebracht in overeenstemming met Onze Ministers van Landbouw, Natuur en Voedselkwaliteit, van Economische Zaken, en van Justitie;
Hebben goedgevonden en verstaan:    

### Artikel  1  

In dit besluit en de daarop berustende bepalingen wordt verstaan onder: 

a. *verordening (EG) 1332/2008:*verordening (EG) nr. 1332/2008 van het Europees Parlement en de Raad van de Europese Unie van 16 december 2008 (PbEU L 354) inzake voedingsenzymen en tot wijziging van richtlijn 83/417/EEG van de Raad, verordening (EG) nr. 1493/1999 van de Raad, richtlijn 2000/13/EG, richtlijn 2001/112/EG van de Raad en verordening (EG) 258/97;  

b. *verordening (EG) 1333/2008:*verordening (EG) nr. 1333/2008 van het Europees Parlement en de Raad van de Europese Unie van 16 december 2008 inzake levensmiddelenadditieven (PbEU L 354);  

c. *verordening (EG) 1334/2008:*verordening (EG) nr. 1334/2008 van het Europees Parlement en de Raad van de Europese Unie van 16 december 2008 (PbEU L 354) inzake aroma’s en bepaalde voedselingrediënten met aromatiserende eigenschappen voor gebruik in levensmiddelen en tot wijziging van verordening (EG) nr. 1601/91 van de Raad, verordening nr. (EG)2232/96, verordening (EG) nr. 110/2008 en richtlijn 2000/13/EG;  

d. *verordening (EG) 2065/2003:* verordening (EG) nr. 2065/2003 van het Europees Parlement en de Raad van de Europese Unie van 10 november 2003 inzake in of op levensmiddelen gebruikte of te gebruiken rookaroma’s (PbEU L 309).    

### Artikel  2  

1.  Het is verboden te handelen in strijd met de artikelen 4, 5, 10, eerste lid, 11, eerste tot en met derde lid, 12 en 14, van verordening (EG) 1332/2008.   
2.  Het is verboden te handelen in strijd met de artikelen 4, eerste, tweede en vijfde lid, 5, 15, 16, 17, 21, eerste lid, 22, eerste, tweede en derde lid, 23, 24, eerste lid, en 26, van verordening (EG) 1333/2008.   
3.  Het is verboden te handelen in strijd met de artikelen 4, 5, 6, eerste en tweede lid, 7, 10, 14, eerste lid, 15, eerste lid, 16, 17 en 19, eerste tot en met derde lid, van verordening (EG) 1334/2008.   
4.  Het is verboden te handelen in strijd met artikel 3.   
5.  Het is verboden te handelen in strijd met de krachtens artikel 4 vastgestelde voorschriften.   
6.  Het is verboden te handelen in strijd met artikel 4, tweede lid, van verordening (EG) 2065/2003.   

### Artikel  3  

De informatie, bedoeld in: 

a. artikel 11 van verordening (EG) 1332/2008;  

b. artikel 22 van verordening (EG) 1333/2008; en  

c. artikel 15 van verordening (EG) 1334/2008;   wordt in ieder geval vermeld in de Engelse of de Nederlandse taal.  

### Artikel  4  

Bij regeling van Onze Minister worden nadere regels vastgesteld inzake artikel 2, voor zover die noodzakelijk zijn voor de goede uitvoering van de bij of krachtens verordeningen (EG) 1332/2008, 1333/2008 of 1334/2008 gestelde voorschriften.  

### Artikel  5  

Na de inwerkingtreding van dit besluit berusten de volgende regelingen op artikel 4: 

a. de [Warenwetregeling Gebruik van additieven met uitzondering van kleurstoffen en zoetstoffen in levensmiddelen](../../../../../../../../../ministeriele-regeling/warenwetregeling/gebruik/van/additieven/met/uitzondering/van/kleurstoffen/etc/BWBR0008245/README.md);  

b. de [Warenwetregeling zuiverheidseisen voor levensmiddelenadditieven met uitzondering van kleurstoffen en zoetstoffen 2008](../../../../../../../../../ministeriele-regeling/warenwetregeling/zuiverheidseisen/voor/levensmiddelenadditieven/met/etc/BWBR0024683/README.md);  

c. de [Warenwetregeling Gebruik van kleurstoffen in levensmiddelen](../../../../../../../../../ministeriele-regeling/warenwetregeling/gebruik/van/kleurstoffen/in/levensmiddelen/BWBR0007567/README.md);  

d. de [Warenwetregeling zuiverheidseisen voor kleurstoffen in levensmiddelen 2009](../../../../../../../../../ministeriele-regeling/warenwetregeling/zuiverheidseisen/voor/kleurstoffen/in/levensmiddelen/2009/BWBR0025307/README.md);  

e. de [Warenwetregeling Gebruik van zoetstoffen in levensmiddelen](../../../../../../../../../ministeriele-regeling/warenwetregeling/gebruik/van/zoetstoffen/in/levensmiddelen/BWBR0007613/README.md);  

f. de [Warenwetregeling zuiverheidseisen voor zoetstoffen 2008](../../../../../../../../../ministeriele-regeling/warenwetregeling/zuiverheidseisen/voor/zoetstoffen/2008/BWBR0024204/README.md).    

### Artikel  6  

Wijzigt het Warenwetbesluit Bereiding en behandeling van levensmiddelen.   

### Artikel  7  

Wijzigt het Warenwetbesluit Cacao en chocolade.   

### Artikel  8  

Wijzigt het Warenwetbesluit Etikettering van levensmiddelen.   

### Artikel  9  

Wijzigt het Warenwetbesluit Kruidenpreparaten.   

### Artikel  10  

Wijzigt het Warenwetbesluit Meel en brood.   

### Artikel  11  

Wijzigt het Warenwetbesluit Vlees, gehakt en vleesproducten.   

### Artikel  12  

Wijzigt het Warenwetbesluit Voedingswaarde-informatie levensmiddelen.   

### Artikel  13  

Wijzigt het Warenwetbesluit Vruchtensappen.   

### Artikel  14  

Wijzigt het Warenwetbesluit Zuivel.   

### Artikel  15  

Wijzigt het Warenwetbesluit bestuurlijke boeten.   

### Artikel  16  

Wijzigt het Warenwetbesluit bestuurlijke boeten.   

### Artikel  17  

Ingetrokken worden: 

a. het [Warenwetbesluit Levensmiddelenadditieven](../../../../../../../../../AMvB/warenwetbesluit/levensmiddelenadditieven/BWBR0005456/README.md);  

b. het [Warenwetbesluit Zoetstoffen](../../../../../../../../../AMvB/warenwetbesluit/zoetstoffen/BWBR0004652/README.md).    

### Artikel  18  

Het [Warenwetbesluit Aroma’s](../../../../../../../../../AMvB/warenwetbesluit/aroma's/BWBR0005413/README.md) wordt ingetrokken.  

### Artikel  19  

Wijzigt het Warenwetbesluit Gereserveerde aanduidingen.   

### Artikel  20  

1.  Dit besluit treedt in werking met ingang van 20 januari 2010.   
2.  In afwijking van het eerste lid treden in werking met ingang van 20 januari 2011: 

a. artikel 2, derde en zesde lid;  

b. artikel 3, onder c;  

c. artikel 7;  

d. artikel 8, onder B;  

e. artikel 9;  

f. artikel 16; en  

g. artikel 18.     
3.  In afwijking van het eerste lid treedt artikel 19 in werking met ingang van de dag na de datum van uitgifte van het Staatsblad waarin dit besluit wordt geplaatst.   

### Artikel  21  

Dit besluit wordt aangehaald als: Warenwetbesluit additieven, aroma’s en enzymen in levensmiddelen.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
19 augustus 2009  
Beatrix  

De Minister van Volksgezondheid, Welzijn en Sport , 
A. Klink   

de *derde* september 2009 

De Minister van Justitie , 
E. M. H. Hirsch Ballin    

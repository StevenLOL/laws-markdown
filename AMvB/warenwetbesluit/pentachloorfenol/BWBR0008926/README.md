<meta http-equiv='Content-Type' content='text/html; charset=utf-8' />

## Besluit van 23 september 1997, houdende vaststelling van het Warenwetbesluit Pentachloorfenol

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 

Op de voordracht van de Staatssecretaris van Volksgezondheid, Welzijn en Sport, van 21 december 1995, DGVgz/VVP/C 952845, gedaan in overeenstemming met Onze Minister van Volkshuisvesting, Ruimtelijke Ordening en Milieubeheer en Onze Minister van Economische Zaken; 

Gelet op de [artikelen 4](../../../../wet/warenwet/BWBR0001969/README.md), eerste lid, onderdeel *a*, 9, onderdeel *a*, en [13 van de Warenwet](../../../../wet/warenwet/BWBR0001969/README.md); 

Gezien het advies van de Adviescommissie [Warenwet](../../../../wet/warenwet/BWBR0001969/README.md) (advies van 29 augustus 1995, nummer 14923)/(41) 5; 

De Raad van State gehoord (advies van 22 april 1996, No. W13.95.0713); 

Gezien het nader rapport van de Staatssecretaris van Volksgezondheid, Welzijn en Sport van 12 september 1997, GZB/C&O/975046, uitgebracht in overeenstemming met Onze Minister van Volkshuisvesting, Ruimtelijke Ordening en Milieubeheer en Onze Minister van Economische Zaken;
Hebben goedgevonden en verstaan:    

### Artikel  1  

In dit besluit worden mede verstaan onder pentachloorfenol de zouten en esters daarvan.  

### Artikel  2  

Het is verboden waren, niet zijnde eet- en drinkwaren, die meer dan 5 mg/kg pentachloorfenol bevatten, te verhandelen of binnen Nederlands grondgebied te brengen. Bij waren die uit twee of meer elementen bestaan, wordt het gehalte pentachloorfenol bedoeld in de vorige volzin, berekend voor elk element afzonderlijk.  

### Artikel  3  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst.  

### Artikel  4  

Dit besluit wordt aangehaald als: Warenwetbesluit Pentachloorfenol.  

Lasten en bevelen dat dit besluit met de daarbij behorende nota in het *Staatsblad* zal worden geplaatst.    

's-Gravenhage 
23 september 1997   
Beatrix   

De Staatssecretaris van Volksgezondheid, Welzijn en Sport,  
E. G. Terpstra    

de *eenentwintigste* oktober 1997  

De Minister van Justitie,  
W. Sorgdrager     

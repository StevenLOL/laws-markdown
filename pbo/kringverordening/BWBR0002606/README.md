<meta http-equiv='Content-Type' content='text/html; charset=utf-8' />

##Kringverordening

De ledenvergadering van de Orde Nederlands Instituut van Registeraccountants,  
Gelet op [artikel 19, lid 1, van de Wet op de Registeraccountants](../../../wet/wet/op/de/registeraccountants/BWBR0002374/README.md);
Stelt de volgende verordening vast:    

### Artikel  1  

1.  Het bestuur deelt de in Nederland wonende leden in regionale kringen in.   
2.  Het kan voorts ten behoeve van de buiten Nederland wonende leden één of moer kringen instellen.   

### Artikel  2  

Het doel der kringen is: 

a. het versterken van de band tussen de leden van de Orde;  

b. het medewerken aan de verwezenlijking van de in [artikel 1 van de Wet op de Registeraccountants](../../../wet/wet/op/de/registeraccountants/BWBR0002374/README.md) omschreven taken van de Orde;  

c. het bevorderen van de gedachtenwisseling over beroepsvraagstukken.    

### Artikel  3  

1.  De kringen zijn bevoegd aanbevelingen te doen ter voorziening in vacatures in het bestuur, de commissies en overige organen van de Orde.   
2.  Indien een kring een reglement van orde vaststelt, behoeft dit de goedkeuring van het bestuur.   
3.  Buiten de organisatie van de Orde treden de kringen slechts op na verkregen machtiging van het bestuur.   

### Artikel  4  

De kosten der kringen komen ten laste van de Orde tot een jaarlijks bij de begroting van de Orde te bepalen bedrag.  

### Artikel  5  

Het bestuur stelt – de ledenvergadering gehoord – nadere regelen vast ter uitvoering van deze verordening.  

### Artikel  6  

Deze verordening kan worden aangehaald onder de naam: Kringverordening.  

Rotterdam 
7 oktober 1967    

A. F. Tempelaar  
voorzitter     

<meta http-equiv='Content-Type' content='text/html; charset=utf-8' />

##Tijdelijke verordening integratie examentraject opleiding tot Registeraccountant

De ledenvergadering van de Nederlandse beroepsorganisatie van accountants,  
Gelet op de artikelen 5, eerste lid, 19, tweede lid, aanhef en onderdeel j en derde lid, en 47, tweede lid, van de Wet op het accountantsberoep;
Stelt de volgende verordening vast:    

### Artikel  1  

In deze verordening wordt verstaan onder: 

–  *accountant:* een accountant als bedoeld in artikel 1 van de wet;  

–  *accountantsregister:* het accountantsregister, bedoeld in artikel 36, eerste lid van de wet;  

–  *bestuur:* het bestuur van de Nederlandse beroepsorganisatie van accountants, bedoeld in artikel 2, eerste lid van de wet;  

–  *examen praktijkopleiding RA:* het examen, bedoeld in artikel, 47, eerste lid, tweede volzin, van de wet, ter afronding van de praktijkopleiding passend bij een inschrijving in het accountantsregister met de vermelding van de beroepstitel van Registeraccountant;  

–  *praktijkopleiding:* de praktijkopleiding, bedoeld in artikel 47, eerste lid, eerste volzin van de wet;  

–  *verordening:* de Verordening op de praktijkopleidingen;  

–  *wet:* de Wet op het accountantsberoep.    

### Artikel  2  

1.  Om ervaring op te kunnen doen met een gedeeltelijke integratie van: 

– het examen ter afronding van de opleiding tot accountant passend bij een inschrijving in het accountantsregister met vermelding van de beroepstitel van Registeraccountant, niet zijnde het examen praktijkopleiding RA; en  

– het examen praktijkopleiding RA.   kan bij nadere voorschriften van de bepalingen, genoemd in het tweede lid worden afgeweken.   
2.  De bepalingen, bedoeld in het eerste lid betreffen: 

– artikel 14, vierde lid van de verordening;  

– artikel 17, tweede lid, onderdeel b, van de verordening;  

– artikel 21, onderdeel b van de verordening; en  

– artikel 26, onderdeel b van de verordening.    

### Artikel  3  

1.  Deze verordening treedt in werking op de eerste dag na publicatie daarvan in de Staatscourant en vervalt op een door het bestuur te bepalen tijdstip.   
2.  Deze verordening wordt aangehaald als: Tijdelijke verordening integratie examentraject opleiding tot Registeraccountant.  

De ledenvergadering van de Nederlandse beroepsorganisatie van accountants.    

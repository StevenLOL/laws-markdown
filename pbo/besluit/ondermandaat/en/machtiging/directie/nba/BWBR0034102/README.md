<meta http-equiv='Content-Type' content='text/html; charset=utf-8' />

##Besluit van de directie van de Nederlandse beroepsorganisatie van accountants houdende regels inzake ondermandaat en machtiging (Besluit ondermandaat en machtiging directie NBA)

De directie van de Nederlandse beroepsorganisatie van accountants;  
Gelet op [afdeling 10.1.1 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md);

Gelet op het [Besluit mandaat en machtiging bestuur NBA](../../../../../../../../pbo/besluit/mandaat/en/machtiging/bestuur/nba/BWBR0034104/README.md);
Besluit als volgt:    

### Artikel  1  

Voor de toepassing van dit besluit wordt verstaan onder: 

–  *directie:* de directie, bedoeld in [artikel 18, tweede lid, van de wet](../../../../../../../../wet/wet/op/het/accountantsberoep/BWBR0032573/README.md);  

–  *wet:* de [Wet op het accountantsberoep](../../../../../../../../wet/wet/op/het/accountantsberoep/BWBR0032573/README.md).   

### Artikel  2  

De directie verleent ondermandaat en machtiging aan het hoofd financiële administratie om besluiten te nemen en handelingen te verrichten ter uitvoering van het bepaalde in [artikel 31 van de wet](../../../../../../../../wet/wet/op/het/accountantsberoep/BWBR0032573/README.md). 

### Artikel  3  

1.  De directie verleent ondermandaat en machtiging aan het hoofd regelgeving om besluiten te nemen en handelingen te verrichten ter uitvoering van het bepaalde in [artikel 38 van de wet](../../../../../../../../wet/wet/op/het/accountantsberoep/BWBR0032573/README.md), met uitzondering van het besluit waarin de weigeringsgrond, bedoeld in [artikel 39, eerste lid, onder e, van de wet](../../../../../../../../wet/wet/op/het/accountantsberoep/BWBR0032573/README.md), aan de orde is.   
2.  De directie verleent ondermandaat en machtiging aan het hoofd regelgeving om besluiten te nemen en handelingen te verrichten ter uitvoering van het bepaalde in [artikel 43 van de wet](../../../../../../../../wet/wet/op/het/accountantsberoep/BWBR0032573/README.md).  

### Artikel  4  

De directie verleent ondermandaat en machtiging aan het hoofd regelgeving om besluiten te nemen en handelingen te verrichten ter uitvoering van de [Wet openbaarheid van bestuur](../../../../../../../../wet/wet/openbaarheid/van/bestuur/BWBR0005252/README.md). 

### Artikel  5  

De directie verleent ondermandaat en machtiging aan het hoofd regelgeving om besluiten te nemen en handelingen te verrichten ter uitvoering van het bepaalde in [artikel 11 van de Verordening accountantsorganisaties](../../../../../../../../pbo/verordening/accountantsorganisaties/BWBR0022680/README.md). 

### Artikel  6  

De directie verleent ondermandaat aan het hoofd educatie en praktijkopleidingen om besluiten te nemen en handelingen te verrichten ter uitvoering van het bepaalde in [artikel 6, derde lid, van de Verordening op de praktijkopleidingen](../../../../../../../../pbo/verordening/op/de/praktijkopleidingen/BWBR0033795/README.md). 

### Artikel  7  

De directie verleent ondermandaat en machtiging aan het hoofd regelgeving om besluiten te nemen en handelingen te verrichten ter uitvoering van de bevoegdheden of taken van de [Nadere voorschriften permanente educatie](../../../../../../../../pbo/nadere/voorschriften/permanente/educatie/BWBR0033451/README.md) en de [Beleidsregel permanente educatie](../../../../../../../../pbo/beleidsregel/permanente/educatie/BWBR0033458/README.md), met uitzondering van het bepaalde in [artikel 3 van die nadere voorschriften](../../../../../../../../pbo/nadere/voorschriften/permanente/educatie/BWBR0033451/README.md). 

### Artikel  8  

De directie verleent ondermandaat en machtiging aan het hoofd financiële administratie om besluiten te nemen en handelingen te verrichten ter uitvoering van de bevoegdheden of taken van het bepaalde in [artikel 30, eerste lid, van de wet](../../../../../../../../wet/wet/op/het/accountantsberoep/BWBR0032573/README.md) en de [artikelen 3](../../../../../../../../pbo/algemene/contributieverordening/BWBR0033789/README.md), [8](../../../../../../../../pbo/algemene/contributieverordening/BWBR0033789/README.md), [9](../../../../../../../../pbo/algemene/contributieverordening/BWBR0033789/README.md) en [10 van de Algemene contributieverordening](../../../../../../../../pbo/algemene/contributieverordening/BWBR0033789/README.md). 

### Artikel  9  

De directie verleent ondermandaat en machtiging aan het hoofd financiële administratie om besluiten te nemen en handelingen te verrichten ter uitvoering van de bevoegdheden of taken van het bepaalde in [artikel 30, tweede lid, van de Wet](../../../../../../../../wet/wet/op/het/accountantsberoep/BWBR0032573/README.md) en de [artikelen 3](../../../../../../../../pbo/verordening/op/de/kosten/kwaliteitsbeoordelingen/BWBR0033785/README.md) en [6 van de Verordening op de kosten kwaliteitsbeoordelingen](../../../../../../../../pbo/verordening/op/de/kosten/kwaliteitsbeoordelingen/BWBR0033785/README.md). 

### Artikel  10  

De directie verleent ondermandaat en machtiging aan het hoofd educatie en praktijkopleidingen om besluiten te nemen en handelingen te verrichten ter uitvoering van de bevoegdheden of taken van de [Verordening examen Nederlands recht en gedrags- en beroepsregels](../../../../../../../../pbo/verordening/examen/nederlands/recht/en/examen/gedrags-/en/beroepsregels/BWBR0033788/README.md) en de [Verordening examengelden Nederlands recht en gedrags- en beroepsregels](../../../../../../../../pbo/verordening/examengelden/nederlands/recht/en/gedrags-/en/beroepsregels/BWBR0033791/README.md). 

### Artikel  11  

Het krachtens ondermandaat of machtiging ondertekenen van stukken geschiedt als volgt: Het bestuur van de Nederlandse beroepsorganisatie van accountants, namens deze, de directie, namens deze: (handtekening) (naam functionaris) (functie) 

### Artikel  12  

Dit besluit treedt in werking op 1 januari 2014. 

### Artikel  13  

Dit besluit wordt aangehaald als: Besluit ondermandaat en machtiging directie NBA. 

Amsterdam 
8 oktober 2013   

A.M. van Arkel,  
Algemeen directeur    

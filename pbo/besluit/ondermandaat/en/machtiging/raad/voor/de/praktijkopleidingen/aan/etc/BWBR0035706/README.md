<meta http-equiv='Content-Type' content='text/html; charset=utf-8' />

##Besluit van de Raad voor de Praktijkopleidingen houdende regels inzake ondermandaat en machtiging aan Stagebureau Deloitte (Besluit ondermandaat en machtiging Raad voor de Praktijkopleidingen aan Stagebureau Deloitte)

De Raad voor de Praktijkopleidingen;  
Gelet op afdeling 10.1.1 van de Algemene wet bestuursrecht;

Gelet op het Besluit mandaat en machtiging bestuur NBA;
Besluit als volgt:    

### Artikel  1  

De Raad voor de Praktijkopleidingen verleent ondermandaat en machtiging aan Stagebureau Deloitte om besluiten te nemen en handelingen te verrichten ter uitvoering van de bevoegdheden of taken van het bepaalde in: 

– de artikelen 8, eerste lid, 20, 22 en 27 van de Verordening op de praktijkopleidingen;  

– de artikelen 2, tweede lid, 5, eerste lid, 8, eerste lid, 11, 18, vijfde lid, 19, 20, vijfde lid, 22, tweede lid, 24, 26, 58, tweede lid, van de Nadere voorschriften op de praktijkopleidingen.   

### Artikel  2  

Het krachtens ondermandaat of machtiging ondertekenen van stukken geschiedt als volgt: Het bestuur van de Nederlandse beroepsorganisatie van accountants, namens deze, de Raad voor de Praktijkopleidingen, namens deze: (handtekening) (naam functionaris) (naam stagebureau) 

### Artikel  3  

Dit besluit treedt in werking op de dag na publicatie in de Staatscourant. 

### Artikel  4  

Dit besluit wordt aangehaald als: Besluit ondermandaat en machtiging Raad voor de Praktijkopleidingen aan Stagebureau Deloitte. 

Amsterdam 
10 september 2014   

L.F.G. Tuinsma  
Voorzitter van de Raad voor de Praktijkopleidingen    

<meta http-equiv='Content-Type' content='text/html; charset=utf-8' />

##Besluit van het Productschap Tuinbouw, d.d. 7 mei 2002, houdende de vaststelling van de percentages en bedragen van de heffingen groenten en fruit voor het jaar 2002 (Besluit 2002/1 PT heffingen groenten en fruit 2002)

HET BESTUUR VAN HET PRODUCTSCHAP TUINBOUW,  
gelet op artikel 3, derde en vierde lid van de Verordening PT heffing teelt groenten en fruit 2002;

gelet op artikel 3, vijfde lid van de Verordening PT algemene heffing handel groenten en fruit 2002;

gelet op artikel 3, vijfde lid van de Verordening PT bestemmingsheffing handel groenten en fruit 2002;

gelet op artikel 4 , eerste lid van de Verordening PT heffing verduurzaamde groenten en fruit 2002;

gehoord de sectorcommissie groenten en fruit (d.d. 11 april 2002);
BESLUIT:    

### Artikel  1  

1.  De percentages, bedoeld in artikel 3, tweede lid van de Verordening PT heffing teelt groenten en fruit 2002 bedragen:  

| --- | --- | --- |
|:---|:---|:---|
| a.  | glasgroenten  | : 0,510%;  |
| b.  | vollegrondsgroenten  | : 0,760%;  |
| --- | - aardbeien  | : 0,610%;  |
| c.  | fruit  | : 0,160%;  |
| d.  | champignons  | : 0,175%;  |
| --- | - overige paddestoelen  | : 0,055%;  |
| e.  | uitgangsmateriaal  | : 0,080%;  |
| --- | - witlofpennen  | : 0,600%.  |

2.  Het percentage bedoeld in artikel 3, vierde lid van de Verordening PT heffing teelt groenten en fruit 2002 (korting kwaliteitscontrole ingeval van contractteelt) bedraagt: 0,090%.   

### Artikel  2  

1.  Het bedrag, bedoeld in artikel 3, derde lid van de Verordening PT algemene heffing handel groenten en fruit 2002 bedraagt 0,055%.   
2.  Het percentage, bedoeld in artikel 3, vierde lid van de Verordening PT algemene heffing handel groenten en fruit 2002 (handel in uien) bedraagt: 4,53 euro per 100 ton.   

### Artikel  3  

1.  Het percentage bedoeld in artikel 3, derde lid van de Verordening PT bestemmingsheffing handel groenten en fruit 2002 (handel groenten en fruit) bedraagt voor:  

| --- | --- | --- |
|:---|:---|:---|
| a.  | groenten  | : 0,105%;  |
| b.  | fruit  | : 0,140%;  |
| c.  | champignons  | : 0,120%.  |

2.  Het bedrag, bedoeld in artikel 3, vierde lid van de Verordening PT bestemmingsheffing handel groenten en fruit 2002 (uien) bedraagt: 68 euro per 100 ton.   
3.  Het percentage, bedoeld in artikel 3, zesde lid van de Verordening PT bestemmingsheffing handel groenten en fruit 2002 (korting kwaliteitscontrole ingeval van contractteelt) bedraagt: 0,090%.   
4.  Het bedrag, bedoeld in artikel 3, zesde lid van de Verordening PT bestemmingsheffing handel groenten en fruit 2002 (idem maar dan voor uien) bedraagt: 31,70 euro per 100 ton.   

### Artikel  4  

1.  Het percentage, bedoeld in artikel 3, tweede lid van de Verordening PT heffing verduurzaamde groenten en fruit 2002 bedraagt voor:  

| --- | --- | --- |
|---|---|---|
| a.  | verduurzaamde groenten en fruit  | : 0,065%;  |
| b.  | verduurzaamde champignons  | : 0,185%  |

2.  Het percentage, bedoeld in artikel 4, tweede lid van de Verordening PT heffing verduurzaamde groenten en fruit 2002 bedraagt: 50%.   

### Artikel  5  

Het Besluit PT heffingen groenten en fruit 2002 wordt ingetrokken.  

### Artikel  6  

Dit besluit wordt aangehaald als: Besluit 2002/1 PT heffingen groenten en fruit 2002.  

### Artikel  7  

Dit besluit treedt in werking de dag na publicatie in het Verordeningenblad Bedrijfsorganisatie en werkt terug tot en met 1 januari 2002.  
Dit besluit de daarbij behorende toelichting en bijlage wordt gepubliceerd in het Verordeningenblad Bedrijfsorganisatie.   

Zoetermeer 
7 mei 2002    

J. van der Veen  
voorzitter  

C. Kuijvenhoven  
secretaris     

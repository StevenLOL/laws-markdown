<meta http-equiv='Content-Type' content='text/html; charset=utf-8' />

##Besluit van het bestuur van het Productschap Akkerbouw van 26 maart 2009 tot aanwijzing van toezichthouders (Besluit PA toezichthouders tuchtrecht 2009)

Het bestuur van het Productschap Akkerbouw;  
Gelet op artikel 104, derde lid, Wet op de bedrijfsorganisatie, afdeling 5.2 en artikel 10:3, eerste lid Algemene wet bestuursrecht;
Besluit:    

###Artikel 1 

1. Aan de secretaris van het Productschap Akkerbouw wordt mandaat verleend tot het aanwijzen van die medewerkers van het Hoofdproductschap Akkerbouw (afdeling IAD en FPC) die het toezicht op de naleving van de in de bijlage onder de nummers 1 tot en met 3 genoemde verordeningen feitelijk uitvoeren. De aangewezen medewerkers hebben specifieke kennis van administratieve controlewerkzaamheden. 
2. Aan de secretaris van het Productschap Akkerbouw wordt mandaat verleend tot het aanwijzen van die medewerkers van de Stichting NAK te Emmeloord die het toezicht op de naleving van de in de bijlage onder de nummers 4 tot en met 13 genoemde verordeningen feitelijk uitvoeren. De aangewezen medewerkers hebben specifieke kennis op het gebied van planten, plantenziekten en plagen, onkruiden en ervaring met inspectiewerkzaamheden. 
3. Aan de secretaris van het Productschap Akkerbouw wordt mandaat verleend tot het aanwijzen van die medewerkers van Bulb Quality Support B.V. te Lisse die het toezicht op de naleving van de in de bijlage onder de nummers 14 en 15 genoemde verordeningen feitelijk uitvoeren. De aangewezen medewerkers hebben specifieke kennis op het gebied van planten, plantenziekten en plagen en ervaring met inspectiewerkzaamheden. 
4. Aan de secretaris van het Productschap Akkerbouw wordt mandaat verleend tot het aanwijzen van die medewerkers van de afdeling handhaving en monitoring, cluster Toezicht en Handhaving van de provincie Limburg die het toezicht op de naleving van de in de bijlage onder nummer 16 genoemde verordening feitelijk uitvoeren. De aangewezen medewerkers hebben specifieke kennis op het gebied van erosie. 

###Artikel 2 

Dit besluit wordt gepubliceerd in het Verordeningenblad Bedrijfsorganisatie en treedt in werking met ingang van de tweede dag na die van publicatie in het Verordeningenblad Bedrijfsorganisatie. 

Den Haag 
26 maart 2009   

Th.A.M. Meijer  
voorzitter 
M. Elema  
secretaris   

###Bijlage 

1Verordening PA algemene bepalingen 2008 

2Verordening PA registratie en verstrekking van gegevens teeltsector 2008

2AVerordening PA keurmeester aardappelen 2011 

3Verordening PA registratie ondernemingen granen, zaden en peulvruchtensector 2008 

4Verordening PA landbouwzaaizaden 2008 

5Verordening PA bestrijding knolcyperus 2010 

6Verordening PA bestrijding vergelingsziekte bij bieten 2008 

7Verordening PA bestrijding wilde haver 2008 

8Verordening PA aardappelmoeheid 2008 

9Verordening PA aardappelteelt 2008 

10Verordening PA bestrijding Phytophthora infestans bij aardappelen 2008 

11Verordening PA keuring van apparatuur voor gewasbeschermingsmiddelen 2012 

12Verordening PA reiniging verpakkingen gewasbeschermingsmiddelen 2011 

13Verordening PA wratziekte 2008 

14Verordening PA bestrijding valse meeldauw bij uien 2008 

15Verordening PA coÃ«xistentie teelt 2008 

16Verordening PA erosiebestrijding zuid Limburg 2008 

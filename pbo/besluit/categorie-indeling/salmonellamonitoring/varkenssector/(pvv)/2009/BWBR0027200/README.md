<meta http-equiv='Content-Type' content='text/html; charset=utf-8' />

##Besluit van het Productschap Vee en Vlees van 28 oktober 2009, houdende de categorie-indeling van varkenshouders en be- of verwerkers van varkens met betrekking tot de salmonellamonitoring bij varkens (Besluit categorie-indeling Salmonellamonitoring varkenssector (PVV) 2009)

Het bestuur van het Productschap Vee en Vlees;  
Gelet op [artikel 6, tweede lid, van de Verordening Salmonellamonitoring varkenssector (PVV) 2009](../../../../../../../../pbo/verordening/salmonellamonitoring/varkenssector/(pvv)/2009/BWBR0027188/README.md);
Besluit:    

### Artikel  1  

Dit besluit neemt de begripsbepalingen van de [Verordening Salmonellamonitoring varkenssector 2009](../../../../../../../../pbo/verordening/salmonellamonitoring/varkenssector/(pvv)/2009/BWBR0027188/README.md) over.  

### Artikel  2  

1.  De voorzitter verwerkt de resultaten van de bloedanalyses in de databank.   
2.  Per periode krijgt het bedrijf een score. Deze score wordt als volgt bepaald:  

| --- | --- | --- |
|:---|:---|:---|
| a.  | 20% of minder van de bloeduitslagen heeft een Optical Densitywaarde groter dan 40:  | score: 1;  |
| b.  | meer dan 20% en minder dan 40% van de bloeduitslagen heeft een Optical Densitywaarde groter dan 40:  | score: 2;  |
| c.  | 40% of meer van de bloeduitslagen heeft een Optical Densitywaarde groter dan 40:  | score: 3.  |

### Artikel  3  

1.  Om de salmonellacategorie van een bedrijf te bepalen, warden de scores van een bedrijf van drie achtereenvolgende perioden waarin salmonellaonderzoek is uitgevoerd, bij elkaar opgeteld.   
2.  Aan de hand van de som van de scores, als bedoeld in het vorige lid, wordt het bedrijf bij:  

| --- | --- | --- |
|:---|:---|:---|
| a.  | een totaal van 3 of 4, ingedeeld in:  | categorie 1;  |
| b.  | een totaal van 5, 6 of 7, ingedeeld in:  | categorie 2;  |
| c.  | een totaal van 8 of 9, ingedeeld in:  | categorie 3.  |

3.  De ondernemer die niet in drie achtereenvolgende perioden Salmonellamonitoring heeft doen uitvoeren, wordt niet in een categorie als bedoeld in het vorige lid, ingedeeld.   
4.  De periode waarin op het bedrijf van de ondernemer geen varkens zijn afgeleverd met bestemming slacht, wordt niet meegerekend bij de achtereenvolgende perioden, bedoeld in het vorige lid.   

### Artikel  4  

1.  Dit besluit wordt aangehaald als: Besluit categorie-indeling Salmonellamonitoring varkenssector (PVV) 2009.   
2.  Dit besluit wordt gepubliceerd in het Verordeningenblad Bedrijfsorganisatie en treedt in werking met ingang van de tweede dag na de dag van publicatie.   

Zoetermeer 
28 oktober 2009   

S.W.A. Lak  
voorzitter 
S.B.M. Jongerius  
secretaris    

<meta http-equiv='Content-Type' content='text/html; charset=utf-8' />

##Besluit van de Sociaal-Economische Raad van 15 december 1995 houdende de instelling van de Commissie Vakproeven Wet Assurantiebemiddelingsbedrijf.

De Sociaal-Economische Raad;
Gelet op [artikel 4, achtste lid, laatste volzin](../../../../../../../../wet/wet/assurantiebemiddelingsbedrijf/BWBR0004993/README.md), en [artikel 21, zevende lid, tweede volzin](../../../../../../../../wet/wet/assurantiebemiddelingsbedrijf/BWBR0004993/README.md), en [artikel 21, eerste lid, onderdeel b, van de Wet assurantiebemiddelingsbedrijf](../../../../../../../../wet/wet/assurantiebemiddelingsbedrijf/BWBR0004993/README.md);

Gelet op de [Verordening Verklaringen Vakbekwaamheid Gevolmachtigde Agent](../../../../../../../../pbo/verordening/verklaringen/vakbekwaamheid/gevolmachtigde/agent/BWBR0007751/README.md);

Gelet op de Verordening Verklaringen Vakbekwaamheid Assurantiebemiddelingsbedrijf 1995;
Besluit:
###§ 1 

####Begripsbepalingen

###Artikel 1 

In dit besluit en de daarop berustende bepalingen wordt verstaan onder:

| --- | --- | --- |
|:---|:---|:---|
|a. |de raad: |de Sociaal-Economische Raad; |
|b. |de commissie: |de Commissie Vakproeven Wet Assurantiebemiddelingsbedrijf. |

###§ 2 

####Samenstelling

###Artikel 2 

1. Er is een Commissie Vakproeven Wet Assurantiebemiddelingsbedrijf.
2. De commissie telt zes leden. Voor elk lid kan een plaatsvervanger worden benoemd.
3. De leden van de commissie worden benoemd door de raad.
4. Het secretariaat van de commissie wordt vervuld door het secretariaat van de raad.

###§ 3 

####Taken

###Artikel 3 

1. De commissie neemt de vakproeven af die zijn voorzien in de Verordening Vakbekwaamheid Gevolmachtigde Agent en de Verordening Verklaringen Vakbekwaamheid Assurantiebemiddelingsbedrijf 1995.
2. Een vakproef wordt afgenomen door drie leden van de commissie.
3. De commissie kan nadere regelen stellen met betrekking tot haar werkwijze.

###§ 4 

####Slotbepalingen

###Artikel 4 

Dit besluit treedt in werking met ingang van 1 april 1996.

###Artikel 6 

Dit besluit wordt aangehaald als Besluit Instelling Commissie Vakproeven Wet Assurantiebemiddelingsbedrijf.

Den Haag
15 december 1995

Th.Quené
voorzitter
R.Gerritse
algemeen secretaris

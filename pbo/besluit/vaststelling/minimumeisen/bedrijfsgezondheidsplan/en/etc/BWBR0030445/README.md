<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vee en Vlees van 30 juni 2011 houdende vaststelling van minimumeisen voor een bedrijfsgezondheidsplan en een bedrijfsbehandelplan in het kader van de Verordening registratie en verantwoording antibioticagebruik kalversector (PVV) 2011 (Besluit vaststelling minimumeisen Bedrijfsgezondheidsplan en bedrijfsbehandelplan Verordening registratie en verantwoording antibioticagebruik kalversector (PVV) 2011)

Het bestuur van het Productschap Vee en Vlees;  
Gelet op [artikel 3, eerste lid, van de Verordening registratie en verantwoording antibioticagebruik kalversector (PVV) 2011](../../../../../../../../pbo/verordening/registratie/en/verantwoording/antibioticagebruik/kalversector/etc/BWBR0030443/README.md);

Gehoord het advies van de Adviescommissie Kalveren,
Besluit:    

### Artikel  1  

In de bijlage bij dit besluit zijn minimumeisen opgenomen voor het bedrijfsgezondheidsplan en het bedrijfsbehandelplan als bedoeld in [artikel 3 van de Verordening registratie en verantwoording antibioticagebruik kalversector (PVV) 2011](../../../../../../../../pbo/verordening/registratie/en/verantwoording/antibioticagebruik/kalversector/etc/BWBR0030443/README.md).  

### Artikel  2  

1.  Dit besluit wordt aangehaald als: Besluit vaststelling minimumeisen bedrijfsgezondheidsplan en bedrijfsbehandelplan Verordening registratie en verantwoording antibioticagebruik kalversector (PVV) 2011.   
2.  Dit besluit wordt gepubliceerd in het Verordeningenblad Bedrijfsorganisatie en treedt in werking met ingang van de dag na publicatie.   

Zoetermeer 
30 juni 2011   

S.W.A. Lak  
voorzitter 
S.B.M. Jongerius  
secretaris   

### Bijlage  

####bij het Besluit vaststelling minimumeisen bedrijfsgezondheidsplan en bedriifsbehandelplan Verordening registratie en verantwoording antibioticagebruik kalversector (PVV) 2011

Op grond van [artikel 3, eerste lid, van de Verordening registratie en verantwoording antibioticagebruik kalversector (PVV) 2011](../../../../../../../../pbo/verordening/registratie/en/verantwoording/antibioticagebruik/kalversector/etc/BWBR0030443/README.md) worden de volgende minimumeisen gesteld aan het bedrijfsgezondheidsplan en het bedrijfsbehandelplan:   Voor het bedrijfsgezondheidsplan gelden de volgende minimumeisen: 

a. Het document heeft duidelijk als titel: Bedrijfsgezondheidsplan;  

b. De naam en handtekening van de houder, van de betrokken dierenarts en van de eventuele vertegenwoordiger van de kalverintegratie of van eventuele (bedrijfs)adviseurs worden geplaatst;  

c. Het UBN van het bedrijf en de datum van het opstellen van de plannen worden vermeld;  

d. De periodieke bedrijfsbegeleiding wordt vastgelegd (waaronder de relevante data, bevinding en en actiepunten);  

e. Vermeld worden de meest voorkomende aandoeningen (bijvoorbeeld bacteriële infecties) en ziektes die in het afgelopen jaar op het UBN zijn geconstateerd en bij welke dieren dit is geconstateerd;  

f. De data en rapportages van de klinische inspecties worden weergegeven;  

g. Eventuele monstername en de uitslagen van gericht laboratoriumonderzoek worden vermeld;  

h. Selectie van eieren voor nader onderzoek en de reden hiervan worden weergegeven;  

i. In geval van toegepaste euthanasie wordt dit in het plan aangegeven;  

j. Managementmaatregelen op het gebied van algemene hygiëne-eisen, huisvesting en voeding (bereiding en verstrekking) worden vastgelegd;  

k. Veterinaire handelingen die de houder zelf verricht worden vermeld;  

l. Gegevens inzake de diergeneesmiddelen (bewaartermijn en bewaarklimaat, doseringen, therapietrouw, aanprikdatum, houdbaarheid en vervaldata) en hulpmiddelen (injectiemateriaal, handschoenen, mondkapjes en dergelijke) worden vastgelegd;  

m. Gegevens inzake de opvang van nuchtere kalveren worden vastgelegd;  

n. Gegevens inzake het klimaat waar de kalveren mee geconfronteerd worden, worden vastgelegd.     Voor het bedrijfsbehandelplan gelden de volgende minimumeisen: 

a. Het document heeft duidelijk als titel: Bedrijfsbehandelplan;  

b. De naam en handtekening van de houder, van de betrokken dierenarts en van de eventuele vertegenwoordiger van de kalverintegratie of van eventuele (bedrijfs)adviseurs worden geplaatst;  

c. Het UBN van het bedrijf en de datum van het opstellen van de plannen worden vermeld;  

d. De periodieke bedrijfsbegeleiding wordt vastgelegd (waaronder de relevante data, bevindingen en actiepunten);  

e. Voor minimaal de volgende aandoeningen/indicaties wordt de standaard behandeling voor het bedrijf beschreven: diarree, luchtweginfectie, navelontsteking, oorontsteking en ectoparasieten;  

f. Per indicatie zijn maximaal vier werkzame stoffen opgenomen, met een voorkeursvolgorde;  

g. Koppelbehandelingen werden niet vermeld (wel behandelingen per dier);  

h. Indien na evaluatie blijkt dat het bedrijfsbehandelplan niet hoeft te worden gewijzigd, wordt dit in het bedrijfsbehandelplan aangetekend (inclusief ondertekeningen) door de dierenarts en kalverhouder.   

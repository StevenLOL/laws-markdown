<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vee en Vlees van 30 juni 2011 houdende vaststelling van minimumeisen voor een bedrijfsgezondheidsplan en een bedrijfsbehandelplan in het kader van de Verordening registratie en verantwoording antibioticagebruik varkenssector (PVV) 2011 (Besluit vaststelling minimumeisen bedrijfsgezondheidsplan en bedrijfsbehandelplan Verordening registratie en verantwoording antibiotica gebruik varkenssector (PVV) 2001)

Het bestuur van het Productschap Vee en Vlees;  
Gelet op [artikel 3, eerste lid, van de Verordening registratie en verantwoording antibioticagebruik varkenssector (PVV) 2011](../../../../../../../../pbo/verordening/registratie/en/verantwoording/antibioticagebruik/varkenssector/etc/BWBR0030448/README.md);

Gehoord het advies van de Adviescommissie Varkens,
Besluit:    

### Artikel  1  

In de bijlage bij dit besluit zijn minimumeisen opgenomen voor het bedrijfsgezondheidsplan en het bedrijfsbehandelplan als bedoeld in [artikel 3 van de Verordening registratie en verantwoording antibioticagebruik varkenssector (PVV) 2011](../../../../../../../../pbo/verordening/registratie/en/verantwoording/antibioticagebruik/varkenssector/etc/BWBR0030448/README.md).  

### Artikel  2  

1.  Dit besluit wordt aangehaald als: Besluit vaststelling minimumeisen bedrijfsgezondheidsplan en bedrijfsbehandelplan Verordening registratie en verantwoording antibioticagebruik varkenssector (PVV) 2011.   
2.  Dit besluit wordt gepubliceerd in het Verorderingenblad Bedrijfsorganisatie en treedt in werking met ingang van de dag na publicatie.   

Zoetermeer 
30 juni 2011   

S.W.A. Lak  
voorzitter 
S.B.M. Jongerius  
secretaris   

### Bijlage  

####bij het Besluit vaststelling minimumeisen bedrijfsgezondheidsplan en bedrijfsbehandelplan Verordening registratie en verantwoording antibioticagebruik varkenssector (PVV) 2011

Op grond van [artikel 3, eerste lid, van de Verordening registratie en verantwoording antibioticagebruik varkenssector (PVV) 2011](../../../../../../../../pbo/verordening/registratie/en/verantwoording/antibioticagebruik/varkenssector/etc/BWBR0030448/README.md) worden de volgende minimumeisen gesteld aan het bedrijfsgezondheidsplan en het bedrijfsbehandelplan:   Voor het bedrijfsgezondheidsplan gelden de volgende minimumeisen: 

a. Het document heeft duidelijk als titel: Bedrijfsgezondheidsplan;  

b. De naam en handtekening van de houder, van de betrokken dierenarts en van eventuele (bedrijfs)adviseurs worden geplaatst;  

c. Het UBN van het bedrijf en de datum van het opstellen van de plannen worden vermeld;  

d. Gehouden diercategorieën worden vastgelegd;  

e. De resultaten van de periodieke bedrijfsbegeleiding worden vastgelegd (waaronder de relevante data, bevindingen en actiepunten). Deze bedrijfsbegeleiding vindt ten minste eenmaal per maand plaats;  

f. Managementmaatregelen op het gebied van algemene hygiëne-eisen, huisvesting en voeding (bereiding en verstrekking) worden vastgelegd;  

g. Managementmaatregelen ten aanzien van de aanvoer van varkens op het bedrijf en ten aanzien van monitoringsverplichtingen worden vastgelegd;  

h. Door de houder zelf verrichte (veterinaire) handelingen worden vermeld;  

i. Gegevens inzake de diergeneesmiddelen (bewaartermijn en bewaarklimaat, doseringen, therapietrouw, aanprikdatum, houdbaarheid er vervaldata) en hulpmiddelen (injectiemateriaal, handschoenen, mondkapjes en dergelijke) worden vastgelegd;  

j. De aandachts- en verbeterpunten naar aanleiding van het voorgaande jaar worden vastgelegd;  

k. Het bedrijfsgezondheidsplan bevat een schriftelijke overeenkomst met de dierenarts ter zake van de begeleiding bij de bedrijfsvoering.     Voor het bedrijfsbehandelplan gelden de volgende minimumeisen: 

a. Het document heeft duidelijk als titel: Bedrijfsbehandelplan;  

b. De naam en handtekening van de houder, van de betrokken dierenarts en van eventuele (bedrijfs)adviseurs worden geplaatst;  

c. Het UBN van het bedrijf en de datum van het opstellen van de plannen worden vermeld;  

d. De resultaten van de periodieke bedrijfsbegeleiding worden vastgelegd (data, bevindingen en actiepunten);  

e. Vermeld worden de meest voorkomende aandoening(en) en ziekte(n), en de voorgestelde behandeling, inclusief het aantal behandelingen en de producten of middelen.   

<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vee en Vlees van 31 oktober 2007 tot aanwijzing van ondernemersorganisaties in de veehandel, de vleeswarenindustrie en de vleesindustrie in verband met de toepassing van de Schilthuisaftrek

Het bestuur van het Productschap Vee en Vlees;  
Gelet op de artikelen 5, 8 en 10 van de Verordening huishoudelijke heffingen (PVV) 2008, artikel 3 van de Verordening bestemmingsheffingen vleesindustrie 2008 en artikel 4 van de Verordening bestemmingsheffingen vleeswarenindustrie 2008;
Besluit:    

###Artikel 1 
Materieel uitgewerkt per 18-03-2012 

1. Als ondernemersorganisatie in de veehandel als bedoeld in artikel 5 van de Verordening huishoudelijke heffingen (PVV) 2008 worden aangewezen: 

–Afdelingen Groningen, Friesland, Drenthe, Overijssel, Gelderland, Utrecht, Noord- Holland, Zuid-Holland, Zeeland, Noord-Brabant en Limburg van de Nederlandse Bond van Handelaren in Vee; 

–Centrale Bond van Paardenhandelaren in Nederland; 

–Centrale Vereniging voor Coöperatieve Handel. 
2. Als ondernemersorganisatie in de vleeswarenindustrie als bedoeld in artikel 8 van de Verordening huishoudelijke heffingen (PVV) 2008 worden aangewezen: 

–Vereniging voor de Nederlandse Vleeswarenindustrie; 

–Vereniging van Nederlandse Baconfabricanten. 
3. Als ondernemersorganisatie in de vleesindustrie als bedoeld in artikel 10 van de Verordening huishoudelijke heffingen (PVV) 2008 worden aangewezen: 

–Centrale Organisatie voor de Vleessector; 

–Koninklijke Nederlandse Slagersorganisatie. 

###Artikel 2 
Materieel uitgewerkt per 18-03-2012 

Dit besluit treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin het wordt geplaatst en het werkt terug tot en met 1 januari 2008. 

Zoetermeer 
31 oktober 2007   

J.J. Ramekers  
voorzitter 
S.B.M. Jongerius  
secretaris    

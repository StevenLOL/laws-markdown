<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vee en Vlees van 28 oktober 2009 tot aanwijzing van ondernemersorganisaties in de veehandel, de vleeswarenindustrie en de vleesindustrie in verband met de toepassing van de Schilthuisaftrek

Het bestuur van het Productschap Vee en Vlees;  
Gelet op de [artikelen 5](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md), [8](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md) en [10 van de Verordening huishoudelijke heffingen (PVV) 2010](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md), [artikel 3 van de Verordening bestemmingsheffingen vleesindustrie 2010](../../../../../../../../../../pbo/verordening/bestemmingsheffingen/vleesindustrie/(pvv)/2010/BWBR0031317/README.md) en [artikel 4 van de Verordening bestemmingsheffingen vleeswarenindustrie 2010](../../../../../../../../../../pbo/verordening/bestemmingsheffingen/vleeswarenindustrie/(pw)/2010/BWBR0031320/README.md);
Besluit:    

###Artikel 1 
Materieel uitgewerkt per 18-03-2012 

1. Als ondernemersorganisatie in de veehandel als bedoeld in [artikel 5 van de Verordening huishoudelijke heffingen (PVV) 2010](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md) worden aangewezen:

Afdelingen Groningen, Friesland, Drenthe, Overijssel, Gelderland, Utrecht, Noord- Holland, Zuid-Holland, Zeeland, Noord-Brabant en Limburg van de Nederlandse Bond van Handelaren in Vee;

Centrale Bond van Paardenhandelaren in Nederland;

Centrale Vereniging voor Co√∂peratieve Handel. 
2. Als ondernemersorganisatie als bedoeld in de [artikelen 8](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md) en [10 van de Verordening huishoudelijke heffingen (PVV) 2010](../../../../../../../../../../pbo/verordening/huishoudelijke/heffingen/(pvv)/2010/BWBR0027204/README.md), [artikel 4 van de Verordening bestemmingsheffingen vleeswarenindustrie (PVV) 2010](../../../../../../../../../../pbo/verordening/bestemmingsheffingen/vleeswarenindustrie/(pw)/2010/BWBR0031320/README.md) en [artikel 3 van de Verordening bestemmingsheffingen vleesindustrie (PVV) 2010](../../../../../../../../../../pbo/verordening/bestemmingsheffingen/vleesindustrie/(pvv)/2010/BWBR0031317/README.md), worden aangewezen: 

Vereniging voor de Nederlandse Vleeswarenindustrie;

Vereniging van Nederlandse Baconfabricanten;

Centrale Organisatie voor de Vleessector;

Koninklijke Nederlandse Slagersorganisatie.  

###Artikel 2 
Materieel uitgewerkt per 18-03-2012 

1. Dit besluit wordt aangehaald als: Besluit aanwijzing ondernemersorganisaties in verband met toepassing Schilthuisaftrek (PVV) 2010. 
2. Dit besluit treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin het wordt geplaatst.

Zoetermeer 
28 oktober 2008   

S.W.A. Lak  
voorzitter 
S.B.M. Jongerius  
secretaris    

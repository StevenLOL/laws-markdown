<meta http-equiv='Content-Type' content='text/html; charset=utf-8' />

##Besluit van het bestuur van het Productschap Pluimvee en Eieren van 14 december 2006 tot aanwijzing van personen die belast zijn met het houden van toezicht op de naleving van de Verordening tegemoetkoming ter zake van maatregelen ter voorkoming van marktverstoring wegens Aviaire Influenza (PPE) 2006 (Besluit aanwijzing toezichthouders compensatieregeling (PPE) 2006)

Het bestuur van het Productschap Pluimvee en Eieren;  
Gelet op [artikel 104, derde lid, van de Wet op de bedrijfsorganisatie](../../../../../../../../wet/wet/op/de/bedrijfsorganisatie/BWBR0002058/README.md) en [artikel 15 van de Verordening tegemoetkoming ter zake van maatregelen ter voorkoming van marktverstoring wegens Aviaire Influenza (PPE) 2006](../../../../../../../../pbo/verordening/tegemoetkoming/ter/zake/van/maatregelen/ter/voorkoming/van/etc/BWBR0020985/README.md);
Besluit:    

### Artikel  1  

1.  Het toezicht op de naleving van de [Verordening tegemoetkoming ter zake van maatregelen ter voorkoming van marktverstoring wegens Aviaire Influenza (PPE) 2006](../../../../../../../../pbo/verordening/tegemoetkoming/ter/zake/van/maatregelen/ter/voorkoming/van/etc/BWBR0020985/README.md) wordt uitgeoefend door controleurs in dienst van de Stichting Controlebureau Pluimvee, Eieren en Eiproducten, statutair gevestigd te Barneveld.   
2.  De in het eerste lid bedoelde personen dienen, naast een ingevolge [artikel 5:12, eerst lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) voorgeschreven geldig legitimatiebewijs, te beschikken over een door de voorzitter van het Productschap Pluimvee en Eieren op naam gestelde lastgeving.  

### Artikel  2  

1.  Dit besluit wordt aangehaald als: Besluit aanwijzing toezichthouders compensatieregeling (PPE) 2006.   
2.  Dit besluit treedt in werking met ingang van de tweede dag na de dag van dagtekening van het Verordeningblad Bedrijfsorganisatie waarin het wordt geplaatst.  

Zoetermeer 
14 december 2006   

J.J. Ramekers  
voorzitter  

S.B.M. Jongerius  
secretaris   Goedgekeurd door de Minister van Landbouw, Natuur en Voedselkwaliteit mede namens de Minister van Justitie bij beschikking van 5 juli 2007, nr. TRCJZ/2007/2186.    

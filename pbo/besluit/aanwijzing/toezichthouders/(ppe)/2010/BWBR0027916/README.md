<meta http-equiv='Content-Type' content='text/html; charset=utf-8' />

##Besluit van het bestuur van het Productschap Pluimvee en Eieren van 8 april 2010 tot aanwijzing van toezichthouders (Besluit aanwijzing toezichthouders (PPE) 2010)

Het bestuur van het Productschap Pluimvee en Eieren;  
Gelet op artikel 104, derde lid, van de Wet op de bedrijfsorganisatie; afdeling 5.2 en artikel 10:3 van de Algemene wet bestuursrecht; en de artikelen 91, vierde lid, 93, vierde lid, en 96, vijfde lid, van de Regeling preventie, bestrijding en monitoring van besmettelijke dierziekten en zoönosen en TSE’s;
Besluit:    

### Artikel  1  

Aan de secretaris van het Productschap Luimvee en Eieren wordt mandaat verleend tot het aanwijzen van die medewerkers van het Centrum voor Bedrijfsdiensten B.V. te Zeist en die medewerkers van de Stichting Controlebureau Pluimvee, Eieren en Eiproducten te Barneveld, die het toezicht op de naleving van de in de bijlage genoemde verordeningen feitelijk uitvoeren. De aangewezen medewerkers hebben specifieke kennis op het gebied van de onder het productschap ressorterende sectoren en ervaring met inspectiewerkzaamheden.  

### Artikel  2  

1.  Dit besluit wordt aangehaald als: Besluit aanwijzing toezichthouders (PPE) 2010.   
2.  Het Besluit aanwijzing toezichthouders verordeningen (PPE) 2009, wordt ingetrokken.   
3.  Dit besluit treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin het wordt geplaatst.   

Zoetermeer 
8 april 2010   

R.J. Gijsen  
plv. voorzitter 
B.M. Dellaert  
secretaris   

### Bijlage  

####bij het Besluit aanwijzing toezichthouders (PPE) 2010

a. Verordening hygiënevoorschriften pluimveehouderij (PPE) 2007 en haar rechtsopvolger de Verordening hygiënemaatregelen en bestrijding zoönosen in pluimveebedrijven en kuikenbroederijen (PPE) 2011;  

b. Verordening hygiënevoorschriften pluimveeverwerkende industrie (PPE) 2007 en haar rechtsopvolger de Verordening hygiënemaatregelen en bestrijding zoönosen pluimveeslachterijen en -uitsnijderijen (PPE) 2011;  

c. Verordening hygiënevoorschriften kalkoenhouderij 1999 en haar rechtsopvolger de Verordening hygiënemaatregelen en bestrijding zoönosen in de kalkoensector (PPE) 2011;  

d. Verordening monitoring Aviaire influenza (PPE) 2005;  

e. Verordening vaccinatie Newcastle Disease (PPE) 2006;  

f. Verordening welzijnsnormen vleeskuikenouderdieren 2003;  

g. Verordening welzijnsnormen vleeskalkoenen 2003;  

h. Verordening welzijnsnormen nertsen (PPE) 2003;  

i. Verordening welzijnsnormen konijnen (PPE) 2006;  

j. Verordening registratie en verstrekking van gegevens (PPE) 2003;  

k. Verordening algemene bepalingen PPE 2003;  

l. Verordening algemene bepalingen heffingen (PPE) 2005;  

m. Verordening productie van en handel in broedeieren en levend pluimvee 2003;  

n. Verordening hygiënevoorschriften eieren (PPE) 2005 en haar rechtsopvolger de Verordening hygiënevoorschriften eieren (PPE) 2010;  

o. Verordening identificatie en registratie van pluimveebedrijven, broedeieren en levend pluimvee (PPE) 2005;  

p. Verordening aanduiding bijzondere slachtpluimvee-houderijsystemen (PPE) 2004;  

q. Verordening subsidieverlening terugdringing salmonella (PPE) 2008;  

r. Verordening subsidieverlening terugdringing salmonella (PPE) 2009;  

s. Verordening subsidieverlening terugdringing salmonella (PPE) 2010;  

t. Verordening bestrijding infectieuze coryza en salmonella gallinarum bij pluimvee (PPE) 2009;  

u. Verordening vaccinatie nertsen tegen hondenziekte (PPE) 2010;  

v.  Verordening registratie en verantwoording antibioticagebruik pluimveesector (PPE) 2011.    

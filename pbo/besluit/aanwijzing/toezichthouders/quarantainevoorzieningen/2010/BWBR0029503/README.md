<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vis van 2 december 2010 tot aanwijzing van een dienst die belast is met het houden van toezicht op de naleving van de door het bestuur van het Productschap Vis vastgestelde Verordening quarantainevoorzieningen levende tweekleppige weekdieren 2007 (Besluit aanwijzing toezichthouders quarantainevoorzieningen 2010)

Het bestuur van het Productschap Vis;  
Gelet op [artikel 104, derde lid, van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en op [artikel 7, eerste en tweede lid, van de Verordening quarantainevoorzieningen levende tweekleppige weekdieren 2007](../../../../../../../pbo/verordening/quarantainevoorzieningen/levende/tweekleppige/weekdieren/2007/BWBR0024272/README.md);
Besluit:    

### Artikel  1  

1.  Personen, als controleur werkzaam bij de Centrum voor Bedrijfsdiensten B.V., thans gevestigd te Zeist aan de Laan van Vollenhove 3229, 3706 AR, worden belast met het houden van toezicht op de naleving van het bepaalde bij of krachtens de [Verordening quarantainevoorzieningen levende tweekleppige weekdieren 2007](../../../../../../../pbo/verordening/quarantainevoorzieningen/levende/tweekleppige/weekdieren/2007/BWBR0024272/README.md).   
2.  De in het eerste lid bedoelde personen dienen, naast een ingevolge [artikel 5:12, eerste lid, van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md) voorgeschreven geldig legitimatiebewijs, te beschikken over een door de voorzitter van het Productschap Vis op naam gestelde lastgeving.   

### Artikel  2  

1.  Dit besluit wordt aangehaald als: Besluit aanwijzing toezichthouders quarantainevoorzieningen 2010.   
2.  Het Besluit aanwijzing toezichthouders quarantainevoorzieningen van 29 maart 2007 wordt ingetrokken. <sup> 1  Het Besluit aanwijzing toezichthouders quarantainevoorzieningen is d.d. 4 juni 2008 goedgekeurd door het Ministerie van LNV en gepubliceerd in het Verordeningenblad Bedrijfsorganisatie d.d. 20 juni 2008 (nr. 49, VIS 16). Gewijzigd bij Besluit I wijziging van het Besluit aanwijzing toezichthouders quarantainevoorzieningen is d.d. 12 maart 2010 goedgekeurd door het Ministerie van Landbouw, Natuur en Voedselkwaliteit en d.d. 2 april 2010 gepubliceerd in het Verordeningenblad Bedrijfsorganisatie (nr. 19, VIS 22).  </sup>   
3.  Dit besluit wordt gepubliceerd in het Verordeningenblad Bedrijfsorganisatie.   
4.  Dit besluit treedt in werking met ingang van de dag na die van afkondiging in het Verordeningenblad Bedrijfsorganisatie.   

Rijswijk 
2 december 2010   

D.C. Faber  
voorzitter 
D.A.M. Risseeuw  
secretaris    

<meta http-equiv='Content-Type' content='text/html; charset=utf-8' />

##Besluit van de voorzitter van het Productschap Vee en Vlees van 25 februari 2013 houdende aanwijzing van een databank voor de registratie van antibiotica uit hoofde van de Verordening registratie en verantwoording antibioticagebruik varkenssector (PVV) 2011 (Besluit aanwijzing databank II antibioticaregistratie varkenssector (PVV) 2013)

De voorzitter van het Productschap Vee en Vlees, namens het bestuur;  
Gelet op [artikel 2, eerste en vijfde lid, van de Verordening registratie en verantwoording antibioticagebruik varkenssector (PVV) 2011](../../../../../../../../../../pbo/verordening/registratie/en/verantwoording/antibioticagebruik/varkenssector/etc/BWBR0030448/README.md);
Besluit:    

### Artikel  1  

Als databank voor de registratie van voorgeschreven antibiotica, als bedoeld in [artikel 2, eerste lid, van de Verordening registratie en verantwoording antibioticagebruik varkenssector (PVV) 2011](../../../../../../../../../../pbo/verordening/registratie/en/verantwoording/antibioticagebruik/varkenssector/etc/BWBR0030448/README.md) voor varkenshouders die deelnemen aan een erkend privaat kwaliteitssysteem worden de volgende databanken aangewezen: 

InfoVarken, als beheerd door CoMore Bedrijfsdiensten B.V.  

DGBase, als beheerd door De Groene Belangenbehartiger B.V.    

### Artikel  2  

1.  Dit besluit wordt aangehaald als: Besluit aanwijzing databank II antibioticaregistratie varkenssector (PVV) 2013.   
2.  Dit besluit treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin het wordt geplaatst.   

Zoetermeer 
25 februari 2013   

M.H.T. Rooijakkers  
plv. voorzitter    

<meta http-equiv='Content-Type' content='text/html; charset=utf-8' />

##Besluit van het bestuur van het Productschap Vee en Vlees van 20 oktober 2004 tot vaststelling van erkenningscriteria voor laboratoria die de Vesiculaire varkensziekte monitoren (Besluit erkenningscriteria laboratoria Verordening bestrijding Vesiculaire varkensziekte (PVV) 2004)

Het bestuur van het Productschap Vee en Vlees,  
Gelet op [artikel 2, derde lid, van de Verordening bestrijding Vesiculaire varkensziekte (PVV) 2004](../../../../../../../../../pbo/verordening/bestrijding/vesiculaire/varkensziekte/(pvv)/2004/BWBR0017336/README.md);
Besluit:    

### Artikel  1  

Dit besluit neemt de begripsbepalingen over van de [Verordening bestrijding Vesiculaire varkensziekte (PVV) 2004](../../../../../../../../../pbo/verordening/bestrijding/vesiculaire/varkensziekte/(pvv)/2004/BWBR0017336/README.md).  

### Artikel  2  

Een laboratorium komt in aanmerking voor een erkenning van het productschap indien aan de volgende voorwaarden is voldaan: 

1. Uiterlijk zes maanden na de inwerkingtreding van de [Verordening bestrijding Vesiculaire varkensziekte (PVV) 2004](../../../../../../../../../pbo/verordening/bestrijding/vesiculaire/varkensziekte/(pvv)/2004/BWBR0017336/README.md) dient het laboratorium in het bezit te zijn van een erkenning van de Raad voor de Accreditatie voor de in het [Besluit analysemethoden Verordening bestrijding Vesiculaire varkensziekte (PVV) 2004](../../../../../../../../../pbo/besluit/analysemethoden/verordening/bestrijding/vesiculaire/varkensziekte/etc/BWBR0017334/README.md) genoemde analysemethoden voor de bepaling van SVD bij varkens.  

2. Voor laboratoria die in het buitenland zijn gevestigd, is geen erkenning van de Raad voor de Accreditatie vereist maar is een gelijkwaardige erkenning van het land van vestiging vereist.  

3. Het erkende laboratorium verleent zijn medewerking aan het door het productschap geÃ«ntameerde (half)jaarlijkse SVD-ringonderzoek.    

### Artikel  3  

1.  Dit besluit kan worden aangehaald als: Besluit erkenningscriteria laboratoria Verordening bestrijding Vesiculaire varkensziekte (PVV) 2004.   
2.  Dit besluit wordt gepubliceerd in het Verordeningenblad Bedrijfsorganisatie en treedt in werking met ingang van de tweede dag na de dag van publicatie.   

Zoetermeer 
20 oktober 2004    

J.J. Ramekers  
voorzitter  

S.B.M. Jongerius  
secretaris     

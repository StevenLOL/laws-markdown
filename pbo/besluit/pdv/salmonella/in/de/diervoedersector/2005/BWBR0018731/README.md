<meta http-equiv='Content-Type' content='text/html; charset=utf-8' />

##Besluit PDV salmonella in de diervoedersector 2005

Het bestuur van het Productschap Diervoeder heeft,  
gelet op [artikel 2, tweede lid van Verordening PDV monitoring zoönosen en zoönoseverwekkers diervoedersector 2005](../../../../../../../../../pbo/verordening/pdv/monitoring/zoönosen/en/zoönoseverwekkers/diervoedersector/etc/BWBR0018025/README.md) op 7 september 2005 het volgende besluit vastgesteld.

### Artikel  1  

1.  Het in [artikel 2, tweede lid van Verordening PDV monitoring zoönosen en zoönoseverwekkers diervoedersector 2005](../../../../../../../../../pbo/verordening/pdv/monitoring/zoönosen/en/zoönoseverwekkers/diervoedersector/etc/BWBR0018025/README.md) bedoelde programma "monitoring salmonella in de diervoedersector" is opgenomen in bijlage 1 bij dit besluit.   
2.  De in [artikel 2, derde lid van Verordening PDV monitoring zoönosen en zoönoseverwekkers diervoedersector 2005](../../../../../../../../../pbo/verordening/pdv/monitoring/zoönosen/en/zoönoseverwekkers/diervoedersector/etc/BWBR0018025/README.md) bedoelde erkenningsvoorwaarden voor laboratoria die monsters op salmonella onderzoeken is opgenomen in bijlage 2 bij dit besluit.   

### Artikel  2  

Dit besluit treedt in werking met ingang van de tweede dag na dagtekening van het Verordeningenblad Bedrijfsorganisatie waarin zij wordt geplaatst.  

Den Haag 
7 september 2005   

Th.A.M. Meijer  
voorzitter  

J. den Hartog  
secretaris   

### Bijlage  2  

####Gmp-standaard laboratorium bedrijfsinterne controle diervoedersector

GMP10;16-02-2005  

![194009](http://wetten.overheid.nl/Illustration/194009)
1

Doel en toepassingsgebied  3    1.1

Doel  3    1.2

Toepassingsgebied  3    2

Organisatie en kwaliteits-beleid  3    2.1

Kwaliteitssysteem  3    2.2

Organisatieschema  3    2.3

Beheer kwaliteitssysteem  3    3

Documentatie  3    3.1

Vastleggen  3    3.2

Handboek  4    3.3

Datum en autorisatie  4    4

Inrichting  4    5

Personeel  4    6

Apparatuur  4    6.1

Apparatuur en hulpmiddelen  4    6.2

Logboek  5    7

Monsters, standaarden, referentie- en hulpmateriaal  5    8

Voorschriften  5    9

Registratie, rapportage en archivering  6    9.1

Registratie  6    9.2

Rapportage  6    9.3

Archivering  6    9.4

Beveiliging  6    10

Kwaliteitscontroleplan en interne audit  6    10.1

Kwaliteitscontroleplan  6    10.2

Inspectieformulieren  6    10.3

Interne audit  6    11

Ringonderzoek  7    12

Uitbesteding aan andere laboratoria  7    13

Klachtenbehandeling  7    14

Toelichting  7   

### 1  

####Doel en toepassingsgebied

### 1.1  

####Doel

Uitvoeren van analyses in monsters toevoegingsmiddelen, voedermiddelen, voormengsels en diervoeders in het kader van de kwaliteitsborging volgend de GMP-regeling diervoedersector dient op zodanige wijze plaats te vinden, dat de betrouwbaarheid van geproduceerde resultaten op een voldoende niveau wordt beheerst en geborgd. Dit dient betrokkene zelf, via een kwaliteitsborgingssysteem, aantoonbaar te maken. Certificatie vindt plaats per type verrichting, in combinatie met de analysemethode en matrix, welke ook in het certificaat worden vastgelegd. Een verrichting is datgene wat met een analysemethode kan worden geanalyseerd.  

### 1.2  

####Toepassingsgebied:

Deze standaard is bedoeld voor laboratoria die onderzoek uitvoeren in het kader van bedrijfsinterne controle (kwaliteitscontrole) ingevolge de GMP-regeling in ondernemingen in de diervoedersector. Het laboratorium dient de kritische punten van monsterontvangst, -opslag & -behandeling, onderzoek, registratie, rapportage en archivering te beheersen en te borgen.  

### 2  

####Organisatie en kwaliteitsbeleid

### 2.1  

####Kwaliteitssysteem

Het laboratorium dient een kwaliteitssysteem te hebben waarin is opgenomen de organisatie en documentatie van de verantwoordelijkheden, bevoegdheden, de procedures, de processen en de voorzieningen met betrekking tot het beheersen en het borgen van de betrouwbaarheid van analyseresultaten. De verantwoordelijkheid voor de goede opzet en het functioneren van het kwaliteitssysteem berust bij de directie van de onderneming.  

### 2.2  

####Organisatieschema

Een organisatieschema dient aan te geven hoe het laboratorium in de organisatie van de onderneming is opgesteld. Het laboratorium en personeel dient binnen de organisatie een onafhankelijke positie te hebben t.o.v. de eventuele activiteiten van voortbrenging en verhandeling van toevoegingsmiddelen, voedermiddelen, voormengsels en diervoeders elders in de onderneming. De beheerder van het kwaliteitssysteem dient rechtstreeks toegang te hebben tot de directie van de onderneming. Voorts dient de interne inspectie (interne audit) uitgevoerd te worden door een persoon die in voldoende mate onafhankelijk staat t.o.v. de te auditen activiteit. Verder dient de auditor voldoende kennis te bezitten van de te auditen activiteit.  

### 2.3  

####Beheer kwaliteitssysteem

Er dient een procedure te zijn, waarin de bevoegdheden zijn geregeld betreffende het wijzigen, aanpassen, aanvullen, of herzien van het kwaliteitssysteem. Binnen het bedrijf is een beheerder aangewezen, die verantwoordelijk is voor de actualiteit, het beheer en verspreiding van het handboek.  

### 3  

####Documentatie

### 3.1  

####Vastleggen

Wat betreft het vastleggen van zaken voor zowel het functioneren van het laboratorium, als ook voor het aantoonbaar maken naar de beoordelaar is het nodig dat alle door het laboratorium in het kwaliteitssysteem aangegeven zaken zijn vastgelegd ofwel duidelijk waarneembaar zijn. Iedereen binnen het laboratorium die onderdelen van dit kwaliteitssysteem aangaat moet dit ook begrijpen en hier daadwerkelijk naar handelen. Het zij duidelijk dat het alleen op papier vastleggen zeker niet voldoende is. Ook bij de mensen op de werkvloer, bij de apparatuur, inrichting e.d. moet actueel aantoonbaar zijn dat de aan de orde zijnde elementen van deze standaard functioneren.  

### 3.2  

####Handboek

Één va n de voorwaarden voor het functioneren van het kwaliteitssysteem is het vastleggen van dit systeem in een handboek. Alleen op deze wijze is de samenhang tussen de kritische punten en de kwaliteit van analyseresultaten voor het laboratorium helder te maken. Het op schrift stellen van het kwaliteitssysteem resulteert in het handboek. Het handboek is een doorlopend naslagwerk bij de uitvoering en het op peil houden van het kwaliteitssysteem. Het handboek dient aantoonbaar actueel te zijn.  

### 3.3  

####Datum en autorisatie

De voorschriften en procedures dienen voorzien te zijn van datum en geautoriseerd door een daartoe door de directie van de onderneming bevoegd verklaarde persoon.  

### 4  

####Inrichting

De omgeving / locatie waarin de analysewerkzaamheden worden uitgevoerd mogen de juistheid en nauwkeurigheid van analyseresultaten niet beïnvloeden. Er is een door de directie goedgekeurde toegangsregeling tot het laboratorium, waarmee wordt bereikt dat de integriteit van de resultaten niet wordt beïnvloed. Ten minste het volgende is geregeld: 

a. monsteropslag beveiligd  

b. data beveiligd  

c. toegang voor alleen bevoegden.   Het laboratorium is alleen voor laboratoriumpersoneel toegankelijk. Derden mogen de ruimten alleen in aanwezigheid van laboratoriumpersoneel betreden. Er dienen voorzieningen te zijn voor: 

a. ontvangst en opslag van monstermateriaal;  

b. opslag van monsters;  

c. het reinigen van glaswerk en andere benodigdheden;  

d. de bereiding en opslag van hulpstoffen;  

e. de uitvoering van het onderzoek, inclusief monstervoorbereiding   Deze voorzieningen dienen adequaat te zijn in relatie tot de doelstelling van het kwaliteitssysteem.  

### 5  

####Personeel

Voor het beheersen en het borgen van een goede kwaliteit van voortgebrachte analyseresultaten is het personeel van cruciaal belang. Het personeel moet derhalve voldoende kennis en vaardigheid hebben voor de aan hen in dit kader opgedragen taken. Om dit te bewerkstelligen is het in ieder geval nodig dat: 

a. de taken, verantwoordelijkheden en bevoegdheden schriftelijk en duidelijk aan hen kenbaar zijn gemaakt;  

b. er een procedure aanwezig en vastgelegd is, waarmee gewaarborgd wordt dat al het betrokken personeel bekend is met de benodigde instructies en normen. Regelmatig en zeker bij essentiële wijzigingen worden zij opnieuw, minimaal schriftelijk, geïnformeerd. Deze procedure geldt ook voor tijdelijk personeel;  

c. het personeel in voldoende mate is opgeleid en nageschoold. Dit dient te blijken uit personeelsdossiers en/of een opleidingsprogramma    

### 6  

####Apparatuur

### 6.1  

####Apparatuur en hulpmiddelen

Met betrekking tot de apparatuur en hulpmiddelen, die van invloed kunnen zijn op de uitkomsten van de analyses, dient te zijn vastgelegd: 

a. een inventarisatie van aanwezige apparatuur en de toegepaste wijze van identificatie;  

b. een onderhoudssysteem met vermelding van de frequentie en de aard van de te verrichten onderhoudswerkzaamheden, met inbegrip van ijking, justering, calibratie en validatie, alsmede wie bevoegd is deze werkzaamheden te verrichten;  

c. de gebruiksgeschiktheid van kwaliteitsbepalende apparatuur voor ieder gebruik: bij afwijkingen aan apparatuur: de maatregelen die zijn en moeten worden getroffen met betrekking tot het gebruik van apparatuur en de beoordeling van de geldigheid van eerder verkregen onderzoeksresultaten    

### 6.2  

####Logboek

Bij elk apparaat dienen de onderhoudswerkzaamheden, verholpen storingen, kalibraties, justeringen en validaties als genoemd in 6.1 te worden geregistreerd in een logboek. Niet goed functionerende apparatuur moet als zodanig gemerkt zijn ('quarantaine').  

### 7  

####Monsters, standaarden, referentie- en hulpmateriaal

Er dienen specificaties te zijn voor de gewenste kwaliteit van standaarden, referentie- en hulpmateriaal (chemicaliën). Deze dienen te zijn vastgelegd. Bij de ontvangst van standaarden, referentie- en hulpmateriaal dient te worden gecheckt of daadwerkelijk is ontvangen hetgeen is besteld. Er dient inzicht aanwezig te zijn in de kwaliteit en betrouwbaarheid van de toeleveranciers van standaarden, referentie- en hulpmateriaal. Op basis hiervan dient een lijst van toegelaten leveranciers te worden aangelegd. Er dient controle van kritische standaarden, referentie- en hulpmateriaal op bruikbaarheid plaats te vinden. De controlefrequentie is afhankelijk van de mate waarin standaarden, referentie- en hulpmateriaal kritisch zijn voor de uitkomsten van de analyses. Hiervoor dient een procedure te zijn vastgelegd. Standaarden, referentie- en hulpmateriaal dienen eenduidig te zijn geïdentificeerd en te zijn voorzien van expiratiedatum en opslagcondities indien deze van belang zijn voor de kwaliteit. In alle stadia van opslag, monsterbehandeling, monstervoorbereiding en onderzoek dienen voorzorgsmaatregelen aanwezig te zijn om mogelijke ongunstige beïnvloeding van het analyseresultaat te vermijden. Hiervoor dienen instructies aanwezig te zijn waarop toezicht wordt uitgeoefend. Er zijn instructies voor ontvangst, houdbaarheid / opslagduur en vernietiging van monsters, standaarden, referentie- en hulpmateriaal.  

### 8  

####Voorschriften

Er dienen voorschriften aanwezig te zijn voor: 

a. de bediening, onderhoud, kalibratie en justering van apparatuur;  

b. de monsterbehandeling;  

c. de uitvoering van het onderzoek (de analyse), inclusief de daarbij te verrichten controlebepalingen (bij elke serie dient een controlemonter mee te lopen, de frequentie is afgestemd op enkelvoud of dublo bepaling), de wijze waarop de resultaten van de controlebepalingen worden geïnterpreteerd, alsmede de registraties en rapportages van de resultaten. De verantwoordelijkheid voor acceptatie en rapportage van analyseresultaten dient eenduidig te zijn vastgelegd;  

d. aangegeven is wanneer monsters in enkelvoud of in duplo worden bepaald  

e. de onderzoeksvoorschriften vastgelegd door het Productschap Diervoeder gelden als referentiemethode. Bij gebruik van andere onderzoeksvoorschriften dient aan de basisvoorwaarden (bijv. hoeveelheden, extractiewijze en extractietijd) van de door het Productschap Diervoeder voorgeschreven methode voldaan te worden. Van overige voorwaarden mag afgeweken worden als het laboratorium aan de hand van “proficiency testing” (indien beschikbaar) kan aantonen dat de resultaten niet afwijken van de referentiemethode. Daarnaast moet uit het validatie-rapport aantoonbaar blijken dat de gebruikte methode gelijkwaardig is aan de referentiemethode op basis van bepaalbaarheidsgrenzen, precisie (herhaalbaarheid), juistheid en indien van toepassing specificiteit en selectiviteit.   In elk onderzoeksvoorschrift dient minimaal een beschrijving vastgelegd te zijn van 

a. apparatuur;  

b. reagentia;  

c. overige hulpmiddelen; en  

d. acceptatiecriteria voor de verkregen analyseresultaten.   Tevens dient vastgelegd te zijn of en wanneer de bepaling in enkelvoud of duplo wordt uitgevoerd. Bij analyse in enkelvoud dienen voldoende waarborgen ingebouwd te zijn, b.v. door introductie van meer controlebepalingen, om de kwaliteit van het analyseresultaat te garanderen. De actuele voorschriften dienen bekend te zijn bij de betrokken medewerkers. Er dient gewerkt te worden conform de voorschriften.  

### 9  

####Registratie, rapportage en archivering

### 9.1  

####Registratie

De volgende gegevens dienen eenduidig te worden geregistreerd : 

a. identiteit van het monster (aard, herkomst, monsternummer);  

b. datum van monsterontvangst;  

c. toegepaste methode van onderzoek;  

d. analyseresultaat/-resultaten; bij microbiologische bepalingen met vermelding van de in onderzoek genomen hoeveelheid;  

e. resultaten van bevestigingen (indien van toepassing);  

f. resultaten van de controlebepalingen. Vastlegging en beoordelingen vindt plaats volgens de in 11.2 en 11.3 beschreven systematiek;  

g. eventueel gesignaleerde bijzonderheden;  

h. namen van degenen die het onderzoek hebben uitgevoerd en de resultaten hebben geautoriseerd.   De registraties dienen voldoende beveiligd te zijn om ongewenste verdwijning tegen te gaan en mogen alleen verifieerbaar worden gewijzigd.  

### 9.2  

####Rapportage

Resultaten mogen alleen door daartoe bevoegde personen namens het laboratorium worden gerapporteerd. In het rapport wordt het volgende van elk monster vermeld: 

a. identiteit van het monster;  

b. monsternummer;  

c. eventuele batch-/referentienummer (van de opdrachtgever);  

d. datum van ontvangst van het monster;  

e. eindresultaat/-resultaten;  

f. eventuele opmerkingen;  

g. datum van rapportage en autorisatie door de voor de rapportage verantwoordelijke persoon;  

h. degene aan wie rapportage wordt gericht.    

### 9.3  

####Archivering

Gegevens die van belang zijn om te kunnen reconstrueren hoe een bepaalde uitslag tot stand gekomen is, dienen te worden bewaard. Archivering (eventueel electronisch) gedurende minimaal 2 jaar dient plaats te vinden van: 

a. de registraties als bedoeld in 9.1.  

b. een kopie van elk rapport als bedoeld in 9.2  

c. de apparatuurlogboeken als bedoeld in 6.2  

d. resultaten van interne inspectie en controle  

e. vervangen documenten (handboek, procedures, voorschriften, enz.)    

### 9.4  

####Beveiliging

Er dient een adequate beveiliging van informatie plaats te vinden tegen onbevoegde inzage en/of wijziging daarin.  

### 10  

####Kwaliteitscontroleplan en interne audit

### 10.1  

####Kwaliteitscontroleplan

Door het laboratorium is een kwaliteitscontroleplan opgesteld, waarin alle voor het kwaliteitssysteem relevante controles zijn vastgelegd. De resultaten worden vergeleken met de bedrijfsintern gestelde eisen. Het controleplan bevat tenminste de volgende onderdelen: 

a. identificatie van kritische punten in logische en systematische volgorde;  

b. controles en de frequentie ervan;  

c. verantwoordelijke personen die controles uitvoeren,    

### 10.2  

####Inspectieformulieren

De resultaten van het kwaliteitscontroleplan worden vastgelegd op daarvoor ontwikkelde inspectieformulieren, waarop ten minste is vermeld: 

a. wat geïnspecteerd dient te worden en het resultaat;  

b. welk laboratoriumonderdeel;  

c. datum inspectie;  

d. naam van de inspecteur;  

e. ondernomen acties.   Het laboratorium dient een onderzoek in te stellen naar de oorzaak van afwijkingen en deze, indien van toepassing, te verhelpen. Deze actie, motivatie, alsmede het resultaat dienen te worden geadministreerd.  

### 10.3  

####Interne audit

De interne audit dient minimaal éénmaal per jaar te worden uitgevoerd. De resultaten, evaluatie van de resultaten en ondernomen acties worden gerapporteerd aan de directie van het laboratorium. De (eind)verantoordelijkheid voor het ondernemen van acties bij afwijkingen ligt bij de directie van de onderneming.  

### 11  

####Ringonderzoek

Het laboratorium dient deel te nemen aan internlaboratoriumonderzoeken (ringtesten) voor de door het laboratorium gebruikte analysemethoden, waar mogelijk gebaseerd op proficiency testing . Per verrichting dienen de resultaten van het laboratorium t.o.v. het gemiddelde, berekend voor de betreffende ringtest, te worden bijgehouden en geadministreerd gedurende minimaal 3 jaar. De resultaten dienen als afwijking van dit gemiddelde uitgedrukt in het aantal keren de spreiding (s), berekend voor de betreffende ringtest, te worden weergegeven in een overzicht of grafiek. Het laboratorium dient een onderzoek in te stellen naar de oorzaak van afwijkingen en deze, indien van toepassing, te verhelpen als aan de orde is: één keer een afwijking van meer dan 3 x s; twee achtereenvolgende keren aan dezelfde zijde van het gemiddelde een afwijking van meer dan 2 x s; of 11 keer achtereenvolgend een resultaat aan dezelfde zijde van het gemiddelde. Deze actie, motivatie, alsmede het resultaat dienen te worden geadministreerd.  

### 12  

####Uitbesteding aan andere laboratoria

Uitbesteding van analysewerkzaamheden kan alleen plaatsvinden aan laboratoria die voor die verrichtingen in het kader van deze standaard of daaraan gelijkwaardige standaard gecertificeerd is Uitbestede verrichtingen komen niet in aanmerking voor certificatie. Indien analyses worden uitbesteed aan derden, dient op de rapportage aan de opdrachtgever duidelijk te worden vermeld dat de analyse niet zelf is verricht, maar is uitbesteed.  

### 13  

####Klachtenbehandeling

Het laboratorium dient een systeem te hebben voor registratie en behandeling van klachten.  


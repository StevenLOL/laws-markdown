<meta http-equiv='Content-Type' content='text/html; charset=utf-8' />

##Besluit van het Productschap Diervoerder van 12 februari 2003 houdende vaststelling van vergoeding voor certificatie-instellingen en gecertificeerde bedrijven voor het jaar 2003 (Besluit PDV vergoeding certificatie-instellingen GMP diervoedersector 2003)

Het bestuur van het Productschap Diervoeder,  
gelet op artikel 10, achtste lid van Verordening PDV erkenningsregeling GMP diervoedersector 2003,
besluit:    

### Artikel  1  

Dit besluit neemt over de terminologie van de Verordening PDV erkenningsregeling GMP diervoedersector 2003.  

### Artikel  2  

De certificatie-instelling is verplicht jaarlijks aan het productschap een vergoeding te betalen van: € 2.250,- basistarief € 750,- per GMP-standaard (incl. QC-standaard)  

### Artikel  3  

1.  De certificatie-instelling is verplicht jaarlijks aan het productschap per bedrijfslocatie per certificatie van een GMP- of QC-standaard een basisvergoeding van € 145,- te betalen.   
2.  Voor een tweede certificatie op bedrijfslocatie is 50%, voor elke volgende certificatie is 10% van het in het eerste lid genoemde bedrag verschuldigd.   
3.  Voor een aanvullende certificatie voor Japanstandaard, scharreldieren of graskippen is de certificatie- instellingverplicht aan het productschap een vergoeding van € 20,- te betalen.   
4.  De peildatum voor berekening van de vergoedingen, bedoeld in het eerste tot en met derde lid, is 31 december.   

### Artikel  4  

De bedragen, genoemd in de artikelen 2 en 3, worden voor het jaar 2003 gehalveerd, aangezien het nieuwe certificatiesysteem met ingang van juli 2003 in werking treedt.  

### Artikel  5  

Het Besluit PDV bijdrage verificatie-instellingen 2002 wordt ingetrokken.  

### Artikel  6  

Dit besluit wordt gepubliceerd in het Verordeningenblad Bedrijfsorganisatie en treedt in werking met ingang van 1 juli 2003.  

Den Haag 
12 februari 2003    

J.H.M. Kienhuis  
voorzitter 
J. den Hartog  
secretaris     

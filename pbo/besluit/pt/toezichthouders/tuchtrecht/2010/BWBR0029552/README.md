<meta http-equiv='Content-Type' content='text/html; charset=utf-8' />

##Besluit van het bestuur van het Productschap Tuinbouw van 21 september 2010, houdende aanwijzing van de toezichthouders inzake het tuchtrecht (Besluit PT toezichthouders tuchtrecht 2010)

HET BESTUUR VAN HET PRODUCTSCHAP TUINBOUW,  
gelet op artikel 104, derde lid, van de Wet op de bedrijfsorganisatie,

gelet op titel 5.2 en artikel 10:3, eerste lid van de Algemene wet bestuursrecht,
BESLUIT:    

###Artikel 1 

1. Aan de secretaris van het Productschap Akkerbouw wordt mandaat verleend tot het bij schriftelijke beslissing aanwijzen van medewerkers van de in de bijlage onderdelen 1 tot en met 6 opgenomen instanties die het toezicht op de naleving van de in de bijlage opgenomen verordeningen uitvoeren. De aangewezen medewerkers hebben specifieke kennis op het gebied van planten, plantenziekten en -plagen, onkruiden of erosie en ze hebben ervaring met inspectiewerkzaamheden. 
2. Aan de secretaris van het Productschap Tuinbouw wordt mandaat verleend tot het bij schriftelijke beslissing aanwijzen van medewerkers van de respectieve organisatorische eenheden van het Productschap Tuinbouw genoemd in de bijlage, onderdeel 7. De aangewezen medewerkers hebben specifieke kennis op het gebied van administratieve controlewerkzaamheden.  

###Artikel 2 

Het Besluit PT toezichthouders tuchtrecht 2009 wordt ingetrokken. 

###Artikel 3 

Dit besluit treedt in werking met ingang van de tweede dag na publicatie ervan in het Verordeningenblad Bedrijfsorganisatie. 

###Artikel 4 

Dit besluit wordt aangehaald als: Besluit PT toezichthouders tuchtrecht 2010. 

Zoetermeer 
21 september 2010   

T.H.J. Joustra   
voorzitter 
J.M. Gerritsen   
secretaris   

###Bijlage 

|--- |*Naam Verordening* |*Instanties* |
|:---|:---|:---|
|1 |Verordening PT AM Vrije Teelt |Stichting Nederlandse Algemene Kwaliteitsdienst Tuinbouw (Naktuinbouw) |
|2 |Verordening PT erosiebestrijding Zuid-limburg |Provincie Limburg, afdeling handhaving en monitoring, cluster Toezicht en Handhaving |
|3 |Verordening PT bestrijding knolcyperus |Stichting Nederlandse Algemene Keuringsdienst (NAK)/ Naktuinbouw/ Stichting Bloem bollenkeuringsdienst (BKD) |
|4 |Verordening PT gebruik verdeelapparatuur bij gewasbeschermingsmiddelen  |NAK |
|5 |Verordening PT registratie gewasbeschermingsmiddelen onbedekte teelt bloembollen  |Q-point B.V. |
|6 |Verordening PT reiniging verpakkingen gewasbeschermingsmiddelen  |NAK |
|7 |Verordening PT algemene bepalingen |Productschap Tuinbouw (PT) Toezichthouders registratieplicht: medewerkers van de Unit Relatiebeheer  Toezichthouders boekhoudkundige verplichtingen: medewerkers van de Unit Buitendienst en Ondersteuning en medewerkers van de Unit Handel en Heffingen   |


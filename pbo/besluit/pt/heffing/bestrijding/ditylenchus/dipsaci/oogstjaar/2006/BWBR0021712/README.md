<meta http-equiv='Content-Type' content='text/html; charset=utf-8' />

##Besluit van het bestuur van het Productschap Tuinbouw d.d. 28 november 2006, houdende de vaststelling van de tarieven genoemd in de Verordening PT heffing bestrijding Ditylenchus dipsaci oogstjaar 2006 (Besluit PT heffing bestrijding Ditylenchus dipsaci oogstjaar 2006)

Het Bestuur van het Productschap Tuinbouw,  
gelet op [artikel 2 van de Verordening PT heffing bestrijding Ditylenchus dipsaci oogstjaar 2006](../../../../../../../../../../pbo/verordening/pt/heffing/bestrijding/ditylenchus/dipsaci/oogstjaar/2006/BWBR0021716/README.md);

gehoord de Commissie voor bollen, knollen en wortelstokken van bloemgewassen;
Besluit:    

### Artikel  1 
Materieel uitgewerkt per 09-12-2007 

1.  De heffing als bedoeld in [artikel 2 derde lid, van de Verordening PT heffing bestrijding Ditylenchus dipsaci oogstjaar 2006](../../../../../../../../../../pbo/verordening/pt/heffing/bestrijding/ditylenchus/dipsaci/oogstjaar/2006/BWBR0021716/README.md), bedraagt voor het oogstjaar 2006 voor iedere onderneming waarin de teelt wordt uitgeoefend van tulpenbollen: € 0,50 per are.   
2.  Bedragen lager dan € 22,50, worden niet opgelegd.  

### Artikel  2  
Materieel uitgewerkt per 09-12-2007 

Uitgezonderd van de areaalheffing als genoemd in artikel 1, zijn: 

a. opgeplante bloembollen voor de bolproductie, afkomstig van afbroei uit het meest recente broeiseizoen;  

b. bloembollen die voor de bolproductie in Nederland, in het eerste teeltjaar, volgend op het jaar van import, waren/zijn opgeplant en afkomstig waren/zijn van import.   

### Artikel  3  
Materieel uitgewerkt per 09-12-2007 

Dit besluit wordt aangehaald als: Besluit PT heffing bestrijding Ditylenchus dipsaci oogstjaar 2006 

### Artikel  4  
Materieel uitgewerkt per 09-12-2007 

Dit besluit treedt in werking op de tweede dag na publicatie in het Verordeningenblad Bedrijfsorganisatie. 
Dit besluit en de daarbij behorende toelichting wordt gepubliceerd in het Verordeningenblad Bedrijfsorganisatie.   

Zoetermeer 
28 november 2006   

D. Duijzer  
voorzitter  

C.  Kuijvenhoven  
secretaris    

<meta http-equiv='Content-Type' content='text/html; charset=utf-8' />

##Besluit van de voorzitter van het Productschap Vis van 30 december 2014, houdende besluit tot ontheffing van enkele heffingsgrondslagen aangaande diverse jaren (Besluit II van de voorzitter tot ontheffing van heffingsgrondslagen)

Gelet op artikel 14, eerste lid, aanhef en onderdeel c, van de Verordening Algemene Bepalingen Productschap Vis 2006;
Besluit namens het bestuur:    

### Artikel  1  

In dit besluit wordt verstaan onder: 

a.  *Instellingsbesluit Productschap Vis:* Besluit van 3 juni 2003, houdende instelling van een productschap voor ondernemingen op het gebied van de visserij, de be- en verwerking van vis en de handel in vis en visproducten (*Stb.* 2003, 253);  

b.  *ondernemer:* degene, die een onderneming drijft, waarvoor het productschap is ingesteld;  

c.  *productschap:* het Productschap Vis, als bedoeld in artikel 3 van het Instellingsbesluit Productschap Vis;   

### Artikel  2  

1.  Aan een ondernemer wordt ontheffing verleend van de volgende heffingsgrondslagen: 

a) artikel 4, aanhef en onderdeel f, van de Heffingsverordening 2009;  

b) artikel 3, eerste lid, van de Verordening financiering promotie kweekvis en onderzoek visteelt 2009;  

c) artikel 3, eerste lid, onderdeel e, van de Heffingsverordening 2010;  

d) artikel 3, eerste lid, van de Verordening financiering promotie kweekvis en onderzoek visteelt 2010;  

e) artikel 3, tweede lid, onderdeel a, van de Verordening financiering vispromotie 2010;  

f) artikel 3, tweede lid, van de Verordening financiering scholpromotie 2010;  

g) artikel 3, eerste lid, van de Verordening financiering promotie kweekvis en onderzoek visteelt 2012;  

h) artikel 4, tweede lid, aanhef en onderdelen d tot en met h, van de Heffingsverordening 2012     
2.  Aan een ondernemer die valt onder de ontheffing, als bedoeld in het eerste lid, vindt geen terugbetaling van een heffing, als bedoeld in het eerste lid, onderdeel a) tot en met k plaats, indien sprake is van faillissement, bedrijfsovername of bedrijfsbeëindiging van deze ondernemer en deze ondernemer de heffing geheel of gedeeltelijk heeft betaald.  

### Artikel  3  

1.  Dit besluit wordt aangehaald als Besluit II van de voorzitter tot ontheffing van heffingsgrondslagen.   
2.  Dit besluit treedt in werking met ingang van 31 december 2014 en werkt terug tot en met 1 januari 2009.  

Rijswijk 
30 december 2014   

A. Bruggeman  
voorzitter    

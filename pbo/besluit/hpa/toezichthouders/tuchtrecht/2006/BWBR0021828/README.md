<meta http-equiv='Content-Type' content='text/html; charset=utf-8' />

##Besluit van het bestuur van het Hoofdproductschap Akkerbouw van 9 november 2006 tot aanwijzing van toezichthouders (Besluit HPA toezichthouders tuchtrecht 2006)

Het bestuur van het Hoofdproductschap Akkerbouw;  
Gelet op artikel 104, derde lid, Wet op de bedrijfsorganisatie en afdeling 5.2 Algemene wet bestuursrecht;
Besluit:    

### Artikel  1  

1.  De Interne Auditdienst (IAD) van het Hoofdproductschap Akkerbouw wordt ten behoeve van het toezicht op de naleving van de in de bijlage onder de nummers 1 en 2 genoemde verordeningen aangewezen.   
2.  NAK AGRO B.V. te Emmeloord wordt ten behoeve van het toezicht op de naleving van de in de bijlage onder de nummers 3 tot en met 13 genoemde verordeningen aangewezen.   
3.  BKD Services te Lisse wordt ten behoeve van het toezicht op de naleving van de in de bijlage onder de nummers 3, 12 en 13 genoemde verordeningen aangewezen.   
4.  De afdeling handhaving en monitoring, cluster Toezicht en Handhaving van de provincie Limburg wordt ten behoeve van het toezicht op de naleving van de in de bijlage onder nummer 14 genoemde verordening aangewezen.  

### Artikel  2  

1.  Dit besluit wordt gepubliceerd in het Verordeningenblad Bedrijfsorganisatie en treedt in werking de tweede dag na publicatie in het Verordeningenblad Bedrijfsorganisatie.   
2.  Het besluit HPA toezichthouders tuchtrecht 2003 (PBO-blad 29-08-03, nr. HPA 41), het besluit HPA toezichthouders tuchtrecht 2004 (PBO-blad 29-04-04, nr. HPA 5), het besluit HPA aanwijzing IAD als toezichthouder tuchtrecht (PBO-blad 03-12-04, nr. HPA 17), het besluit HPA toezichthouders tuchtrecht 2005 (PBO-blad 01-07-05, nr. HPA 36) en het besluit HPA aanwijzing BKD Services als toezichthouder tuchtrecht 2006 (PBO-blad, 30-06-06, nr. HPA 32) worden alsdan ingetrokken.  

Den Haag 
9 november 2006   

Th.A.M.  Meijer  
voorzitter  

P. Hijma  
secretaris   Goedgekeurd door de Minister van Landbouw, Natuur en Voedselkwaliteit bij beschikking van 13 april 2007, nr. TRCJZ/2006/3938.   

### Bijlage  

1. Verordening HPA algemene bepalingen 2003  

2. Verordening HPA registratie en verstrekking van gegevens 2003  

3. Verordening HPA bestrijding knolcyperus 2003  

4. Verordening HPA reiniging verpakkingen gewasbeschermingsmiddelen 2003  

5. Verordening HPA gebruik verdeelapparatuur bij gewasbeschermingsmiddelen 2003  

6. Verordening HPA bestrijding vergelingsziekte bij bieten 2003  

7. Verordening HPA bestrijding wilde haver 2003  

8. Verordening HPA aardappelmoeheid 2003  

9. Verordening HPA aardappelteelt 2003  

10. Verordening HPA bestrijding Phytophthora infestans bij aardappelen 2003  

11. Verordening HPA wratziekte 2003/Verordening HPA wratziekte 2006  

12. Verordening HPA bestrijding valse meeldauw bij uien 2004  

13. Verordening HPA coëxistentie teelt 2005  

14. Verordening HPA erosiebestrijding landbouwgronden 2003   

<meta http-equiv='Content-Type' content='text/html; charset=utf-8' />

##Besluit van het bestuur van het Productschap Pluimvee en Eieren van 15 december 2005 houdende vaststelling van bepalingen omtrent verzending van het afleverings- en meldingsformulier pluimvee en eieren op elektronische wijze (Besluit melden plaatsing pluimvee en broedeieren op elektronische wijze (PPE) 2005)

Het bestuur van het Productschap Pluimvee en Eieren;  
Gelet op [artikel 9, tweede lid, van de Verordening identificatie en registratie van pluimveebedrijven, broedeieren en levend pluimvee (PPE) 2005](../../../../../../../../../../../../pbo/verordening/identificatie/en/registratie/van/pluimveebedrijven/broedeieren/etc/BWBR0019280/README.md);

Gezien [Afdeling 2.3 van de Algemene wet bestuursrecht](../../../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Het verzoek, als bedoeld in [artikel 9, eerste lid, van de Verordening identificatie en registratie van pluimveebedrijven, broedeieren en levend pluimvee (PPE) 2005](../../../../../../../../../../../../pbo/verordening/identificatie/en/registratie/van/pluimveebedrijven/broedeieren/etc/BWBR0019280/README.md), wordt op een volledig en naar waarheid ingevuld, ondertekend en gedagtekend aanmeldingsformulier ingediend en bevat ten minste de volgende gegevens; 

a. naam, adres, correspondentieadres en contactpersoon van de ondernemer;  

b. registratienummer(s) van de ondernemer; en, indien van toepassing  

c. naam, adres, correspondentieadres en contactpersoon van de gemachtigde die namens de ondernemer de melding verzorgt.    

### Artikel  2  

1.  Na ontvangst van het aanmeldingsformulier verstrekt het productschap aan de ondernemer een gebruikersaccount en een wachtwoord.   
2.  Het wachtwoord kan op verzoek van de ondernemer worden gewijzigd.   

### Artikel  3  

1.  De ondernemer doet de melding, als bedoeld in de [artikelen 5](../../../../../../../../../../../../pbo/verordening/identificatie/en/registratie/van/pluimveebedrijven/broedeieren/etc/BWBR0019280/README.md) en [7 van de Verordening identificatie en registratie van pluimveebedrijven, broedeieren en levend pluimvee (PPE) 2005](../../../../../../../../../../../../pbo/verordening/identificatie/en/registratie/van/pluimveebedrijven/broedeieren/etc/BWBR0019280/README.md) op het door het productschap aangegeven elektronische adres met gebruikmaking van het aan hem verstrekte gebruikersaccount en wachtwoord.   
2.  Het productschap bevestigt de ontvangst van het op elektronische wijze ingediende afleverings- of meldingsformulier.   

### Artikel  4  

1.  Dit besluit treedt in werking met ingang van de tweede dag na de dagtekening van het Verordeningenblad Bedrijfsorganisatie waarin het wordt geplaatst.   
2.  Dit besluit wordt aangehaald als: Besluit melden plaatsing pluimvee en broedeieren op elektronische wijze (PPE) 2005.   

Zoetermeer 
15 december 2005   

J.J. Ramekers  
voorzitter  

S.B.M. Jongerius  
secretaris    

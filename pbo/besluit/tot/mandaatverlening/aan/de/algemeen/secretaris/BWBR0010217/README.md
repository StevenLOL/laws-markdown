<meta http-equiv='Content-Type' content='text/html; charset=utf-8' />

##Besluit van de Sociaal-Economische Raad van 15 januari 1999, houdende regels terzake van mandaatverlening aan de algemeen secretaris (Besluit tot mandaatverlening aan de algemeen secretaris)

De Sociaal-Economische Raad;  
Gelet op [artikel 91, tweede lid, van de Wet op de bedrijfsorganisatie](../../../../../../../../../wet/wet/op/de/bedrijfsorganisatie/BWBR0002058/README.md);
Besluit:    

### Artikel  1  

De raad mandateert aan de algemeen secretaris van de raad de bevoegdheid de raad te vertegenwoordigen in de door de besturen van bedrijfslichamen te houden vergaderingen als bedoeld in [artikel 91, tweede lid, van de Wet op de bedrijfsorganisatie](../../../../../../../../../wet/wet/op/de/bedrijfsorganisatie/BWBR0002058/README.md).  

### Artikel  2  

1.  De algemeen secretaris kan de gemandateerde bevoegdheid uit artikel 1 ondermandateren aan medewerkers van het SER-secretariaat.   
2.  De bepalingen uit dit besluit gelden overeenkomstig voor verleende ondermandaten.   

### Artikel  3  

Het besluit van 19 februari 1993 tot overdracht van bevoegdheden aan de algemeen secretaris van de Sociaal-Economische Raad wordt ingetrokken.  

### Artikel  4  

Dit besluit wordt gepubliceerd in het Verordeningenblad Bedrijfsorganisatie.  

### Artikel  5  

Dit besluit treedt in werking met ingang van de tweede dag na dagtekening van de publicatie.  

### Artikel  6  

Dit besluit wordt aangehaald als Besluit tot mandaatverlening aan de algemeen secretaris.  

Den Haag 
15 januari 1999    

L.J. de Waal  
plv. voorzitter 
N.C.M. van Niekerk  
algemeen secretaris     

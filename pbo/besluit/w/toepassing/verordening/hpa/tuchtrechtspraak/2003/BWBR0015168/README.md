<meta http-equiv='Content-Type' content='text/html; charset=utf-8' />

##Besluit van het Productschap Wijn van 4 juni 2003 houdende toepasselijk verklaren van de Verordening HPA tuchtrechtspraak (Besluit W toepassing Verordening HPA tuchtrechtspraak 2003)

Het bestuur van het Productschap Wijn besluit:

###Artikel 1 

1. Voor de tuchtrechtelijke handhaving van verordeningen van het Productschap Wijn wordt de Verordening HPA tuchtrechtspraak 2003 van toepassing verklaard.
2. Het tuchtgerecht dat in de Verordening HPA tuchtrechtspraak 2003 wordt aangewezen is bevoegd te oordelen over feiten waarop tuchtrechtelijke maatregelen zijn gesteld in de verordeningen van het Productschap Wijn.

###Artikel 2 

Dit besluit treedt in werking met ingang van de tweede dag na dagtekening van het Verordeningenblad Bedrijfsorganisatie waarin zij wordt geplaatst.

Den Haag
4 juni 2003

J.H.M.Kienhuis
voorzitter

W.F. deGraaf
secretaris

<meta http-equiv='Content-Type' content='text/html; charset=utf-8' />

##Besluit van het Productschap Vee en Vlees van 11 juni 2008 ter uitvoering van de Verordening bestrijding Ziekte van Aujeszky bij varkens (PVV) 2008 (Besluit uitvoering Verordening bestrijding Ziekte van Aujeszky bij varkens (PVV) 2008)

Het bestuur van het Productschap Vee en Vlees;  
Gelet op de [artikelen 4, eerste lid](../../../../../../../../../../../../pbo/verordening/bestrijding/ziekte/van/aujeszky/bij/varkens/(pvv)/2008/BWBR0024463/README.md), en [5, derde en zesde lid, van de Verordening bestrijding Ziekte van Aujeszky bij varkens (PVV) 2008](../../../../../../../../../../../../pbo/verordening/bestrijding/ziekte/van/aujeszky/bij/varkens/(pvv)/2008/BWBR0024463/README.md);
Besluit:    

### Artikel  1  

Als dienst bedoeld in [artikel 4 van de Verordening bestrijding Ziekte van Aujeszky bij varkens (PVV) 2008](../../../../../../../../../../../../pbo/verordening/bestrijding/ziekte/van/aujeszky/bij/varkens/(pvv)/2008/BWBR0024463/README.md) wordt aangewezen: de Gezondheidsdienst voor Dieren B.V., gevestigd te Deventer. 

### Artikel  2  

In het vastgestelde bestrijdingsplan, zoals bedoeld in [artikel 5, derde lid, van de Verordening bestrijding Ziekte van Aujeszky bij varkens (PVV) 2008](../../../../../../../../../../../../pbo/verordening/bestrijding/ziekte/van/aujeszky/bij/varkens/(pvv)/2008/BWBR0024463/README.md), worden de verschillende bestrijdingsmaatregelen beschreven, waaronder de maatregelen die de voorzitter oplegt. 

### Artikel  3  

Dit besluit kan worden aangehaald als: Besluit uitvoering Verordening bestrijding Ziekte van Aujeszky bij varkens (PVV) 2008. 

### Artikel  4  

Dit besluit treedt in werking met ingang van de tweede dag na de dag van dagtekening van het Verordeningblad Bedrijfsorganisatie waarin het wordt geplaatst. 

Zoetermeer 
11 juni 2008   

J.J. Ramekers  
Voorzitter  

S.B.M. Jongerius  
secretaris    

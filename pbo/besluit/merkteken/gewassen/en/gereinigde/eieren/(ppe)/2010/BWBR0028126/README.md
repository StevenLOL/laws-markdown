<meta http-equiv='Content-Type' content='text/html; charset=utf-8' />

##Besluit van het bestuur van het Productschap Pluimvee en Eieren van 10 juni 2010 tot vaststelling van het merkteken van gewassen en gereinigde eieren zoals bedoeld in artikel 2, tweede lid,van de Verordening hygiënevoorschriften eieren (PPE) 2010 (Besluit merkteken gewassen en gereinigde eieren (PPE) 2010)

Het bestuur van het Productschap Pluimvee en Eieren:  
Gelet op [artikel 2, tweede lid, van de Verordening hygiënevoorschriften eieren (PPE) 2010](../../../../../../../../../../pbo/verordening/hygiënevoorschriften/eieren/(ppe)/2010/BWBR0028125/README.md),
Besluit:    

###Artikel 1 

Dit besluit neemt de terminologie, als omschreven in [artikel 1 van de Verordening hygiënevoorschriften eieren (PPE) 2010](../../../../../../../../../../pbo/verordening/hygiënevoorschriften/eieren/(ppe)/2010/BWBR0028125/README.md) over en verstaat voorts onder: grootverpakkingen: containers of andere verpakkingen met meer dan 360 eieren. 

###Artikel 2 

1. Als merkteken als bedoeld in [artikel 2, tweede lid, van de Verordening hygiënevoorschriften eieren (PPE) 2010](../../../../../../../../../../pbo/verordening/hygiënevoorschriften/eieren/(ppe)/2010/BWBR0028125/README.md) wordt vastgesteld het model-merkteken zoals opgenomen in de bijlage bij dit besluit. 
2. Het merkteken bestaat uit zwart gedrukte letters op een gele ondergrond, waarbij de letters “gewassen/gereinigde eieren” ten minste 1 centimeter hoog zijn en de overige letters voldoende leesbaar in het merkteken zijn aangebracht.
3. Het merkteken wordt aangebracht op grootverpakkingen.

###Artikel 3 

1. Dit besluit wordt aangehaald als: Besluit merkteken gewassen en gereinigde eieren (PPE) 2010. 
2. Dit besluit treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin het wordt geplaatst. 

Zoetermeer 
10 juni 210   

J.T. Wolleswinkel  
voorzitter 
B.M. Dellaert  
secretaris  

###Bijlage Model: 

![247120](http://wetten.overheid.nl/Illustration/247120)


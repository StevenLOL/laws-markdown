<meta http-equiv='Content-Type' content='text/html; charset=utf-8' />

##Besluit van de voorzitter van het Productschap Zuivel van 13 juli 2004, houdende vaststelling van het vereveningspercentage superheffing consumentenleveringen 2003/2004 (Besluit verevening superheffing consumentenleveringen 2003/2004)

De voorzitter van het Productschap Zuivel;
Gelet op de artikelen 4 en 12, eerste lid, van Verordening (EG) nr. 1788/2003 van de Raad tot vaststelling van een heffing in de sector melk en zuivelprodukten (Pb EU 2003, L 270), artikel 13, tweede lid, van Verordening (EG) nr. 595/2004 van de Commissie houdende vaststelling van uitvoeringsbepalingen van Verordening (EG) nr. 1788/2003 van de Raad tot vaststelling van een heffing in de sector melk en zuivelprodukten (Pb EU 2004, L 94), [artikel 20 van de Regeling superheffing en melkpremie 2004](../../../../../../../ministeriele-regeling/regeling/superheffing/BWBR0016539/README.md) (Stcrt. 2004, 60) en artikel 3 van Verordening PZ 1998, Delegatie bestuursbevoegdheden en werkwijze secretariaat (Vb. Bo. d.d. 22 januari 1999, nr. 2);
Besluit:

###Artikel 1 
Materieel uitgewerkt per 22-07-2005 

Dit besluit hanteert de definities van de [Regeling superheffing en melkpremie 2004](../../../../../../../ministeriele-regeling/regeling/superheffing/BWBR0016539/README.md), met dien verstande dat onder referentiehoeveelheid wordt verstaan de individuele referentiehoeveelheid voor rechtstreekse verkoop aan het einde van de heffingsperiode, in voorkomend geval, verhoogd dan wel verlaagd op grond van tijdelijke overdracht als bedoeld in [artikel 5 van de Regeling superheffing en melkpremie 2004](../../../../../../../ministeriele-regeling/regeling/superheffing/BWBR0016539/README.md).

###Artikel 2 
Materieel uitgewerkt per 22-07-2005 

Behoudens het bepaalde in artikel 3 wordt, in geval van rechtstreekse verkoop, voor de vaststelling en oplegging van de door de producent voor de heffingsperiode 2003/2004 verschuldigde heffing als bedoeld in [artikel 2 Regeling superheffing en melkpremie 2004](../../../../../../../ministeriele-regeling/regeling/superheffing/BWBR0016539/README.md), de referentiehoeveelheid van de producent verhoogd met een hoeveelheid gelijk aan 9% van de referentiehoeveelheid.

###Artikel 3 
Materieel uitgewerkt per 22-07-2005 

Het bepaalde in artikel 2 geldt niet, indien op de producent het bepaalde in artikel 11, derde lid, tweede alinea, van Verordening (EG) nr. 595/2004 van toepassing is.

###Artikel 4 
Materieel uitgewerkt per 22-07-2005 

Dit besluit wordt aangehaald als Besluit verevening superheffing consumentenleveringen 2003/2004

Zoetermeer
13 juli 2004

G.A.Koopstra
voorzitter

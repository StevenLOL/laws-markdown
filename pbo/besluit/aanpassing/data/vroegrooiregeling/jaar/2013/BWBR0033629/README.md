<meta http-equiv='Content-Type' content='text/html; charset=utf-8' />

##Besluit van het bestuur van het Productschap Akkerbouw, houdende regels ter zake van de aanpassing van de diverse uiterste data van de vroegrooiregeling in verband met de vertraging van de groei van aardappelplanten in het jaar 2013

Het bestuur van het Productschap Akkerbouw: 
Gehoord de Commissie teeltaangelegenheden;

Gelet op [artikel 3, tweede lid](../../../../../../../../pbo/verordening/pa/aardappelmoeheid/2008/BWBR0024018/README.md), als ook [bijlage 2, van de Verordening PA aardappelmoeheid 2008](../../../../../../../../pbo/verordening/pa/aardappelmoeheid/2008/BWBR0024018/README.md);
Besluit:  

###Artikel  1 

Voor het jaar 2013 gelden in afwijking van de in [bijlage 2 van de Verordening PA aardappelmoeheid 2008](../../../../../../../../pbo/verordening/pa/aardappelmoeheid/2008/BWBR0024018/README.md) bij de onderdelen 2 tot en met 6 genoemde data, de volgende data voor welke de aardappelplanten dienen te worden gerooid opdat de teelt van aardappelen is toegestaan onder de in de respectieve onderdelen genoemde voorwaarden: 

het in onderdeel 2 aangegeven gebied 8 juli 

het in onderdeel 3 aangegeven gebied 17 juli 

het in onderdeel 4 aangegeven gebied 17 juli 

het in onderdeel 5 aangegeven gebied 17 juli 

het in onderdeel 6 aangegeven gebied 27 juli 

###Artikel  2 

Dit besluit treedt in werking met ingang van de dag na de dag van bekendmaking in het Verordeningenblad Bedrijfsorganisatie

###Artikel  3 

Dit besluit wordt aangehaald als: Besluit aanpassing data vroegrooiregeling jaar 2013. Deze regeling zal met toelichting in het Verordeningenblad worden geplaatst

Zoetermeer 
14 juni 2013 

Voor het bestuur, 
R.M. Bergkamp 
voorzitter 

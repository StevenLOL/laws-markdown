<meta http-equiv='Content-Type' content='text/html; charset=utf-8' />

##Verordening van het Hoofdbedrijfschap Ambachten van 2 oktober 2002, houdende regels terzake van de door het hoofdbedrijfschap aan de ondernemers die het schoorsteenvegersbedrijf uitoefenen op te leggen bestemmingsheffing schoorsteenvegersbedrijf voor het jaar 2003 (Heffingsverordening schoorsteenvegersbedrijf 2003)

Het bestuur van het Hoofdbedrijfschap Ambachten;
Gelet op [artikel 126 van de Wet op de bedrijfsorganisatie](../../../../../wet/wet/op/de/bedrijfsorganisatie/BWBR0002058/README.md), juncto artikel 10, tweede en derde lid, van de Instellingsverordening Hoofdbedrijfschap Ambachten;

Gehoord de Algemene Schoorsteenvegers Patroonsbond (ASPB) ;
Besluit:
###§ 1 

####Begripsbepalingen en toepassingsgebied

Materieel uitgewerkt per 01-01-2004 

###Artikel 1 
Materieel uitgewerkt per 01-01-2004 

In deze verordening wordt verstaan onder:

a.de voorzitter: de voorzitter van het Hoofdbedrijfschap Ambachten;

b.de ondernemer: degene die een onderneming drijft, dan wel degenen die gezamenlijk een onderneming drijven.

c.de werkzame personen: personen als bedoeld in [artikel 9, derde lid, van het Handelsregisterbesluit 1996](../../../../../AMvB/handelsregisterbesluit/1996/BWBR0008920/README.md) die betrokken zijn bij de uitoefening van het schoorsteenvegersbedrijf.

###Artikel 2 
Materieel uitgewerkt per 01-01-2004 

1. De verordening is van toepassing op de ondernemers die een onderneming drijven, waarin liet schoorsteenvegersbedrijf wordt uitgeoefend.
2. In afwijking van het eerste lid is deze verordening niet van toepassing op:

a.de ondernemer die ten aanzien van de bij hem in dienst zijnde werknemers een verplichte bijdrage betaalt aan enig opleidingsfonds;

b.de ondernemer die in zijn onderneming zowel het schoorsteenvegersbedrijf als het loodgieters-, fitters-, of centrale verwarmingsbedrijf uitoefent, en met de uitoefening van het loodgieters-, fitters-, of centrale verwarmingsbedrijf een hogere omzet behaalt dan met de uitoefening van het schoorsteenvegersbedrijf.

###§ 2 

####De heffing

Materieel uitgewerkt per 01-01-2004 

###Artikel 3 
Materieel uitgewerkt per 01-01-2004 

1. Aan de ondernemers die op of na de dag van inwerkingtreding van deze verordening een onderneming drijven waarin het schoorsteenvegersbedrijf wordt uitgeoefend, wordt voor het jaar 2003 een heffing opgelegd ten behoeve van vakopleiding.
2. De heffing bedraagt voor iedere onderneming waarin het schoorsteenvegersbedrijf wordt uitgeoefend:

a.€ 60,- voor ondernemingen met 0 of 1 werkzame personen;

b.€ 120,- voor ondernemingen met 2 tot en met 5 werkzame personen;

c.€ 180,- voor ondernemingen met meer dan 5 werkzame personen.

###Artikel 4 
Materieel uitgewerkt per 01-01-2004 

1. Aan de ondernemer die lid is van de Algemene Schoorsteenvegers Patroonsbond (ASPB) en over het jaar 2002 aan deze organisatie contributie heeft betaald, wordt op de bruto heffing een aftrek toegestaan, van 50% met een maximum van 50% van de betaalde contributie over 2002 (exclusief BTW). De aftrek wordt slechts toegestaan indien uit door de in de eerste volzin genoemde organisatie verstrekte opgave blijkt dat de contributie is betaald.
2. Op het in het eerste lid bedoelde maximum van 50% van de betaalde contributie wordt in mindering gebracht de aftrek op de heffing Hoofdbedrijfschap Ambachten 2003 of de heffing Hoofdbedrijfschap Detailhandel 2003.
3. Het eerste lid is van overeenkomstige toepassing op de ondernemers die, al dan niet rechtstreeks, lid zijn van een organisatie van ondernemers die een vereniging met volledige rechtsbevoegdheid is en die:

a.krachtens haar statutaire doelstelling haar werkzaamheid kan uitstrekken tot ten minste een belangrijk gedeelte van het terrein waarop het bedrijfslichaam een taak heeft te vervullen,

b.voldoet aan de kwalitatieve representativiteitscriteria, genoemd in de [artikelen 3 tot en met 7 van de Verordening representativiteit organisaties](../../../../../pbo/verordening/representativiteit/organisaties/BWBR0011641/README.md),

c.tot de werkingssfeer van het bedrijfslichaam behorende leden heeft, waarvan het gewogen aantal niet-onbetekend is,

d.met betrekking tot de behartiging van sociaal-economische belangen van ondernemers een positie van enige betekenis inneemt binnen de groep van ondernemers die zij beoogt te organiseren, hetgeen onder meer kan blijken uit de mate van representativiteit binnen die groep, de deelname aan het arbeidsvoorwaardenoverleg, het verrichten van studies of diensten die ook buiten die groep van belang worden geacht en de deelname aan regelmatig overleg met de overheid, en

e.haar activiteiten, al dan niet door middel van een federatie van gelijksoortige organisaties, landelijk ontplooit.
4. De in het vorige lid bedoelde aftrek wordt slechts toegestaan indien daartoe door het bestuur van de desbetreffende organisatie een verzoek is gedaan.
5. Op een verzoek als in het vierde lid van dit artikel bedoeld, wordt door het dagelijks bestuur van het Hoofdbedrijfschap Ambachten beslist.

###§ 3 

####Vermindering van heffing

Materieel uitgewerkt per 01-01-2004 

###Artikel 5 
Materieel uitgewerkt per 01-01-2004 

1. Bij cumulatie van deze bestemmingsheffing met een of meer andere aan het HBA te betalen bestemmingsheffingen, vermindert de voorzitter de heffing tot nihil, indien de uitoefening van het schoorsteenvegersbedrijf kan worden aangemerkt als een nevenactiviteit ten opzichte van die andere bedrijfsuitoefening of bedrijfsuitoefeningen waarvoor een bestemmingsheffing is opgelegd.
2. De vermindering wordt alleen toegepast ten aanzien van de onderneming waarin één persoon alle bedrijven uitoefent waarvoor bestemmingsheffingen zijn opgelegd.

###Artikel 6 
Materieel uitgewerkt per 01-01-2004 

Vermindering als bedoeld in artikel 5 wordt slechts verleend op aanvraag. De aanvrager toont ten genoegen van de voorzitter aan dat aan de in het betreffende artikel genoemde voorwaarden wordt voldaan.

###§ 4 

####Overige bepalingen en slotbepalingen

Materieel uitgewerkt per 01-01-2004 

###Artikel 7 
Materieel uitgewerkt per 01-01-2004 

De artikelen 5 tot en met 14 van de heffingsverordening Hoofdbedrijfschap Ambachten 2003 zijn van overeenkomstige toepassing.

###Artikel 8 
Materieel uitgewerkt per 01-01-2004 

De bevoegdheid om de heffing bedoeld in artikel 3 op te leggen alsmede de bevoegdheid om de overige krachtens deze verordening te nemen besluiten te nemen, is gedelegeerd aan de voorzitter.

###Artikel 9 
Materieel uitgewerkt per 01-01-2004 

Deze verordening treedt in werking met ingang van 1 januari 2003.

###Artikel 10 
Materieel uitgewerkt per 01-01-2004 

Deze verordening wordt aangehaald als: Heffingsverordening schoorsteenvegersbedrijf 2003.
Deze verordening zal worden afgekondigd in het Verordeningenblad Bedrijfsorganisatie.

Den Haag
2 oktober 2002

P.Kalle
voorzitter

J.W.Nelson
secretarisGoedgekeurd door de Bestuurskamer van de Sociaal-Economische Raad bij besluit van 21 november 2002 en door de Minister van Sociale Zaken en Werkgelegenheid mede namens de Minister van Economische Zaken bij beschikking van 11 december 2002, nr. AV/CAM/2002/94050.

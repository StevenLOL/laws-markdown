<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 22 oktober 2003, houdende vaststelling van een bestemmingsheffing ten behoeve van het promotiefonds (vlees) voor het jaar 2004 (Heffingsverordening promotiefonds (vlees) (PVV) 2004)

Het bestuur van het Productschap Vee en Vlees;  
Gelet op [artikel 126 van de Wet op de Bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md), en de artikelen 10 en 15 van de Instellingsverordening Productschap Vee en Vlees 1999-1;
Besluit:    

### Artikel  1  

Voor de toepassing van deze verordening geldt het bepaalde bij of krachtens de [Verordening houdende bepalingen betreffende het opleggen van heffingen bij de producenten van vee en vlees en registratie van vleesgrossiers PVV 2003](../../../../../../..//BWBR0014238/README.md).  

### Artikel  2  

1.  Onverminderd het bepaalde bij of krachtens enig ander wettelijk voorschrift, en op de voet van het bepaalde in [artikel 2, van de Verordening huishoudelijke heffing dieren (PVV) 2004](../../../../../../../pbo/verordening/huishoudelijke/heffing/dieren/2003/BWBR0014253/README.md), is de ondernemer, die in het jaar 2004 een of meer dieren slacht of doet slachten aan het productschap ten behoeve van de dekking van uitgaven met betrekking tot vleespromotie voor het promotiefonds een heffing verschuldigd volgens het navolgende tarief:  

| --- | --- |
|:---|:---|
| op varkens :  | € 0,11 per varken  |
| op runderen :  | € 0,90  |

2.  De in het eerste lid bedoelde heffing mag niet als zodanig in mindering worden gebracht op de aan de leverancier uit te betalen prijs.   
3.  De ingevolge het eerste lid verschuldigde heffing is verschuldigd naast de heffing die de ondernemer verschuldigd is ingevolge de Heffingsverordening promotiefonds (PVV) 2004.   
4.  De heffing, bedoeld in het eerste lid, wordt niet opgelegd voor een dier, ten aanzien waarvan ten genoegen van het productschap wordt aangetoond, dat de periode tussen het tijdstip van invoer en het tijdstip van slacht onderscheidenlijk de periode tussen het tijdstip van invoer en het tijdstip van uitvoer korter is dan twee maanden.   

### Artikel  3  

Deze verordening treedt in werking met ingang van 1 januari 2004. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 januari 2004, treedt zij in werking met ingang van de dag na dagtekening van dat Verordeningenblad Bedrijfsorganisatie en werkt zij terug tot en met 1 januari 2004.  

### Artikel  4  

Deze verordening wordt aangehaald als: Heffingsverordening promotiefonds (vlees) (PVV) 2004.  

Zoetermeer 
22 oktober 2003    

J.J. Ramekers  
voorzitter  

Ch.M. den Hoed  
plv. secretaris    Goedgekeurd door de Bestuurskamer van de Sociaal-Economische Raad bij besluit van 25 mei 2004 en door de Minister van Landbouw, Natuur en Voedselkwaliteit bij beschikking van 14 mei 2004, nr. TRCJZ/2003/9633.    

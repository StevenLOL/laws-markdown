<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 22 oktober 2003, houdende vaststelling van een bestemmingsheffing ten behoeve van het ontwikkelings- en onderzoeksfonds voor het jaar 2004 (Heffingsverordening o. en o.-fonds (PVV) 2004)

Het bestuur van het Productschap Vee en Vlees;  
Gelet op [artikel 126 van de Wet op de Bedrijfsorganisatie](../../../../../../../../wet/wet/op/de/bedrijfsorganisatie/BWBR0002058/README.md), en de artikelen 10 en 15 van de Instellingsverordening Productschap Vee en Vlees 1999-I;
Besluit:    

### Artikel  1  

1.  Voor de toepassing van deze verordening geldt het bepaalde bij of krachtens de [Verordening houdende bepalingen betreffende het opleggen van heffingen bij de producenten van vee en vlees en registratie van vleesgrossiers PVV 2003](../../../../../../../..//BWBR0014238/README.md).   
2.  In afwijking van [artikel 1, onder 9, van de Verordening houdende bepalingen betreffende het opleggen van heffingen bij de producenten van vee en vlees en registratie van vleesgrossiers PVV 2003](../../../../../../../..//BWBR0014238/README.md) verstaan onder: varkens : varkens, huisdieren, ongeacht hun leeftijd of gewicht.   

### Artikel  2  

1.  Op de voet van het bepaalde in [artikel 2 van de Verordening huishoudelijke heffing dieren (PVV) 2004](../../../../../../../../pbo/verordening/huishoudelijke/heffing/dieren/(pvv)/2004/BWBR0015766/README.md) is voor het o. en o.-fonds een heffing verschuldigd volgens het navolgende tarief:  

| --- | --- | --- |
|:---|:---|:---|
| op runderen  | :  | € 0,06 per rund;  |
| op jonge kalveren  | :  | € 0,04 per jong kalf;  |
| op kalveren  | :  | € 0,04 per kalf;  |
| op varkens  | :  | € 0,01 per varken;  |
| op schapen  | :  | € 0,01 per schaap.  |

2.  De heffing, bedoeld in het eerste lid, wordt niet opgelegd voor een dier, ten aanzien waarvan ten genoegen van het productschap wordt aangetoond, dat: 

a. de periode tussen het tijdstip van invoer en het tijdstip van slacht korter is dan: 

twee maanden, in het geval het betreft varkens en schapen;  

drie maanden, in het geval het betreft jonge kalveren, kalveren en runderen.    

b. de periode tussen het tijdstip van invoer en het tijdstip van uitvoer korter is dan: 

twee maanden, in het geval het betreft varkens en schapen;  

drie maanden, in het geval het betreft jonge kalveren, kalveren en runderen.       

### Artikel  3  

Deze verordening treedt in werking met ingang van 1 januari 2004. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 januari 2004, treedt zij in werking met ingang van de dag na dagtekening van dat Verordeningenblad Bedrijfsorganisatie en werkt zij terug tot en met 1 januari 2004.  

### Artikel  4  

Deze verordening wordt aangehaald als: Heffingsverordening o. en o.-fonds (PVV) 2004.  

Zoetermeer 
22 oktober 2003    

J.J. Ramekers  
voorzitter  

Ch.M. den Hoed  
plv. secretaris    Goedgekeurd door de Bestuurskamer van de Sociaal-Economische Raad bij besluit van 25 maart 2004 en door de Minister van Landbouw, Natuur en Voedselkwaliteit bij beschikking van 19 maart 2004, nr. TRCJZ/2003/9625.    

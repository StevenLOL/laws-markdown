<meta http-equiv='Content-Type' content='text/html; charset=utf-8' />

##Heffingsverordening kalverfonds 2003

Het bestuur van het Productschap Vee en Vlees heeft,
gelet op artikel 126 van de Wet op de Bedrijfsorganisatie, en de artikelen 10 en 15 van de Instellingsverordening Productschap Vee en Vlees, 1999-1,
op 13 november 2002 vastgesteld de navolgendeVERORDENING

###Artikel 1 
Materieel uitgewerkt per 21-02-2004 

Voor de toepassing van deze verordening geldt het bepaalde bij of krachtens de Verordening houdende bepalingen betreffende het opleggen van heffingen bij de producenten van vee en vlees en registratie van vleesgrossiers PVV 2003.

###Artikel 2 
Materieel uitgewerkt per 21-02-2004 

1. Op de voet van het bepaalde in [artikel 2 van de Verordening huishoudelijke heffing dieren 2003](../../../../../pbo/verordening/huishoudelijke/heffing/dieren/2003/BWBR0014253/README.md) is voor het kalverfonds een heffing verschuldigd op kalveren en jonge kalveren van € 0,16 per kalf, onderscheidenlijk per jong kalf.
2. De heffing, bedoeld in het eerste lid, wordt niet opgelegd voor een dier, ten aanzien waarvan ten genoege van het productschap wordt aangetoond, dat de periode tussen het tijdstip van invoer en het tijdstip van slacht onderscheidenlijk de periode tussen het tijdstip van invoer en het tijdstip van uitvoer korter is dan drie maanden.

###Artikel 3 
Materieel uitgewerkt per 21-02-2004 

Deze verordening treedt in werking op de dag na publicatie in het Verordeningenblad bedrijfsorganisatie en werkt terug tot 1 januari 2003.

###Artikel 4 
Materieel uitgewerkt per 21-02-2004 

Deze verordening kan worden aangehaald als ’Heffingsverordening kalverfonds 2003‘.

Voor het bestuur,

J.J. Ramekers  
voorzitter  

S.B.M. Jongerius  
secretaris    Goedgekeurd door de Bestuurskamer van de Sociaal-Economische Raad bij besluit van 18 december 2002 en door de Minister van Landbouw, Natuurbeheer en Visserij bij beschikking van 4 februari 2003, nr. TRCJZ/2002/12440.  

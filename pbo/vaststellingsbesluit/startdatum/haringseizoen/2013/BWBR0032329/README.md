<meta http-equiv='Content-Type' content='text/html; charset=utf-8' />

##Besluit van de voorzitter, namens het bestuur van het Productschap) Vis, van 13 november 2012, houdende de vaststelling van de voorlopige datum voor de aanvang van het haringseizoen 2013 (Vaststellingsbesluit startdatum haringseizoen 2013)

De voorzitter, namens het bestuur van het Productschap Vis;  
gelet op:

- [artikel 3, eerste lid, van de Verordening Hollandse Nieuwe 2007](../../../../../../pbo/verordening/hollandse/nieuwe/2007/BWBR0023778/README.md); <sup> 2  Goedgekeurd door de Bestuurskamer van de Sociaal-Economische Raad bij besluit van 31 maart 2008, nr. 08.02631, afgekondigd in Verordeningenblad Bedrijfsorganisatie van 11 april 2008, afl. 29, VIS 3 en laatstelijk gewijzigd met ingang van 26 februari 2011, Verordeningenblad Bedrijfsorganisatie van 25 februari 2011, afl. 12, VIS 2.  </sup>   
gehoord:

- de Promotie Advies Commissie Haring Binnenland van de afdeling Nederlands Visbureau;  

- de Commissie groothandel en de Commissie detailhandel;     besluit:    

### Artikel  1  

De aanvang van het haringseizoen en de datum van veiling van het eerste vaatje haring, bedoeld in [artikel 3, eerste lid, van de Verordening Hollandse Nieuwe 2007](../../../../../../pbo/verordening/hollandse/nieuwe/2007/BWBR0023778/README.md), wordt vastgesteld op woensdag 5 juni 2013, met dien verstande dat het onderhavige besluit gewijzigd kan worden als deze aanvangsdatum niet te realiseren is indien als gevolg van klimatologische en biologische omstandigheden, het vetgehalte van de haring en het groeiproces onvoldoende zijn om een kwalitatief goede haring als Hollandse Nieuwe te kunnen garanderen.  

### Artikel  2  

1.  Het [Vaststellingsbesluit startdatum haringseizoen 2012](../../../../../../pbo/vaststellingsbesluit/startdatum/haringseizoen/2012/BWBR0031176/README.md) van 22 december 2011 wordt ingetrokken. <sup> 3  Het Besluit tot vaststelling datum aanvang van het haringseizoen 2012 d.d. 22 december 2011 gepubliceerd in het Verordeningenblad Bedrijfsorganisatie (nr. 1, VIS 1).  </sup>   
2.  Dit besluit treedt in werking op de dag na publicatie in het Verordeningenblad Bedrijfsorganisatie en kan worden aangehaald als Vaststellingsbesluit startdatum haringseizoen 2013.   

Rijswijk 
13 november 2012   

A. Bruggeman  
voorzitter    

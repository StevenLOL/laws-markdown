<meta http-equiv='Content-Type' content='text/html; charset=utf-8' />

##Mandaatbesluit Centrale Controle Verordeningen

De deken en de Raad van Toezicht;  
Overwegende, dat het wenselijk is om bepaalde bevoegdheden van de deken en de Raad van Toezicht vervat in de [Verordening op de beroepsaansprakelijkheid 1991](../../../../../../pbo/verordening/op/de/beroepsaansprakelijkheid/1991/BWBR0004965/README.md), de [Boekhoudverordening 1998](../../../../../../pbo/verordening/op/de/boekhoudverordening/1998/BWBR0009300/README.md), de [Verordening op de praktijkrechtspersoon](../../../../../../pbo/verordening/op/de/praktijkrechtspersoon/BWBR0007831/README.md) en de [Verordening op de Permanente Opleiding 2000](../../../../../../pbo/verordening/op/de/permanente/opleiding/2000/BWBR0010191/README.md), met het oog op de doelmatige uitvoering van hun taken te mandateren aan de secretaris van de Algemene Raad;

Gelet op de [artikelen 26](../../../../../../wet/advocatenwet/BWBR0002093/README.md), [28](../../../../../../wet/advocatenwet/BWBR0002093/README.md), [33](../../../../../../wet/advocatenwet/BWBR0002093/README.md) en [34 van de Advocatenwet](../../../../../../wet/advocatenwet/BWBR0002093/README.md);

Gelet op [artikel 5 lid 1 van de Verordening op de beroepsaansprakelijkheid 1991](../../../../../../pbo/verordening/op/de/beroepsaansprakelijkheid/1991/BWBR0004965/README.md), [artikel 5](../../../../../../pbo/verordening/op/de/boekhoudverordening/1998/BWBR0009300/README.md) en [artikel 6 lid 1 van de Boekhoudverordening 1998](../../../../../../pbo/verordening/op/de/boekhoudverordening/1998/BWBR0009300/README.md), [artikel 9 leden 1 tot en met 5 van de Verordening op de praktijkrechtspersoon](../../../../../../pbo/verordening/op/de/praktijkrechtspersoon/BWBR0007831/README.md) en [artikel 6 van de Verordening op de Permanente Opleiding 2000](../../../../../../pbo/verordening/op/de/permanente/opleiding/2000/BWBR0010191/README.md), zoals die luiden na implementatie van de Verordening Mandaat Centrale Controle Verordeningen, en gelet op [afdeling 10.1.1 van de Algemene wet bestuursrecht](../../../../../../wet/algemene/wet/bestuursrecht/BWBR0005537/README.md),
Hebben het volgende besloten:    

### Artikel  1  

In deze regeling wordt verstaan onder: 

a. de deken: de deken van het arrondissement ... (in te vullen) als bedoeld in [artikel 22 van de Advocatenwet](../../../../../../wet/advocatenwet/BWBR0002093/README.md);  

b. de Raad van Toezicht: de Raad van Toezicht ... (in te vullen) als bedoeld in [artikel 22 van de Advocatenwet](../../../../../../wet/advocatenwet/BWBR0002093/README.md);  

c. de Algemene Raad: de Algemene Raad als bedoeld in [artikel 18 van de Advocatenwet](../../../../../../wet/advocatenwet/BWBR0002093/README.md);  

d. de secretaris: de secretaris van de Algemene Raad als bedoeld in [artikel 34 van de Advocatenwet](../../../../../../wet/advocatenwet/BWBR0002093/README.md).    

### Artikel  2  

De deken verleent aan de secretaris de bevoegdheid om namens de deken uit te oefenen: 

a. de bevoegdheden, vervat in [artikel 5 lid 1 van de Verordening op de beroepsaansprakelijkheid 1991](../../../../../../pbo/verordening/op/de/beroepsaansprakelijkheid/1991/BWBR0004965/README.md);  

b. de bevoegdheden, vervat in [artikel 5](../../../../../../pbo/verordening/op/de/boekhoudverordening/1998/BWBR0009300/README.md) en [artikel 6 lid 1 van de Boekhoudverordening 1998](../../../../../../pbo/verordening/op/de/boekhoudverordening/1998/BWBR0009300/README.md), en  

c. de bevoegdheden, vervat in [artikel 6 van de Verordening op de Permanente Opleiding 2000](../../../../../../pbo/verordening/op/de/permanente/opleiding/2000/BWBR0010191/README.md).    

### Artikel  3  

De Raad van Toezicht verleent aan de secretaris de bevoegdheid om namens de Raad van Toezicht uit te oefenen, de bevoegdheden, vervat in [artikel 9 leden 1 tot en met 5 van de Verordening op de praktijkrechtspersoon](../../../../../../pbo/verordening/op/de/praktijkrechtspersoon/BWBR0007831/README.md).  

### Artikel  4  

De secretaris is ten aanzien van de in de artikelen 2 en 3 bedoelde bevoegdheden tot het verlenen van ondermandaat bevoegd aan de ter zake onder zijn verantwoordelijkheid werkzame medewerkers van het landelijk bureau van de Nederlandse Orde van Advocaten.  

### Artikel  5  

Dit besluit treedt in werking gelijktijdig met de inwerkingtreding van de Verordening Mandaat Centrale Controle Verordeningen.  

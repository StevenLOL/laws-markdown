<meta http-equiv='Content-Type' content='text/html; charset=utf-8' />

##Verordening van het Productschap Zuivel van 1 november 2006, houdende vaststelling van de heffing voor de promotie van boerderijzuivelproducten voor het jaar 2007 (Zuivelverordening heffing promotie boerderijzuivel 2007)

Het bestuur van het Productschap Zuivel;  
Gelet op [artikel 126 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en [artikel 7 van de Instellingsbesluit Productschap Zuivel](../../../../../../../AMvB/instellingsbesluit/productschap/zuivel/BWBR0015162/README.md);
Besluit:    

### Artikel  1  
Materieel uitgewerkt per 06-01-2008 

In deze verordening wordt gebezigd de terminologie van de [Zuivelverordening 2003, Administratieve bepalingen](../../../../../../../pbo/zuivelverordening/2003/administratieve/bepalingen/BWBR0014245/README.md) en wordt voorts dan wel in afwijking daarvan verstaan onder:  

| --- | --- |
|:---|:---|
| melk:  | in Nederland gewonnen melk van runderen.  |

### Artikel  2  
Materieel uitgewerkt per 06-01-2008 

1.  Boerderijzuivelbereiders zijn over de hoeveelheden melk, die op hun bedrijf zijn gewonnen en verwerkt in door hen geproduceerde en in de periode 1 januari 2007 tot en met 31 maart 2007 afgeleverde hoeveelheden boter, consumptiemelk, consumptiemelkproducten, kaas of andere producten ten behoeve van het fonds bevordering afzet boerderijzuivelproducten aan het productschap een heffing verschuldigd van € 0,15 per 100 kg melk.   
2.  Boerderijzuivelbereiders zijn over de hoeveelheden melk, die op hun bedrijf zijn gewonnen en verwerkt in door hen geproduceerde en in de periode 1 april 2007 tot en met 31 december 2007 afgeleverde hoeveelheden boter, consumptiemelk, consumptiemelkproducten, kaas of andere producten ten behoeve van het fonds bevordering afzet boerderijzuivelproducten aan het productschap een heffing verschuldigd van € 0,13 per 100 kg melk.  

### Artikel  3  
Materieel uitgewerkt per 06-01-2008 

Deze verordening treedt in werking met ingang van 1 januari 2007. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 januari 2007, treedt zij in werking met ingang van de tweede dag na de dagtekening van dat Verordeningenblad Bedrijfsorganisatie en werkt terug tot en met 1 januari 2007. 

### Artikel  4  
Materieel uitgewerkt per 06-01-2008 

Deze verordening wordt aangehaald als Zuivelverordening heffing promotie boerderijzuivel 2007. 

Santpoort 
1 november 2006   

G.A. Koopstra  
voorzitter  

F. Beekman  
secretaris   Goedgekeurd door de Bestuurskamer van de Sociaal-Economische Raad bij besluit van 7 december 2006 en door de Minister van Landbouw, Natuur en Voedselkwaliteit bij beschikking van 27 november 2006, nr. TRCJZ/2006/3493.    

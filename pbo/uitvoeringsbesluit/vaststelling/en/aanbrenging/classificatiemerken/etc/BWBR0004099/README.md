<meta http-equiv='Content-Type' content='text/html; charset=utf-8' />

##Uitvoeringsbesluit vaststelling en aanbrenging classificatiemerken geslachte varkens 1987

De Voorzitter van het Produktschap voor Vee en Vlees,  
gelet op, artikel 8 van de Verordening classificatie slachtvarkens 1987,
BESLUIT    

### Artikel  1  

In dit besluit wordt overgenomen de terminologie van de Verordening classificatie slachtvarkens 1987 en wordt voorts verstaan onder de Verordening: de Verordening classificatie slachtvarkens 1987.  

### Artikel  2  

1.  Het classificatiemerk kan bestaan uit: 

a. een hoofdletter weergevende de SEUROP-klasse;  

b. een cijfer weergevende het mager vleespercentage;  

c. een hoofdletter weergevende het type;  

d. een combinatie van a en c;  

e. een combinatie van b en c;  

f. een combinatie van a, b, en c.     
2.  De in het eerste lid bedoelde hoofdletters en cijfers moeten tenminste twee centimeter hoog zijn en qua type corresponderen met de in de bijlage bij dit besluit weergegeven voorbeelden.   

### Artikel  3  

1.  Voor het merken dient een niet giftige, onuitwisbare en hittebestendige inkt te worden gebruikt of enig ander vooraf door de voorzitter goedgekeurd procédé voor duurzame merking.   
2.  Indien met behulp van labels wordt gemerkt, dienen deze zodanig te worden aangebracht dat zij niet zonder beschadiging kunnen worden verplaatst.   

### Artikel  4  

Het Uitvoeringsbesluit vaststelling classificatiemerken geslachte varkens 1975 wordt ingetrokken.  

### Artikel  5  

1.  Dit besluit kan worden aangehaald als Uitvoeringsbesluit vaststelling en aanbrenging classificatiemerken geslachte varkens 1987.   
2.  Het treedt in werking op het tijdstip dat de Verordening in werking treedt.   

De 
Voorzitter 

voor deze  

plaatsvervangend voorzitter    

### Bijlage  

![138949](http://wetten.overheid.nl/Illustration/138949)


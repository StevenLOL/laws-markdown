<meta http-equiv='Content-Type' content='text/html; charset=utf-8' />

##Verordening van de Sociaal-Economische Raad van 28 mei 2004 houdende delegatie aan de Bestuurskamer van taken en bevoegdheden in het kader van de vereffening van de vermogens van een aantal opgeheven bedrijfslichamen (Delegatieverordening vereffening bedrijfslichamen 2004)

De Sociaal-Economische Raad:
Gelet op artikel 37 van de Wet op de bedrijfsorganisatie;
Besluit:

### Artikel  1  

1. De taken en bevoegdheden die in de hierna genoemde regelingen zijn toegekend aan de Raad worden, voorzover zij niet dienen te worden uitgeoefend bij verordening, gedelegeerd aan de Bestuurskamer: 

a. Besluit opheffing Landbouwschap (Stb. 2000, 411 );  

b. Besluit opheffing Bedrijfschap voor de Groothandel in Eieren en Eiproducten en de Eiproductenindustrie (Stb. 2000, 547);  

c. Besluit opheffing Bedrijfschap Pluimveehandel en -industrie (Stb. 2000, 549);  

d. Instellingsbesluit Hoofdbedrijfschap Agrarische Groothandel (Stb. 2002, 155);  

e. Instellingsbesluit Productschap Dranken (Stb. 2002, 264);  

f. Instellingsbesluit Hoofdbedrijfschap Afbouw en Onderhoud (Stb. 2002, 394);  

g. Besluit opheffing Bedrijfschap Brood- en Banketbakkersbedrijf (Stb. 2002, 423);  

h. Besluit van 18 juni 2003, houdende opheffing van het Bedrijfschap voor de Handel in Tuinbouwzaden (Stb. 2003, 371);  

i. Verordening opheffing Produktschap Groenten en Fruit en Produktschap Siergewassen (Stcrt. 2003, 131);  

j. Instellingsbesluit Productschap Vee en Vlees (Stb. 2004, 137).    
2.  In afwijking van het bepaalde in lid 1 worden de in de volgende artikelen toegekende taken en bevoegdheden gedelegeerd aan de Toezichtkamer: 

a. artikel 11, vierde lid, van het Besluit opheffing Landbouwschap;  

b. artikelen 16, derde lid, 20, eerste en vierde lid, en 23 van het Instellingsbesluit Hoofdbedrijfschap Agrarische Groothandel;  

c. artikelen 17, derde lid, 21, eerste en vierde lid, en 24 van het Instellingsbesluit Productschap Dranken;  

d. artikelen 16, derde lid, 20, eerste en vierde lid, 22 en 23 van het Instellingsbesluit Productschap Vee en Vlees.   

###Artikel 2 

Deze verordening treedt in werking met ingang van de tweede dag na de dagtekening van het Verordeningenblad Bedrijfsorganisatie waarin zij wordt geplaatst.

###Artikel 3 

Deze verordening wordt aangehaald als: Delegatieverordening vereffening bedrijfslichamen 2004.

Den Haag
28 mei 2004

H.H.F.Wijffels
voorzitter

N.C.M. vanNiekerk
algemeen secretaris

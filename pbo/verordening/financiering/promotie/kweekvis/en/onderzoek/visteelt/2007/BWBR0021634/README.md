<meta http-equiv='Content-Type' content='text/html; charset=utf-8' />

##Verordening van het Productschap Vis van 12 oktober 2006, houdende regels ter zake van de aan de onder het Productschap Vis ressorterende ondernemers op te leggen bestemmingsheffing ten behoeve van promotie en onderzoek voor de visteelt voor het jaar 2007 (Verordening financiering promotie kweekvis en onderzoek visteelt 2007)

Het bestuur van het Productschap Vis;  
Gelet op de [artikelen 95](../../../../../../../../../../wet/wet/op/de/bedrijfsorganisatie/BWBR0002058/README.md) en [126 van de Wet op de bedrijfsorganisatie](../../../../../../../../../../wet/wet/op/de/bedrijfsorganisatie/BWBR0002058/README.md) en [artikel 7 van het Instellingsbesluit Productschap Vis](../../../../../../../../../../AMvB/instellingsbesluit/productschap/vis/BWBR0015163/README.md) (Stb. 2003, 253);

Gehoord de Commissie aanvoeraangelegenheden;
Besluit:    

### Artikel  1  

In deze verordening wordt verstaan onder:  

| --- | --- | --- |
|:---|:---|:---|
|  *a.*   |  *Instellingsbesluit Productschap Vis:*   | [Besluit van 3 juni 2003, houdende instelling van een productschap voor ondernemingen op het gebied van de visserij, be- en verwerking van vis en de handel in vis en visproducten](../../../../../../../../../../AMvB/instellingsbesluit/productschap/vis/BWBR0015163/README.md) (*Stb.* 2003, 253);  |
|  *b.*   |  *productschap*   | het Productschap Vis, als bedoeld in [artikel 3 van het Instellingsbesluit Productschap Vis](../../../../../../../../../../AMvB/instellingsbesluit/productschap/vis/BWBR0015163/README.md);  |
|  *c.*   |  *bestuur*   | het bestuur van het productschap;  |
|  *d.*   |  *voorzitter*   | de voorzitter van het productschap;  |
|  *e.*   |  *secretaris:*   | de secretaris van het productschap;  |
|  *f.*   |  *ondernemer:*   | degene die een onderneming drijft, waarvoor het productschap is ingesteld;  |
|  *g.*   |  *fonds*   | het fonds ingesteld krachtens [artikel 2, eerste lid, van de Verordening instelling van een fonds voor promotie kweekvis en onderzoek visteelt](../../../../../../../../../../pbo/verordening/instelling/van/een/fonds/voor/promotie/kweekvis/en/onderzoek/etc/BWBR0014064/README.md);  |
|  *h.*   |  *Commissie aanvoer-aangelegenheden:*   | de commissie ingesteld door het bestuur voor het adviseren over gelegenheden betreffende de aanvoer;  |
|  *i.*   |  *kweekvis*   | forel, meerval, tilapia, paling en tarbot die in Nederland wordt gekweekt en gehouden in recirculatiesystemen en vijvers ten behoeve van productiedoeleinden gericht op menselijke consumptie;  |
|  *j.*   |  *pootvis*   | levende jonge vis, schaal- of schelpdieren die bestemd zijn voor de kweek van kweekvis;  |
|  *k.*   |  *forel*   | vissen van de soort *Oncorphynchus mykiss;*  |
|  *l.*   |  *meerval*   | vissen van de soort *Clarius garipinus*;  |
|  *m.*   |  *tilapia:*   | vissen van de soort *Oreochromis Spp*.;  |
|  *n.*   |  *paling:*   | vissen van de soort *Anquilla anquilla*;  |
|  *o.*   |  *tarbot:*   | vissen van de soort *Psetta maximus*.  |

### Artikel  1a  

Onder het productschap ressorterende ondernemers zijn wegens de uitoefening van hun bedrijfsactiviteiten in de periode van 1 januari 2007 tot en met 31 december 2007 aan en ten behoeve van het productschap een heffing verschuldigd volgens de in de artikelen 2 en 3 vermelde heffingsgrondslagen met de daarbij behorende tarieven. De berekening en de wijze van betaling vinden plaats, zoals in de [Verordening Algemene Bepalingen Productschap Vis 2006](../../../../../../../../../../pbo/verordening/algemene/bepalingen/productschap/vis/2006/BWBR0021756/README.md) is bepaald.  

### Artikel  2  

Elke ondernemer is aan het productschap ten bate van het fonds een heffing verschuldigd wegens het kweken van kweekvis.  

### Artikel  3  

De heffing wegens de handeling als bedoeld in artikel 2 bedraagt: 

1°. € 0,00171 per kilogram van het betrokken voer bestemd voor forel;  

2°. € 0,00141 per kilogram van het betrokken voer bestemd voor meerval;  

3°. € 0,00357 per kilogram van het betrokken voer bestemd voor paling;  

4°. € 0,00141 per kilogram van het betrokken voer bestemd voor tilapia;  

5°. € 0,00357 per kilogram van het betrokken voer bestemd voor tarbot.    

### Artikel  4  

1.  Deze verordening kan worden aangehaald als Verordening financiering promotie kweekvis en onderzoek visteelt 2007.   
2.  Deze verordening treedt in werking met ingang van 1 januari 2007. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 31 december 2006, treedt deze verordening in werking met ingang van de dag na de datum van uitgifte van het Verordeningenblad Bedrijfsorganisatie en werkt deze terug tot en met 1 januari 2007.   

Rijswijk 
12 oktober 2006   

B.J. Odink  
voorzitter  

W.G. van de Fliert  
secretaris   Goedgekeurd door de Bestuurskamer van de Sociaal-Economische Raad bij besluit van 7 december 2006 en door de Minister van Landbouw, Natuur en Voedselkwaliteit bij beschikking van 9 maart 2007, nr. TRCJZ/2006/3598.    

<meta http-equiv='Content-Type' content='text/html; charset=utf-8' />

##Verordening van het Productschap Pluimvee en Eieren van 9 juni 2011, houdende instelling van een fonds ten behoeve van de ruiming van met M.g. besmette kuikens en ouderdieren leg- en vleesrassen kippen (Verordening fonds ruimen M.g. besmette kuikens en ouderdieren leg- en vleesrassen kippen (PPE) 2011)

Het bestuur van het Productschap Pluimvee en Eieren;  
Gelet op [artikel 93, tweede lid, onderdeel g., van de Wet op de bedrijfsorganisatie](../../../../../../../../../../../../../wet/wet/op/de/bedrijfsorganisatie/BWBR0002058/README.md) en [artikel 6 van het Instellingsbesluit Productschap Pluimvee en Eieren](../../../../../../../../../../../../../AMvB/instellingsbesluit/productschap/pluimvee/en/eieren/BWBR0016490/README.md);
Besluit:    

###Artikel 1 

In deze verordening wordt verstaan onder: 

| --- | --- | --- |
|:---|:---|:---|
|a. productschap |: |het Productschap Pluimvee en Eieren; |
|b. bestuur |: |het bestuur van het productschap; |
|c. M.g. |: |Mycoplasma gallisepticum; |
|d. fonds |: |het fonds bedoeld in artikel 2 , te noemen M.g. fonds. |

###Artikel 2 

1. Er is een fonds dat ten doel heeft middelen te verstrekken ter financiering van maatregelen ten behoeve van het ruimen van met M.g. besmette kuikens en ouderdieren leg- en vleesrassen kippen. 
2. De middelen van het fonds maken deel uit van het vermogen van het productschap en mogen een bedrag van â‚¬ 1.300.000,- niet overschrijden.

###Artikel 3 

1. Het bestuur beheert het fonds en beslist over de bestemming van de middelen van het fonds. 
2. Het bestuur kan bij besluit nadere regels stellen omtrent de besteding van de middelen van het Fonds in overeenstemming met enige doelstelling die onder de in artikel 2, eerste lid, bepaalde omschrijving begrepen kan worden geacht. 

###Artikel 4 

1. De middelen van het fonds bestaan uit:

a.de opbrengsten voortkomend uit de inning van heffingen, verminderd met de inningskosten;

b.de slachtopbrengst als bedoeld in [artikel 2, eerste lid, onderdeel e., van het Vergoedingenbesluit Mycoplasma Gallisepticum 2004](../../../../../../../../../../../../../pbo/vergoedingenbesluit/mycoplasma/gallisepticum/(ppe)/2004/BWBR0016858/README.md);

c.de verkoopwaarde van de eieren, als bedoeld in [artikel 3, derde lid, van het Vergoedingenbesluit Mycoplasma Gallisepticum 2004](../../../../../../../../../../../../../pbo/vergoedingenbesluit/mycoplasma/gallisepticum/(ppe)/2004/BWBR0016858/README.md);

d.middelen die hetzij door het productschap hetzij door derden aan het fonds worden overgemaakt;

e.de door de middelen van het fonds opgebrachte rente. 
2. De bestemming van de in het eerste lid onder a. bedoelde heffingen is uitdrukkelijk vermeld in de verordeningen krachtens welke deze heffingen aan het productschap verschuldigd zijn.

###Artikel 5 

Het fonds kan door het bestuur bij verordening worden opgeheven, in welk geval het bestuur als vereffenaar optreedt. 

###Artikel 6 

De [Verordening financieringsfonds ten behoeve van het ruimen van met M.g. besmette ouderdieren leg- en vleesrassen kippen (PPE) 2003](../../../../../../../../../../../../../pbo/verordening/financieringsfonds/ten/behoeve/van/het/ruimen/van/met/m.g./etc/BWBR0016064/README.md) wordt ingetrokken. 

###Artikel 7 

1. Deze verordening wordt aangehaald als: Verordening fonds ruimen M.g. besmette kuikens en ouderdieren leg- en vleesrassen kippen (PPE) 2011. 
2. Deze verordening treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin zij wordt geplaatst. 

Zoetermeer 
9 juni 2011   

B.J. Krouwel  
voorzitter 
B.M. Dellaert  
secretaris    

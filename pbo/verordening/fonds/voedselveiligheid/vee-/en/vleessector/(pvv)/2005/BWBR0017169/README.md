<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 8 september 2004, houdende de instelling van het fonds voedselveiligheid vee- en vleessector (Verordening fonds voedselveiligheid vee- en vleessector (PVV) 2005)

Het bestuur van het Productschap Vee en Vlees;  
Gelet op [artikel 93 van de Wet op de bedrijfsorganisatie](../../../../../../../../../../wet/wet/op/de/bedrijfsorganisatie/BWBR0002058/README.md) en [artikel 10 van het Instellingsbesluit Productschap Vee en Vlees](../../../../../../../../../../AMvB/instellingsbesluit/productschap/vee/en/vlees/BWBR0016491/README.md);
Besluit:    

### Artikel  1  

In deze verordening wordt verstaan onder:  

| --- | --- |
|:---|:---|
| productschap  | : het Productschap Vee en Vlees;  |
| bestuur  | : het bestuur van het productschap;  |
| commissie  | : de Commissie Vleesindustrie van het productschap;  |

### Artikel  2  

1.  Er is een Fonds voedselveiligheid vee- en vleessector.   
2.  De middelen van het fonds maken deel uit het vermogen van het productschap en mogen een bedrag van € 12 miljoen niet overschrijden.   
3.  Het fonds kan door het bestuur worden opgeheven, in welk geval het bestuur optreedt als vereffenaar.   

### Artikel  3  

De baten van het fonds bestaan uit: 

a. de opbrengsten van de heffingen uit hoofde van de [Verordening bestemmingsheffing fonds voedselveiligheid vee- en vleessector (PVV) 2005](../../../../../../../../../../pbo/verordening/bestemmingsheffing/fonds/voedselveiligheid/vee-/en/vleessector/etc/BWBR0017458/README.md) alsmede de voor de jaren 2006 tot en met 2010 vast te stellen Verordeningen bestemmingsheffing fonds voedselveiligheid vee- en vleessector, verminderd met de inningskosten daarvan,  

b. gelden door de Europese Gemeenschappen en de Rijksoverheid beschikbaar gesteld ter verwezenlijking van het in artikel 4 bepaalde doel.    

### Artikel  4  

Het fonds heeft ten doel bij te dragen in de financiering van onderzoeksprojecten en initiatieven gericht op de verbetering en verdere ontwikkeling van voedselveiligheidsgaranties, waaronder de verbetering van hygiëne en arbeidsomstandigheden, het introduceren van effectieve en efficiënte keuringsmethodieken, infrastructuren en kennisstructuren in de Nederlandse vee- en vleessector.  

### Artikel  5  

1.  Het bestuur beslist over de besteding van de middelen van het fonds in overeenstemming met het in artikel 4 bepaalde doel.   
2.  Het bestuur neemt geen besluit over de besteding van de middelen dan op voorstel van de commissie.   
3.  Het bestuur kan op voorstel van de commissie bij besluit nadere regels stellen omtrent de besteding van de middelen van het fonds in overeenstemming met het in artikel 4 bepaalde doel.   

### Artikel  6  

De heffingen die bij de in artikel 3, onder a, bedoelde verordeningen worden vastgesteld bedragen ten hoogste:  

| --- | --- |
|:---|:---|
| € 2,98  | per rund;  |
| € 1,22  | per kalf;  |
| € 0,56  | per varken;  |
| € 1,04  | per schaap; en  |
| € 1,04  | per geit.  |

### Artikel  7  

Deze verordening treedt in werking met ingang van 1 januari 2005.  

### Artikel  8  

Deze verordening wordt aangehaald als: Verordening fonds voedselveiligheid vee- en vleessector (PVV) 2005.  

Zoetermeer 
8 september 2004    

J.J. Ramekers  
voorzitter  

S.B.M. Jongerius  
secretaris    Goedgekeurd door de Bestuurskamer van de Sociaal-Economische Raad bij besluit van 27 januari 2005.    

<meta http-equiv='Content-Type' content='text/html; charset=utf-8' />

##Verordening van de Sociaal-Economische Raad van 20 oktober 2006 houdende regels voor het opleggen van een heffing ter bevordering van de scholing en vorming van ondememingsraadsleden (Verordening heffing scholing en vorming ondernemingsraadsleden 2007)

De Sociaal-Economische Raad;  
Gelet op [artikel 46a van de Wet op de ondernemingsraden](../../../../../../../../../wet/wet/op/de/ondernemingsraden/BWBR0002747/README.md);

Gehoord de Raad voor het Overheidspersoneelsbeleid;
Besluit:     
### §  1  

####Heffingspercentage

### Artikel  1  

Voor 2007 wordt het percentage van de heffing als bedoeld in [artikel 46a, derde lid, van de Wet op de ondernemingsraden](../../../../../../../../../wet/wet/op/de/ondernemingsraden/BWBR0002747/README.md) vastgesteld op 0,015.  

### §  2  

####Inning, afdracht en verantwoording

### Artikel  2  

1.  De Rijksbelastingdienst ontvangt van de Bestuurskamer van de Sociaal- Economische Raad een nominatieve opgave van de naar het oordeel van de Bestuurskamer heffingsplichtige ondernemers. De Rijksbelastingdienst doet zo spoedig mogelijk na het verstrijken van elke maand van het jaar 2007 aan de Sociaal-Economische Raad een opgave van het totaal van de in die maand verzonden heffingsaanslagen, alsmede van het totaal van de in die maand ontvangen heffuigsbedragen. Tevens doet de Rijksbelastingdienst opgave van de in die maand wegens oninbaarheid afgeboekte heffingsbedragen.   
2.  Tegelijk met de in het vorige lid bedoelde maandelijkse opgave draagt de Rijksbelastingdienst het gesaldeerde bedrag aan de Sociaal-Economische Raad af.   
3.  De Belastingdienst verantwoordt zich in het Beheersverslag over de geleverde prestaties. Het Beheersverslag wordt gecertificeerd door de Auditdienst Financiën en resulteert in een accountantsverklaring. In het beheersverslag van de Belastingdienst wordt ten minste melding gemaakt van de in dat jaar opgelegde heffingsaanslagen en de ontvangen heffingsbedragen, gespecificeerd naar dat jaar en de vorige jaren. Voorts wordt in het Beheersverslag de aan de Sociaal-Economische Raad in rekening gebrachte vergoeding vermeld.   

### §  3  

####Slotbepalingen

### Artikel  3  

Deze verordening wordt geplaatst in het Verordeningenblad Bedrijfsorganisatie en in de Staatscourant.  

### Artikel  4  

Deze verordening treedt in werking met ingang van 1 januari 2007. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 30 december 2006, treedt zij in werking met ingang van de tweede dag na de dagtekening van het Verordeningenblad Bedrijfsorganisatie waarin zij wordt geplaatst, en werkt zij terug tot en met 1 januari 2007.  

### Artikel  5  

Deze verordening wordt aangehaald als: Verordening heffing scholing en vorming ondernemingsraadsleden 2007.  

Den Haag 
20 oktober 2006   

A.H.G. Rinnooy Kan  
voorzitter  

N.C.M. van Niekerk  
algemeen secretaris   Goedgekeurd door de Minister van Sociale Zaken en Werkgelegenheid, mede namens de Minister van Financiën bij beschikking van 13 december 2006, nr. AV/CAM/2006/100787.    

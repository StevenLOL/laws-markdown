<meta http-equiv='Content-Type' content='text/html; charset=utf-8' />

##Verordening van het Productschap Diervoeder van 16 februari 2005 houdende bepalingen met betrekking tot het toezicht op diverse verordeningen in de sector diervoeder (Verordening PDV toezicht diervoedersector 2005)

Het bestuur van het Productschap Diervoeder;
Gelet op de [artikelen 93](../../../../../../../wet/wet/op/de/bedrijfsorganisatie/BWBR0002058/README.md), [95](../../../../../../../wet/wet/op/de/bedrijfsorganisatie/BWBR0002058/README.md) en [104 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md), [artikel 12 van het Instellingsbesluit Akkerbouwproductschappen](../../../../../../../AMvB/instellingsbesluit/akkerbouwproductschappen/BWBR0016234/README.md) en [artikel 2 van de Verordening PDV algemene bepalingen 2003](../../../../../../../pbo/verordening/pdv/algemene/bepalingen/2003/BWBR0014694/README.md);
Besluit:
###§ 1 

####Algemeen

###Artikel 1 

Deze verordening neemt over de terminologie van de verordeningen genoemd in artikel 2 en verstaat voorts onder:

| --- | --- | --- |
|:---|:---|:---|
|a. producten die bedoeld zijn voor het voederen van dieren |: | voedermiddelen, voormengsels, toevoegingsmiddelen, diervoeders en alle andere producten die bedoeld zijn om te worden gebruikt of gebruikt worden voor het voederen van dieren; |
|b. controle van documenten |: |de verificatie van de documenten die het product dat bedoeld is voor het voederen van dieren vergezellen of van andere informatie over dit product; |
|c. overeenstemmingscontrole |: |de verificatie, door visuele inspectie, van de overeenstemming tussen de documenten, de merktekens en de producten die bedoeld zijn voor het voederen van dieren; |
|d. fysieke controle |: |de controle van de producten die bedoeld zijn voor het voederen van dieren, hetgeen een monsterneming en een onderzoek van de monsters in een laboratorium kan omvatten. |

###§ 2 

####Reikwijdte toezicht

### Artikel  2  

1.  Het toezicht op de naleving van het bepaalde bij of krachtens: 

[Verordening PDV gemedicineerd voeder 2003](../../../../../../../pbo/verordening/pdv/gemedicineerd/voeder/2003/BWBR0014695/README.md)  

[Verordening PDV monitoring zoönosen en zoönoseverwekkers diervoedersector 2005](../../../../../../../pbo/verordening/pdv/monitoring/zoönosen/en/zoönoseverwekkers/diervoedersector/etc/BWBR0018025/README.md)   vindt plaats overeenkomstig deze verordening.   
2.  De ondernemer is verplicht alle medewerking te verlenen en desgevraagd de gevraagde gegevens te verstrekken ten behoeve van de uitvoering van het toezicht bedoeld in het eerste lid.  

###§ 3 

####Wijze van toezicht

###Artikel 3 

1. Het toezicht bedoeld in artikel 2 vindt plaats door middel van:

a.administratieve controle, inclusief controle van documenten;

b.overeenstemmingscontrole en andere visuele en instrumentele inspectie en controle van producten die bedoeld zijn voor het (uiteindelijk) voederen van dieren, bedrijfsinrichting en apparatuur;

c.fysieke controle;
2. De voorzitter is bevoegd om, namens het bestuur en gehoord het Commissie Kwaliteitsbeleid Diervoedersector, bij besluit nadere voorschriften vast te stellen omtrent bemonstering en keuring en de daarbij te hanteren onderzoekmethoden.

###Artikel 4 

Het toezicht op de voortbrenging van en op de producten zelf die bedoeld zijn voor het voederen van dieren, bestemd voor aflevering buiten Nederland, is gelijk aan het toezicht op producten die bedoeld zijn voor het voederen van dieren, bestemd voor aflevering in Nederland.

###§ 4 

####Uitvoering van het toezicht

###Artikel 5 

Tot uitvoering van het in artikel 2 van deze verordening bedoeld toezicht zijn bevoegd

de medewerkers van de inspectie-instelling die daarvoor door de secretaris is aangewezen.

###Artikel 6 

Op overtreding van het bepaalde in artikel 2, tweede lid worden tuchtrechtelijke maatregelen gesteld.

###§ 5 

####Slotbepalingen

###Artikel 7 

Deze verordening treedt in werking met ingang van de tweede dag na dagtekening van het Verordeningenblad Bedrijfsorganisatie waarin zij wordt geplaatst.

###Artikel 8 

Deze verordening wordt aangehaald als: Verordening PDV toezicht diervoedersector 2005.

Den Haag
16 februari 2005

Th.A.M.Meijer
voorzitter

J. denHartog
secretarisGoedgekeurd door de Bestuurskamer van de Sociaal-Economische Raad bij besluit van 23 juni 2005 en door de Minister van Landbouw, Natuur en Voedselkwaliteit bij beschikking van 13 juni 2005, nr. TRCJZ/2005/713.

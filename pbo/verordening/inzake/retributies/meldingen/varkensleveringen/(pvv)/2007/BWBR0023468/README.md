<meta http-equiv='Content-Type' content='text/html; charset=utf-8' />

##Verordening van het bestuur van het Productschap Vee en Vlees van 31 oktober 2007 tot het instellen van een retributieregeling met betrekking tot de meldingen van voorgenomen varkensleveringen in het kader van de Verordening varkensleveringen (PVV) 2007 (Verordening inzake retributies meldingen varkensleveringen (PVV) 2007)

Het bestuur van het Productschap Vee en Vlees;  
Gelet op de [artikelen 93](../../../../../../../../../wet/wet/op/de/bedrijfsorganisatie/BWBR0002058/README.md), [95](../../../../../../../../../wet/wet/op/de/bedrijfsorganisatie/BWBR0002058/README.md) en [126, tweede lid, van de Wet op de bedrijfsorganisatie](../../../../../../../../../wet/wet/op/de/bedrijfsorganisatie/BWBR0002058/README.md) en [artikel 19, eerste lid, van de Verordening varkensleveringen (PVV) 2007](../../../../../../../../../pbo/verordening/varkensleveringen/(pvv)/2007/BWBR0023465/README.md),
Besluit:    

### Artikel  1  

Voor de toepassing van het bij of krachtens deze verordening bepaalde worden de begripsbepalingen van de [Verordening varkensleveringen (PVV) 2007](../../../../../../../../../pbo/verordening/varkensleveringen/(pvv)/2007/BWBR0023465/README.md) overgenomen.  

### Artikel  2  

1.  De retributie, als bedoeld in [artikel 19, eerste lid, van de Verordening varkensleveringen (PVV) 2007](../../../../../../../../../pbo/verordening/varkensleveringen/(pvv)/2007/BWBR0023465/README.md), bedraagt: 

a. € 1,90 per transportdocument, indien het voorgenomen transport is gemeld door middel van voice-response, I&RVL-online of EDI;  

b. € 3,45 per transportdocument, indien het voorgenomen transport is gemeld door middel van een faxbericht.     
2.  De retributie, als bedoeld in [artikel 23, eerste lid, van de Verordening varkensleveringen (PVV) 2007](../../../../../../../../../pbo/verordening/varkensleveringen/(pvv)/2007/BWBR0023465/README.md), bedraagt: 

a. € 150,00 per verleende ontheffing;  

b. € 100,00 per verlenging van de onder a. bedoelde ontheffing.     
3.  De retributie, als bedoeld in [artikel 8, tweede lid, van de Verordening varkensleveringen (PVV) 2007](../../../../../../../../../pbo/verordening/varkensleveringen/(pvv)/2007/BWBR0023465/README.md), bedraagt € 75,- per aanwijzing en € 75,- per verificatie van de aanwijzing, als bedoeld in [artikel 2, tweede lid](../../../../../../../../../pbo/verordening/varkensleveringen/(pvv)/2007/BWBR0023465/README.md), [artikel 4, tweede lid](../../../../../../../../../pbo/verordening/varkensleveringen/(pvv)/2007/BWBR0023465/README.md) en [artikel 5, tweede lid van de verordening](../../../../../../../../../pbo/verordening/varkensleveringen/(pvv)/2007/BWBR0023465/README.md).   

### Artikel  3  

1.  De retributie wordt door de voorzitter vastgesteld en opgelegd door middel van toezending of uitreiking van een retributiefactuur.   
2.  De retributiefactuur is gedagtekend en bevat ten minste: 

a. naam en adres van de betalingsplichtige;  

b. een specificatie of toelichting omtrent de wijze waarop de retributie is berekend, en  

c. het totaal van de retributies.     
3.  Na betaling aan het meldingsbureau, is degene die de retributie verschuldigd is, daarvan gekweten.   
4.  De retributie is verschuldigd uiterlijk op de eenentwintigste dag volgend op die waarop zij door of vanwege het productschap in rekening is gebracht.   
5.  Aan de betalingsplichtige die niet of niet geheel binnen de in het vorige lid gestelde termijn heeft betaald, kan door het productschap de wettelijke interest over het niet betaalde bedrag in rekening worden gebracht, te berekenen vanaf de dag waarop de betaling uiterlijk diende te zijn verricht ingevolge de aanmaning bedoeld in [artikel 127, tweede lid, van de Wet op de bedrijfsorganisatie](../../../../../../../../../wet/wet/op/de/bedrijfsorganisatie/BWBR0002058/README.md).   

### Artikel  4  

De [Verordening retributies meldingen varkensleveringen (PVV) 2007](../../../../../../../../../pbo/verordening/retributies/meldingen/varkensleveringen/(pvv)/2007/BWBR0022125/README.md) wordt ingetrokken.  

### Artikel  5  

1.  Deze verordening wordt aangehaald als: Verordening inzake retributies meldingen varkensleveringen (PVV) 2007.   
2.  Deze verordening zal worden geplaatst in het Verordeningenblad Bedrijfsorganisatie.   
3.  Deze verordening treedt in werking met ingang van de tweede dag na de dag van dagtekening van het Verordeningenblad waarin zij wordt geplaatst.   

Zoetermeer 
31 oktober 2007   

J.J. Ramekers  
voorzitter  

S.B.M. Jongerius  
secretaris    

<meta http-equiv='Content-Type' content='text/html; charset=utf-8' />

##Verordening van het Productschap Akkerbouw van 13 november 2008 tot instelling van het fonds pootaardappelen (Verordening PA fonds pootaardappelen 2008)

Het bestuur van het Productschap Akkerbouw:  
Gelet op de [artikelen 93](../../../../../../../wet/wet/op/de/bedrijfsorganisatie/BWBR0002058/README.md) en [123 van de Wet op de Bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en op de [artikelen 8](../../../../../../../AMvB/instellingsbesluit/akkerbouwproductschappen/BWBR0016234/README.md) en [17 van het Instellingsbesluit akkerbouwproductschappen](../../../../../../../AMvB/instellingsbesluit/akkerbouwproductschappen/BWBR0016234/README.md);

Gehoord de Commissie Teeltaangelegenheden;
Besluit:    

###Artikel 1 

1. Er is een Fonds pootaardappelen, dat deel uitmaakt van het vermogen van het Productschap Akkerbouw.
2. Het dagelijks bestuur van het productschap beheert dit fonds.
3. De baten van het fonds bestaan uit:

a.de opbrengst van de heffing uit hoofde van de jaarlijks vast te stellen Heffingsverordening PA fonds pootaardappelen;

b.de van de middelen van het fonds gekweekte rente.

###Artikel 2 

Ten laste van het fonds kan het bestuur van het productschap subsidies en bijdragen verlenen in het belang van de teelt en afzet van pootaardappelen.

###Artikel 3 

Deze verordening treedt in werking met ingang van 1 juli 2008. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 juli 2008, treedt zij in werking met ingang van de tweede dag na de dagtekening van dat Verordeningenblad Bedrijfsorganisatie en werkt terug tot en met 1 juli 2008.

###Artikel 4 

Deze verordening wordt aangehaald als: Verordening PA fonds pootaardappelen 2008.

Den Haag 
13 november 2008   

Th.A.M. MEIJER  
voorzitter  

M. ELEMA  
secretaris    

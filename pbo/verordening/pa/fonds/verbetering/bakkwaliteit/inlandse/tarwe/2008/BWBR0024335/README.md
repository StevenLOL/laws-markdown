<meta http-equiv='Content-Type' content='text/html; charset=utf-8' />

##Verordening van het Productschap Akkerbouw van 5 juni 2008 houdende regels ter zake van het instellen van een fonds (Verordening PA fonds verbetering bakkwaliteit inlandse tarwe 2008)

Het bestuur van het Productschap Akkerbouw;  
Gelet op de [artikelen 93](../../../../../../../../../../wet/wet/op/de/bedrijfsorganisatie/BWBR0002058/README.md) en [123 van de Wet op de bedrijfsorganisatie](../../../../../../../../../../wet/wet/op/de/bedrijfsorganisatie/BWBR0002058/README.md) en de [artikelen 8](../../../../../../../../../../AMvB/instellingsbesluit/akkerbouwproductschappen/BWBR0016234/README.md) en [17 van het Instellingsbesluit akkerbouwproductschappen](../../../../../../../../../../AMvB/instellingsbesluit/akkerbouwproductschappen/BWBR0016234/README.md);
Besluit:     
### ยง  1  

####Het fonds

### Artikel  1  

1.  Er is een fonds, genaamd Fonds verbetering bakkwaliteit inlandse tarwe, dat deel uitmaakt van het vermogen van het Productschap Akkerbouw.   
2.  Het dagelijks bestuur van het productschap beheert dit fonds.   
3.  De baten van het fonds bestaan uit de van de middelen van het fonds gekweekte rente.   

### Artikel  2  

1.  Ten laste van het fonds kan het bestuur van het productschap brengen bijdragen in de financiering van activiteiten ter bevordering van de bakkwaliteit van in Nederland te verbouwen tarwerassen.   
2.  Het bestuur kan besluiten de middelen van het fonds geheel of gedeeltelijk te storten in het Fonds wetenschappelijk onderzoek en voorlichting inlandse granen.   

### ยง  2  

####Slotbepalingen

### Artikel  3  

Deze verordening treedt in werking met ingang van 1 juli 2008. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 juli 2008, treedt zij in werking met ingang van de tweede dag na de dagtekening van dat Verordeningenblad Bedrijfsorganisatie en werkt terug tot en met 1 juli 2008.  

### Artikel  4  

Deze verordening wordt aangehaald als: Verordening PA fonds verbetering bakkwaliteit inlandse tarwe 2008.  

Den Haag 
5 juni 2008   

Th.A.M. Meijer  
Voorzitter  

M. Elema  
secretaris    

<meta http-equiv='Content-Type' content='text/html; charset=utf-8' />

##Verordening van het Hoofdproductschap Akkerbouw van 20 maart 2003 tot instelling van het fonds consumptieaardappelen (Verordening HPA fonds consumptieaardappelen 2003)

Het bestuur van het Hoofdproductschap Akkerbouw:  
Gelet op de [artikelen 93](../../../../../../../wet/wet/op/de/bedrijfsorganisatie/BWBR0002058/README.md) en [123 van de Wet op de Bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en op de artikelen 2, 16, 18 en 25 van de Instellingsverordening akkerbouwproductschappen 1997;

Gehoord de Commissie Aardappelen;
Besluit:    

### Artikel  1  

1.  Er is een Fonds consumptieaardappelen, dat deel uitmaakt van het vermogen van het Hoofdproductschap Akkerbouw.   
2.  Het dagelijks bestuur van het hoofdproductschap beheert dit fonds.   
3.  De baten van het fonds bestaan uit: 

a. de opbrengst van de heffing uit hoofde van de jaarlijks vast te stellen Heffingsverordening HPA fonds consumptieaardappelen;  

b. de van de middelen van het fonds gekweekte rente.     

### Artikel  2  

Ten laste van het fonds kan het bestuur van het hoofdproductschap, op voorstel van de Commissie Aardappelen, subsidies en bijdragen verlenen in het belang van de teelt, afzet en verwerking van consumptieaardappelen.  

### Artikel  3  

De Verordening HPA fonds consumptieaardappelen 1997 wordt ingetrokken.  

### Artikel  4  

Deze verordening treedt in werking met ingang van 1 juli 2003. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 30 juni 2003, treedt zij in werking de tweede dag na publicatie in het Verordeningenblad Bedrijfsorganisatie en werkt zij terug tot en met 1 juli 2003.  

Den Haag 
20 maart 2003    

J.H.M. Kienhuis  
voorzitter  

R.J.M. ten Berge  
secretaris    Goedgekeurd door de Bestuurskamer van de Sociaal-Economische Raad bij besluit van 22 mei 2003.    

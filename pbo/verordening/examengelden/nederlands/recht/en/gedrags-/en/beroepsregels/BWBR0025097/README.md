<meta http-equiv='Content-Type' content='text/html; charset=utf-8' />

##Verordening examengelden Nederlands recht en gedrags- en beroepsregels

Het bestuur van de Orde Koninklijk Nederlands Instituut van Registeraccountants maakt, gelet op [artikel 23, tweede lid, van de Wet op de Registeraccountants](../../../../../../../../../../wet/wet/op/de/registeraccountants/BWBR0002374/README.md), onderstaande verordening bekend, die door de ledenvergadering van de Orde op 11 december 2008 is vastgesteld en voor zover van toepassing door de minister van Financiën op 23 december 2008 is goedgekeurd.  De ledenvergadering van het Nederlands Instituut van Registeraccountants,  
Gelet op [artikel 78 van de Wet op de Registeraccountants](../../../../../../../../../../wet/wet/op/de/registeraccountants/BWBR0002374/README.md);

Gelet op [artikel 5 van het Besluit accountantsopleiding](../../../../../../../../../../AMvB/besluit/accountantsopleiding/BWBR0020023/README.md);
Stelt de volgende Verordening vast:    

### Artikel  1  

1.  Degene die zich heeft aangemeld voor het examen Nederlands recht of het examen gedrags- en beroepsregels, bedoeld in [artikel 78, eerste lid, van de Wet op de Registeraccountants](../../../../../../../../../../wet/wet/op/de/registeraccountants/BWBR0002374/README.md), is per examenonderdeel een bedrag van € 308 verschuldigd.   
2.  Degene die zich heeft aangemeld voor een gesprek als bedoeld in [artikel 6, eerste lid, van de Verordening examen Nederlands recht en examen gedrags- en beroepsregels](../../../../../../../../../../pbo/verordening/examen/nederlands/recht/en/examen/gedrags-/en/beroepsregels/BWBR0025100/README.md), is een bedrag van € 154 verschuldigd.   
3.  Degene die zich heeft aangemeld voor een toets als bedoeld in [artikel 6, tweede lid, van de Verordening examen Nederlands recht en examen gedrags- en beroepsregels](../../../../../../../../../../pbo/verordening/examen/nederlands/recht/en/examen/gedrags-/en/beroepsregels/BWBR0025100/README.md), is een bedrag van € 154 verschuldigd.   

### Artikel  2  

Het bestuur kan in bijzondere gevallen besluiten om het examengeld geheel of gedeeltelijk te restitueren.  

### Artikel  3  

Degene die een verzoek om vrijstelling, bedoeld in [artikel 4 van de Verordening examen Nederlands recht en examen gedrags- en beroepsregels](../../../../../../../../../../pbo/verordening/examen/nederlands/recht/en/examen/gedrags-/en/beroepsregels/BWBR0025100/README.md), indient is een bedrag van € 77 verschuldigd.  

### Artikel  4  

Deze verordening treedt in werking op 1 januari 2009.  

### Artikel  5  

Deze verordening wordt aangehaald als: Verordening examengelden Nederlands recht en gedrags- en beroepsregels.  

De ledenvergadering van het Nederlands Instituut van Registeraccountants    

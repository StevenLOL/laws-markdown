<meta http-equiv='Content-Type' content='text/html; charset=utf-8' />

##Verordening op de proeve van bekwaamheid

Het College van Afgevaardigden van de Nederlandse Orde van Advocaten,  
Overwegende dat het noodzakelijk is nadere regelen te stellen ten aanzien van de proeve van bekwaamheid en de EG-verklaring;

Gelet op het [besluit van 15 juni 1994](../../../../../../../../AMvB/besluit/aanwijzing/bevoegde/autoriteit/voor/afgifte/van/een/eg-verklaring/etc/BWBR0006742/README.md) (Staatsblad 1994, 457);

Gelet op [artikel 11 van de Algemene wet erkenning EG-hoger-onderwijsdiploma's](../../../../../../../../wet/algemene/wet/erkenning/eg-hoger-onderwijsdiploma's/BWBR0006317/README.md) en [artikel 5 van de Regeling EG-verklaring advocaten](../../../../../../../../ministeriele-regeling/regeling/eg-verklaring/advocaten/1996/BWBR0008351/README.md) van 11 december 1996;

Gelet op de adviezen van de Examencommissie en het Curatorium;
Stelt de navolgende verordening vast:    

### Artikel  1  

In deze verordening wordt verstaan onder: 

a. EG-verklaring: de verklaring als bedoeld in [artikel 8, tweede lid, van de Algemene wet erkenning EG-hoger-onderwijsdiploma's](../../../../../../../../wet/algemene/wet/erkenning/eg-hoger-onderwijsdiploma's/BWBR0006317/README.md);  

b. proeve van bekwaamheid: de proeve van bekwaamheid als bedoeld in [artikel 10, lid 3 van de Algemene wet erkenning EG-hoger-onderwijsdiploma's](../../../../../../../../wet/algemene/wet/erkenning/eg-hoger-onderwijsdiploma's/BWBR0006317/README.md).    

### Artikel  2  

De Algemene Raad bepaalt bij reglement: 

a. uit welke onderdelen de proeve van bekwaamheid bestaat;  

b. wat de inhoud van de verschillende onderdelen is;  

c. de omvang van de examens en de wijze waarop de examens worden afgenomen;  

d. de hoogte van de cursus- en examengelden;  

e. de termijn waarbinnen aan de aanvullende opleidingseisen moet zijn voldaan.    

### Artikel  3  

1.  De Algemene Raad stelt bij reglement nadere regels vast omtrent de vorm en de inhoud van de EG-verklaring.   
2.  De Algemene Raad kan bepalen aan de afgifte van de EG-verklaring kosten zijn verbonden en stelt in dat geval de hoogte daarvan vast.   

### Artikel  4  

Deze verordening kan worden aangehaald als: ‘Verordening op de proeve van bekwaamheid’.  

### Artikel  5  

de Algemene Raad bepaalt het tijdstip van inwerkingtreding van deze verordening . <sup> *  De Algemene Raad heeft bepaald dat: de verordening in werking treedt op 7 december 1994.  </sup>  

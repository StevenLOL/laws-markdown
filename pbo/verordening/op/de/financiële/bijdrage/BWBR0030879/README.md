<meta http-equiv='Content-Type' content='text/html; charset=utf-8' />

##Verordening op de financiële bijdrage

Het College van Afgevaardigden van de Nederlandse Orde van Advocaten,  
Overwegende,

dat het gewenst is, regels te stellen voor de inning van de bedragen die advocaten moeten bijdragen ter dekking van de door de Orde te maken kosten;

Gelet op [artikelen 28](../../../../../../../wet/advocatenwet/BWBR0002093/README.md) en [32 van de Advocatenwet](../../../../../../../wet/advocatenwet/BWBR0002093/README.md);

Gezien het voorstel van de Algemene Raad;
Stelt de volgende verordening vast:    

### Artikel  1  
Treedt in werking op een nader te bepalen tijdstip 

Het Ordejaar loopt van 1 januari tot en met 31 december. 

### Artikel  2  
Treedt in werking op een nader te bepalen tijdstip 

Bij besluit van het College van Afgevaardigden wordt jaarlijks in ieder geval vastgesteld de hoogte van de financiële bijdrage en de indeling van de categorieën. 

### Artikel  3  
Treedt in werking op een nader te bepalen tijdstip 

Waar in deze verordening van de advocaat wordt gesproken, wordt mede bedoeld de advocaat in [artikel 16h van de Advocatenwet](../../../../../../../wet/advocatenwet/BWBR0002093/README.md). 

### Artikel  4  
Treedt in werking op een nader te bepalen tijdstip 

Het bedrag dat de advocaat die op de 1e januari op het tableau staat ingeschreven ter dekking van de door de Orde te maken kosten moet bijdragen is ten volle verschuldigd op de 1e januari. De advocaat die zich in de loop van het Ordejaar op het tableau doet inschrijven is geen bijdrage verschuldigd. Onder inschrijving in de zin van dit artikel wordt mede verstaan voorwaardelijke inschrijving en de inschrijving als bedoeld in [artikel 16h van de Advocatenwet](../../../../../../../wet/advocatenwet/BWBR0002093/README.md). 

### Artikel  5  
Treedt in werking op een nader te bepalen tijdstip 

Bij schrapping van het tableau dan wel doorhaling van de inschrijving als bedoeld in [artikel 16h van de Advocatenwet](../../../../../../../wet/advocatenwet/BWBR0002093/README.md) na de 1e januari, wordt geen teruggave onderscheidenlijk ontheffing over het lopende Ordejaar verleend. 

### Artikel  6  
Treedt in werking op een nader te bepalen tijdstip 

Wanneer het in artikel 2 genoemde bedrag niet is voldaan binnen 30 dagen na factuurdatum is de advocaat van rechtswege in verzuim en zal het in artikel 2 genoemde bedrag worden verhoogd met de wettelijke rente vanaf laatstbedoeld tijdstip en met de kosten die voor de invordering worden gemaakt. 

### Artikel  7  
Treedt in werking op een nader te bepalen tijdstip 

Binnen drie jaren na inwerkingtreding van deze verordening zendt de Algemene Raad een verslag aan het College van Afgevaardigden over de doelmatigheid van artikel 2 van deze verordening. 

### Artikel  8  
Treedt in werking op een nader te bepalen tijdstip 

Deze verordening kan worden aangehaald onder de naam ‘Verordening op de financiële bijdrage’. 

### Artikel  9  
Treedt in werking op een nader te bepalen tijdstip 

De Algemene Raad bepaalt het tijdstip van inwerkingtreding van deze verordening. 

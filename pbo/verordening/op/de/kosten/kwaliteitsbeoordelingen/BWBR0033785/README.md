<meta http-equiv='Content-Type' content='text/html; charset=utf-8' />

##Verordening op de kosten kwaliteitsbeoordelingen

De ledenvergadering van de Nederlandse beroepsorganisatie van accountants,  
Gelet op de artikelen 5, eerste lid en 19, eerste lid, van de Wet op het accountantsberoep;
Stelt de volgende verordening vast:     
### Hoofdstuk  1  

####Definities

### Artikel  1  

Voor de toepassing van deze verordening wordt verstaan onder: 

–  *aan assurance verwante opdracht:* de aan assurance verwante opdracht, bedoeld in artikel 1 van de Verordening op de ledengroepen;  

–  *accountant:* een accountant als bedoeld in artikel 1 van de Wet op het accountantsberoep;  

–  *accountantsafdeling:* de accountantsafdeling, bedoeld in artikel 1 van de Verordening op de ledengroepen;  

–  *accountantspraktijk:* de accountantspraktijk, bedoeld in artikel 1 van de Verordening op de ledengroepen;  

–  *assurance-opdracht:* de assurance-opdracht, bedoeld in artikel 1 van de Verordening inzake de onafhankelijkheid van accountants bij assurance-opdrachten;  

–  *beroepsorganisatie:* de Nederlandse beroepsorganisatie van accountants, bedoeld in artikel 2, eerste lid, van de Wet op het accountantsberoep;  

–  *bestuur:* het bestuur van de beroepsorganisatie;  

–  *hertoetsing:* een hertoetsing als bedoeld in artikel 1 van de Verordening op de kwaliteitsbeoordelingen;  

–  *koepelorganisatie:* de koepelorganisatie, bedoeld in artikel 1 van de Verordening op de kwaliteitsbeoordelingen;  

–  *toetsing:* een toetsing als bedoeld in artikel 9, eerste lid, van de Verordening op de kwaliteitsbeoordelingen;  

–  *vrijstellingsverzoek:* een verzoek als bedoeld in artikel 25, eerste lid, van de Verordening op de kwaliteitsbeoordelingen;  

–  *wettelijke controle:* een wettelijke controle als bedoeld in artikel 1, onderdeel p, van de Wet toezicht accountantsorganisaties.   

### Artikel  2  

1.  Voor de toepassing van deze verordening worden de volgende categorieën van accountantspraktijken en accountantsafdelingen onderscheiden:  

| Categorie  | Definitie  |
|:---|:---|
| I.  | De accountantspraktijk waarbij één accountant werkzaam is of waaraan één accountant is verbonden, met een omzet van ten hoogste € 450.000,– per jaar en welke geen of slechts incidenteel assurance-opdrachten verricht; of  |
| --- | de accountantsafdeling waarbij één accountant werkzaam is of waaraan één accountant is verbonden, en welke geen of slechts incidenteel assurance-opdrachten verricht.  |
| --- | --- |
| II.  | De accountantspraktijk waarbij één accountant werkzaam is of waaraan één accountant is verbonden, met een omzet van meer dan € 450.000,– per jaar en welke geen assuranceopdrachten verricht.  |
| --- | --- |
| III.  | De accountantspraktijk of accountantsafdeling waarbij één accountant werkzaam is of waaraan één accountant is verbonden, en welke één of meer assuranceopdrachten verricht.  |
| --- | --- |
| IV.  | De accountantspraktijk of accountantsafdeling waarbij ten hoogste twee accountants werkzaam zijn of waaraan ten hoogste twee accountants zijn verbonden, en welke geen of slechts incidenteel assurance-opdrachten verricht.  |
| --- | --- |
| V.  | De accountantspraktijk of accountantsafdeling waarbij ten hoogste twee accountants werkzaam zijn of waaraan ten hoogste twee accountants zijn verbonden, en welke één of meer assuranceopdrachten verricht.  |
| --- | --- |
| VI.  | De accountantspraktijk of de accountantsafdeling welke assuranceopdrachten, of aan assurance verwante opdrachten verricht, waar ten hoogste negen accountants werkzaam zijn of waaraan ten hoogste negen accountants zijn verbonden.  |
| --- | --- |
| VII.  | De accountantspraktijk of de accountantsafdeling welke assuranceopdrachten, of aan assurance verwante opdrachten verricht, waar ten minste tien en ten hoogste negenenveertig accountants werkzaam zijn of waaraan ten minste tien en ten hoogste negenenveertig accountants zijn verbonden.  |
| --- | --- |
| VIII.  | De accountantspraktijk of de accountantsafdeling welke assuranceopdrachten, of aan assurance verwante opdrachten verricht, waar ten minste vijftig en ten hoogste tweehonderd accountants werkzaam zijn of waaraan ten minste vijftig en ten hoogste tweehonderd accountants zijn verbonden.  |
| --- | --- |
| IX.  | De accountantspraktijk of de accountantsafdeling welke assuranceopdrachten, of aan assurance verwante opdrachten verricht, waar meer dan tweehonderd accountants werkzaam zijn of waaraan meer dan tweehonderd accountants zijn verbonden.  |

2.  Het bestuur stelt voor de toepassing van deze verordening vast, tot welke categorie, bedoeld in het vorige lid, een accountantspraktijk of een accountantsafdeling behoort.   
3.  Voor de toepassing van het eerste lid geldt als omzet de omzet in het kalenderjaar dat voorafgaat aan het jaar waarin de accountantspraktijk voor een toetsing of een hertoetsing wordt aangewezen.   
4.  Voor de toepassing van het eerste lid geldt als peildatum voor de vaststelling van het aantal accountants dat werkzaam is bij of verbonden is aan een accountantspraktijk of een accountantsafdeling 31 december van het kalenderjaar dat voorafgaat aan het kalenderjaar waarin de accountantspraktijk of de accountantsafdeling voor een toetsing of een hertoetsing wordt aangewezen.  

### Hoofdstuk  2  

####Algemeen

### Artikel  3  

1.  Ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, brengt het bestuur jaarlijks een tarief per accountant in rekening aan de accountantspraktijk waarbij de accountant werkzaam is of waaraan de accountant is verbonden, of aan de onderneming, de instelling of de overheid en de daarmee gelijk te stellen dienst waartoe de accountantsafdeling behoort waarbij de accountant werkzaam is of waaraan de accountant is verbonden.   
2.  Van de toepassing van het eerste lid zijn uitgezonderd de accountantspraktijken of de accountantsafdelingen die lid zijn van of aangesloten zijn bij een koepelorganisatie waaraan een accreditatie als bedoeld in artikel 26, eerste lid, van de Verordening op de kwaliteitsbeoordelingen is verleend.   
3.  Onverminderd het eerste lid, brengt het bestuur ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, voor de uitvoering van een toetsing of een hertoetsing een bedrag in rekening aan de accountantspraktijk welke is getoetst, of de onderneming, de instelling of de overheid en de daarmee gelijk te stellen dienst waartoe de accountantsafdeling behoort welke is getoetst.   
4.  Ter bepaling van de hoogte van het bedrag, bedoeld in het derde lid, wordt per categorie van getoetste accountantspraktijk of accountantsafdeling een tarief in rekening gebracht.   
5.  Onverminderd het eerste en derde lid, brengt het bestuur ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, voor de uitvoering van een thematisch onderzoek, bedoeld in artikel 18, eerste lid, van de Verordening op de kwaliteitsbeoordelingen, een bedrag in rekening aan de accountantspraktijk of de accountantsafdeling   
6.  Onverminderd het eerste en derde lid, brengt het bestuur ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, voor de uitvoering van een nader onderzoek, bedoeld in artikel 8, tweede lid, van de Verordening op de kwaliteitsbeoordelingen, een bedrag in rekening aan de accountantspraktijk of de accountantsafdeling.   
7.  Onverminderd het eerste en derde lid, brengt het bestuur ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, voor een periodiek bezoek, bedoeld in artikel 8, derde lid, van de Verordening op de kwaliteitsbeoordelingen, een bedrag in rekening aan de accountantsorganisatie.   
8.  Onverminderd het eerste en derde lid, brengt het bestuur ter vergoeding van de kosten, bedoeld in artikel 30, eerste lid, van de Verordening op de kwaliteitsbeoordelingen, voor de uitvoering van een onderzoek, bedoeld in artikel 8, derde lid, van de Verordening op de Raad voor Toezicht, een bedrag in rekening aan de accountantspraktijk of de accountantsafdeling.  

### Artikel  3a  

1.  Onverminderd het bepaalde in artikel 3, brengt het bestuur aan de accountant een tarief in rekening voor het afleggen van de kennistoets, bedoeld in artikel 2a van de Nadere voorschriften permanente educatie.   
2.  Het tarief, bedoeld in het eerste lid, bedraagt ten hoogste € 125,– indien de accountant de door het bestuur aangeboden kennistoets aflegt.  

### Hoofdstuk  3  

####Toerekening kosten voor eenmalige handelingen

### Artikel  4  

Het tarief, bedoeld in artikel 15, achtste lid, van de Verordening op de kwaliteitsbeoordelingen bedraagt € 1.230,– per beoordeeld verbeterplan. 

### Artikel  5  

Het tarief, bedoeld artikel 25, eerste lid, van de Verordening op de kwaliteitsbeoordelingen bedraagt: 

a. bij een eerste vrijstellingsverzoek € 205,–;  

b. bij een tweede of volgend vrijstellingsverzoek € 515,–.   

### Artikel  6  

1.  Met de koepelorganisatie maakt het bestuur afspraken over de aan een onderzoek in verband met een aanvraag tot accreditatie te besteden uren.   
2.  De uren bedoeld in het eerste lid, welke een toetser aan het onderzoek besteedt, worden in rekening gebracht tegen een tarief van € 125,– en de uren welke een toetser optredend als teamleider aan het onderzoek besteedt, worden in rekening gebracht tegen een tarief van € 165,–.  

### Artikel  7  

Voor de bepaling van het bedrag, bedoeld in artikel 3, vijfde lid, worden de uren welke een toetser besteedt aan een thematisch onderzoek, in rekening gebracht tegen een tarief van € 125,– en de uren welke een toetser optredend als teamleider besteedt aan een thematisch onderzoek in rekening gebracht tegen een tarief van € 165,–. 

### Artikel  8  

Voor de bepaling van het bedrag, bedoeld in artikel 3, zesde lid, worden de uren welke zijn besteed aan een nader onderzoek, in rekening gebracht tegen een tarief van € 165,–. 

### Artikel  9  

Voor de bepaling van het bedrag, bedoeld in artikel 3, achtste lid, worden de uren welke zijn besteed aan een onderzoek, in rekening gebracht tegen een tarief van € 165,– 

### Hoofdstuk  4  

####Toerekening kosten voor doorlopende kwaliteitsbeoordelingen

### Artikel  10  

Het tarief, bedoeld in artikel 3, eerste lid, bedraagt € 105,– per accountant. 

### Artikel  11  

Voor de bepaling van het bedrag, bedoeld in artikel 3, zevende lid, worden de uren welke zijn besteed aan een periodiek bezoek, in rekening gebracht tegen een tarief van € 165,–. 

### Hoofdstuk  5  

####Toerekening kosten voor toetsingen

### Artikel  12  

1.  De tarieven bedoeld in artikel 3, vierde lid, luiden als volgt:  

|--- | Tarief  | Categorie  | toetsing  | hertoetsing  |
|:---|:---|:---|:---|:---|
| I  | € 1.650,–  | € 3.200,–  |
| II  | € 2.350,–  | € 4.155,–  |
| III  | € 2.350,–  | € 4.155,–  |
| IV  | € 2.650,–  | € 4.870,–  |
| V  | € 3.650,–  | € 6.510,–  |
| VI  | € 4.750,–  | € 9.020,–  |
| VII  | € 25.000,–  | € 44.895,–  |
| VIII  | € 41.500,–  | € 74.825,–  |
| IX  | € 66.500,–  | € 119.720,–  |

2.  In het geval als onderdeel van een toetsing of een hertoetsing een dossier met betrekking tot een wettelijke controle wordt beoordeeld, worden de tarieven bedoeld in het eerste lid, verhoogd met € 1.320,– per beoordeeld dossier met betrekking tot een wettelijke controle.   
3.  Het tarief dat op grond van het eerste lid in rekening wordt gebracht voor een toetsing van een accountantspraktijk of een accountantsafdeling welke is ingedeeld in categorie III, kan met eenheden van € 125,– worden verminderd, maar niet verder dan tot € 1.320,–, in het geval de toetsing uitsluitend wordt uitgevoerd door een toetser optredend als teamleider. 

### Hoofdstuk  6  

####Vergoeding werkzaamheden toetsers

### Artikel  13  

1.  Per toetsing of hertoetsing, wordt aan toetsers de volgende vergoeding toegekend:  

|--- | Vergoeding  | Categorie  | toetser  | toetser optredend als teamleider  |
|:---|:---|:---|:---|:---|
| I  | –  | € 1.650,–  |
| II  | € 1.000,–  | € 1.320,–  |
| III  | € 1.000,–  | € 1.320,–  |
| IV  | € 1.000,–  | € 1.650,–  |
| V  | € 1.000,–  | € 2.640,–  |
| VI  | € 1.750,–  | € 2.970,–  |

2.  Voor de uitvoering van een toetsing of een hertoetsing van een accountantspraktijk of een accountantsafdeling welke wordt ingedeeld in categorie VII, VIII of IX of de uitvoering van een thematisch onderzoek, worden de uren welke een toetser daaraan besteedt vergoed tegen een tarief van € 125,– en de uren welke een toetser optredend als teamleider daaraan besteedt vergoed tegen een tarief van € 165,–.   
3.  In het geval als onderdeel van een toetsing of een hertoetsing een dossier met betrekking tot een wettelijke controle wordt beoordeeld, worden de tarieven bedoeld in het eerste lid, derde kolom, verhoogd met € 1.320,– per beoordeeld dossier met betrekking tot een wettelijke controle.  

### Artikel  14  

De uren welke een toetser optredend als teamleider besteedt aan een nader onderzoek, bedoeld in artikel 8, tweede lid, van de Verordening op de kwaliteitsbeoordelingen, een onderzoek, bedoeld in artikel 8, derde lid, van de Verordening op de Raad voor Toezicht, of een periodiek bezoek, bedoeld in artikel 8, derde lid, van de Verordening op de kwaliteitsbeoordelingen, worden aan hem vergoed tegen een tarief van € 165,–. 

### Hoofdstuk  7  

####Overige bepalingen

### Artikel  15  

1.  Toetsers en toetsers optredend als teamleider ontvangen een vergoeding van reis- en verblijfkosten en reistijdkosten overeenkomstig artikel 2 van de Verordening op de kostenvergoedingen.   
2.  Toetsers en toetsers optredend als teamleider die voor een toetsing, een hertoetsing, thematisch onderzoek of accreditatie worden ingeschakeld, ontvangen in afwijking van artikel 2, zevende lid, van de Verordening op de kostenvergoedingen, een afzonderlijke vergoeding voor de kosten van parkeergelden welke zijn gemaakt in verband met een toetsing, een hertoetsing of een thematisch onderzoek.   
3.  Toetsers of toetsers optredend als teamleider verzoeken om toepassing van het vorige lid en overleggen daarbij bewijsstukken.  

### Artikel  16  

De in deze verordening genoemde tarieven gelden exclusief omzetbelasting. 

### Artikel  17  

De Verordening op de kosten kwaliteitsbeoordelingen (Stcrt. 2013, 449) wordt ingetrokken. 

### Artikel  18  

De Verordening op de kosten kwaliteitsbeoordelingen (Stcrt. 2013, 1404) wordt ingetrokken. 

### Hoofdstuk  8  

####Overgangs- en slotbepalingen

### Artikel  19  

1.  Op facturen vastgesteld op grond van Verordening op de kosten kwaliteitsbeoordelingen (Stcrt. 2013, 449) en bekendgemaakt voor 1 januari 2014, blijft genoemde verordening van toepassing zoals deze luidde op 31 december 2013.   
2.  Op facturen vastgesteld op grond van Verordening op de kosten kwaliteitsbeoordelingen (Stcrt. 2013, 1404) en bekendgemaakt voor 1 januari 2014, blijft genoemde verordening van toepassing zoals deze luidde op 31 december 2013.  

### Artikel  20  

1.  Deze verordening treedt in werking op 1 januari 2014.   
2.  Deze verordening wordt aangehaald als: Verordening op de kosten kwaliteitsbeoordelingen.  

De ledenvergadering van de Nederlandse beroepsorganisatie van accountants,   Goedgekeurd bij besluit van de minister van Financiën d.d. 19 augustus 2013, nr. FM/2013/1294 M.    

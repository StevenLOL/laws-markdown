<meta http-equiv='Content-Type' content='text/html; charset=utf-8' />

##Verordening Tarieven Kwaliteitsonderzoek

Het bestuur van de Orde Koninklijk Nederlands Instituut van Registeraccountants maakt, gelet op [artikel 23, tweede lid, van de Wet op de Registeraccountants](../../../../../wet/wet/op/de/registeraccountants/BWBR0002374/README.md), onderstaande verordening bekend, die door de ledenvergadering van de Orde op 11 december 2008 is vastgesteld en voor zover van toepassing door de minister van Financiën op 23 december 2008 is goedgekeurd.  De ledenvergadering van het Nederlands Instituut van Registeraccountants,  
Gelet op [artikel 27, tweede lid, van de Wet op de Registeraccountants](../../../../../wet/wet/op/de/registeraccountants/BWBR0002374/README.md);
Stelt de volgende verordening vast:    

### Artikel  1  

Voor de toepassing van deze verordening en de daarop rustende bepalingen wordt verstaan onder: 

a. *accountantsafdeling:* de accountantsafdeling, bedoeld in de Verordening gedragscode;  

b. *accountantskantoor:* het accountantskantoor, bedoeld in de Verordening gedragscode;  

c. *onderzoeker:* een onderzoeker als bedoeld in [artikel 6 van de Verordening Kwaliteitsonderzoek](../../../../../pbo/verordening/kwaliteitsonderzoek/BWBR0025091/README.md);  

d. *periodiek onderzoek:* het periodiek onderzoek, bedoeld in [artikel 1, onderdeel o, van de Verordening Kwaliteitsonderzoek](../../../../../pbo/verordening/kwaliteitsonderzoek/BWBR0025091/README.md);  

e. *vervolgonderzoek:* het vervolgonderzoek, bedoeld in [artikel 1, onderdeel s, van de Verordening Kwaliteitsonderzoek](../../../../../pbo/verordening/kwaliteitsonderzoek/BWBR0025091/README.md).    

### Artikel  2  

Voor de toepassing van deze verordening worden als de kantoren in de zin van [artikel 27, tweede lid, van de Wet op de Registeraccountants](../../../../../wet/wet/op/de/registeraccountants/BWBR0002374/README.md) aangemerkt accountantskantoren en accountantsafdelingen.  

### Artikel  3  

De kosten van het periodiek onderzoek of van een vervolgonderzoek bij een accountantskantoor worden in rekening gebracht aan dat accountantskantoor.  

### Artikel  4  

De kosten van het periodiek onderzoek of van een vervolgonderzoek bij een accountantsafdeling worden in rekening gebracht aan die accountantsafdeling.  

### Artikel  5  

1.  De kosten, bedoeld in de artikelen 3 en 4, bedragen het totaal van het aantal aangevangen, al dan niet bij het accountantskantoor of de accountantsafdeling bestede dagdelen per onderzoek vermenigvuldigd met het per onderzoeker op het moment van de tijdsbesteding geldende tarief.   
2.  Een dagdeel omvat vier uur.   
3.  Het tarief voor een onderzoeker die optreedt als teamleider bedraagt € 700.   
4.  Het tarief voor een onderzoeker die niet optreedt als teamleider bedraagt € 500.   

### Artikel  6  

1.  De tarieven, bedoeld in artikel 5, derde en vierde lid, worden met ingang van 1 september 2009 ieder jaar per 1 september aangepast overeenkomstig de ontwikkeling van de consumentenprijsindex in januari van dat jaar ten opzichte van deze index in januari van het voorafgaande jaar.   
2.  De consumentenprijsindex, bedoeld in het eerste lid, is de consumentenprijsindex alle huishoudens zoals gepubliceerd door het Centraal Bureau voor de Statistiek.   

### Artikel  7  

Deze verordening treedt in werking op 1 januari 2009.  

### Artikel  8  

Deze verordening wordt aangehaald als: Verordening Tarieven Kwaliteitsonderzoek.   

De ledenvergadering van het Nederlands Instituut van Registeraccountants   

<meta http-equiv='Content-Type' content='text/html; charset=utf-8' />

##Verordening van het Bosschap van 16 oktober 2013, houdende regels ter zake van de aan de onder het Bosschap ressorterende ondernemers op te leggen algemene heffing voor het jaar 2014 (Verordening Bosschap algemene heffing 2014)

Het bestuur van het Bosschap;  
Gelet op de [artikelen 93](../../../../../../../wet/wet/op/de/bedrijfsorganisatie/BWBR0002058/README.md), [95](../../../../../../../wet/wet/op/de/bedrijfsorganisatie/BWBR0002058/README.md), [126](../../../../../../../wet/wet/op/de/bedrijfsorganisatie/BWBR0002058/README.md) en [127 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en op [artikel 7 van het Instellingsbesluit Bosschap](../../../../../../../AMvB/instellingsbesluit/bosschap/BWBR0015161/README.md);

Overwegende dat het Bosschap staat voor afbouw en opheffing van de organisatie in de loop van het jaar 2014
Besluit:    
###§ 1 

####Begripsbepalingen

###Artikel 1 

In deze verordening wordt overgenomen de terminologie van het [Instellingsbesluit Bosschap](../../../../../../../AMvB/instellingsbesluit/bosschap/BWBR0015161/README.md) en de [Registratieverordening Bosschap 2010](../../../../../../../pbo/registratieverordening/bosschap/2010/BWBR0029029/README.md) en wordt verstaan onder:*onderneming*: een onderneming waarvoor het Bosschap is ingesteld;*heffingsplichtige*: een natuurlijk persoon of rechtspersoon of een niet rechtspersoonlijkheid bezittende vennootschap die één of meer ondernemingen heeft gedreven gedurende enige periode in 2014;*basisheffing*: heffing volgens de grondslag als bedoeld in [artikel 7, tweede lid, van het Instellingsbesluit Bosschap](../../../../../../../AMvB/instellingsbesluit/bosschap/BWBR0015161/README.md);*hectareheffing*: heffing volgens de grondslag als bedoeld in [artikel 7, eerste lid onder a., van het Instellingsbesluit Bosschap](../../../../../../../AMvB/instellingsbesluit/bosschap/BWBR0015161/README.md);*omzetheffing*: heffing volgens de grondslag als bedoeld in [artikel 7, eerste lid onder b., van het Instellingsbesluit Bosschap](../../../../../../../AMvB/instellingsbesluit/bosschap/BWBR0015161/README.md);*heffing*: het totaal van de basisheffing, de hectareheffing en de omzetheffing;*secretaris*: de secretaris van het Bosschap. 

###§ 2 

####Heffingen

###Artikel 2 

De heffingsplichtige is voor het jaar 2014 per onderneming een basisheffing van € 40,- aan het Bosschap verschuldigd. 

###Artikel 3 

Onverminderd het bepaalde in artikel 2 is de heffingsplichtige voor het jaar 2014:

a.per onderneming waarin de bosbouw, het bosbeheer, het natuurbeheer of de houtteelt wordt uitgeoefend een hectareheffing aan het Bosschap verschuldigd van € 3,02 per hectare bosgrond en van € 0,32 per hectare natuurgrond.

b.per bosbouwambachtonderneming een omzetheffing aan het Bosschap verschuldigd volgens onderstaande tariefschaal. Daarbij wordt voor de bepaling van de verhoging van de omzet boswerk het in 2012 aantal m<sup>3</sup> verkregen of gekocht hout, op stam of in het bos liggend, vermenigvuldigd met € 12,15 per m<sup>3</sup>.

c.Voor de vaststelling van de omzet van bosbouwambachtondernemingen wordt in 2014 uitgegaan van de eerder ten behoeve van de heffingsaanslag 2013 door die ondernemingen opgegeven omzetcijfers over 2012. 

|Omzet boswerk in 2012 |Omzetheffing |
|:---|:---|
|€ 0 |tot |€ 11.345 |€ 0,00 |
|€ 11.345 |tot |€ 45.380 |€ 143,73 |
|€ 45.380 |tot |€ 113.445 |€ 281,19 |
|€ 113.445 |tot |€ 226.890 |€ 418,88 |
|€ 226.890 |tot |€ 453.780 |€ 556,35 |
|€ 453.780 |en meer | --- |€ 692,94 |

###Artikel 4 

1. Aan de heffingsplichtige die lid of indirect lid is van:

de Nederlandse Vereniging van Boseigenaren (verder: NVBE) of

de Algemene Vereniging Inlands Hout (verder: AVIH)wordt een aftrek toegestaan ter grootte van 50% van de over 2013 aan de NVBE of AVIH betaalde contributie, tot een maximum van 50% van het totaal van hectareheffing of omzetheffing. Bij de berekening van de aftrek wordt alleen het hectare- of omzetgerelateerde deel van de contributie aan NVBE en AVIH betrokken. 
2. Onder indirecte leden van de NVBE worden in dit verband verstaan leden van de NVBE Sectie Overheden en leden van de Federatie Particulier Grondbezit, alleen en voor zover zij bos of natuur in eigendom, erfpacht, opstalrecht of vruchtgebruik hebben. Onder directe leden van de NVBE worden in dit verband verstaan Staatsbosbeheer, Natuurmonumenten en De Landschappen.
3. Andere ondernemersorganisaties kunnen ten behoeve van hun leden een verzoek bij het dagelijks bestuur van het Bosschap indienen om eveneens te worden toegelaten tot de aftrekregeling als bedoeld in het eerste lid. Toegelaten wordt een organisatie die een vereniging met volledige rechtsbevoegdheid is en die aan de voorwaarden voldoet zoals bedoeld in [Beleidsregel 5 van het Besluit beleidsregels toezicht](../../../../../../../pbo/besluit/beleidsregels/toezicht/BWBR0029881/README.md) van de Sociaal-Economische Raad.
4. Aan de heffingsplichtige die in 2014 gestart is met de uitoefening van een onderneming wordt over het jaar 2014 een aftrek toegekend ter hoogte van de voor die onderneming van toepassing zijnde heffing.

###§ 3 

####Vaststelling en oplegging van de heffing

###Artikel 5 

1. De heffingsplichtige verstrekt op verzoek van het Bosschap binnen een maand de gegevens benodigd voor het vaststellen van de heffing. 
2. Een verzoek tot gegevensverstrekking kan achterwege blijven indien het Bosschap reeds uit andere hoofde over de benodigde gegevens beschikt. 
3. De secretaris kan namens het bestuur formulieren vaststellen ter verkrijging van de benodigde gegevens.

###Artikel 6 

1. De heffing wordt door de secretaris namens het bestuur vastgesteld na opgave door de heffingsplichtige van de voor de vaststelling van de heffing benodigde gegevens, dan wel nadat de benodigde gegevens op andere wijze zijn verkregen. 
2. Indien geen, een onvolledige of een kennelijk onjuiste opgave is gedaan, kan de heffing ambtshalve worden vastgesteld.

###Artikel 7 

1. Oplegging van de heffing geschiedt door de secretaris namens het bestuur door middel van toezending of uitreiking van een gedagtekende heffingsaanslag aan de heffingsplichtige. 
2. De heffingsaanslag bevat:

a.de naam van de heffingsplichtige

b.een specificatie van het bedrag van de heffing;

c.in de daarvoor in aanmerking komende gevallen het in artikel 4 bedoelde bedrag van de aftrek;

d.het totaal van de heffingsaanslag. 

###Artikel 8 

1. De vaststelling en oplegging van de heffing kan door de secretaris worden ondergemandateerd. 
2. De secretaris beslist namens het bestuur op bezwaarschriften tegen in ondermandaat genomen besluiten.

###§ 4 

####Betaling en invordering

###Artikel 9 

1. De heffingsplichtige voldoet de heffing binnen 30 dagen na dagtekening van de aanslag. 
2. Indien de heffingsplichtige het bepaalde in het eerste lid niet of niet geheel nakomt, ontvangt de heffingsplichtige een herinnering.
3. Indien de heffingsplichtige de heffing binnen twee weken na dagtekening van de herinnering niet of niet geheel heeft betaald, ontvangt de heffingsplichtige een schriftelijke aanmaning om alsnog binnen 14 dagen te betalen.
4. Indien de heffingsplichtige de heffing op basis van de in het voorgaande lid genoemde aanmaning niet of niet geheel heeft betaalt, volgt invordering bij dwangbevel.

###§ 5 

####Slotbepalingen

###Artikel 10 

Deze verordening treedt in werking met ingang 1 januari 2014.

###Artikel 11 

Deze verordening wordt aangehaald als Verordening Bosschap algemene heffing 2014.Deze verordening wordt met de toelichting in het Verordeningenblad Bedrijfsorganisatie geplaatst.

Driebergen 
16 oktober 2013   

E.H.T.M. Nijpels  
voorzitter 
G.J.P. Jansen  
secretaris    

<meta http-equiv='Content-Type' content='text/html; charset=utf-8' />

##Verordening van de Sociaal-Economische Raad van 20 oktober 2006 houdende regels ter zake van de opslagen en bijdragen 2007 (Verordening opslagen en bijdragen 2007)

De Sociaal-Economische Raad;  
Gelet op [artikel 55, eerste en tweede lid, van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md);
Besluit:     
### §  1  

####Opslagen

### Artikel  1  

1.  Voor 2007 worden de opslagen, bedoeld in [artikel 54, onder a, van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md), als volgt vastgesteld voor ondernemingen in stand gehouden door:  

| --- | --- | --- | --- |
|:---|:---|:---|:---|
| a.  | natuurlijke personen en Europese economische samenwerkingsverbanden  | €  | 3,20  |
| b.  | verenigingen en stichtingen  | €  | 6,40  |
| c.  | vennootschappen onder firma  | €  | 9,60  |
| d.  | commanditaire vennootschappen  | €  | 9,60  |
| e.  | coöperaties en onderlinge waarborgmaatschappijen met een aantal werkzame personen tot 50  | €  | 16,00  |
| f.  | naamloze vennootschappen en besloten vennootschappen met beperkte aansprakelijkheid met een maatschappelijk kapitaal tot 2,5 miljoen euro en een aantal werkzame personen tot 50  | €  | 16,00  |
| g.  | vennootschappen en rechtspersonen opgericht naar het recht van een ander land dan Nederland met een aantal werkzame personen tot 50  | €  | 16,00  |
| h.  | coöperaties en onderlinge waarborgmaatschappijen met een aantal werkzame personen van 50 tot 250  | €  | 32,00  |
| i.  | naamloze vennootschappen en besloten vennootschappen met beperkte aansprakelijkheid met een maatschappelijk kapitaal van 2,5 miljoen euro tot 10 miljoen euro en een aantal werkzame personen van 50 tot 250  | €  | 32,00  |
| j.  | vennootschappen en rechtspersonen opgericht naar het recht van een ander land dan Nederland met een aantal werkzame personen van 50 tot 250  | €  | 32,00  |
| k.  | coöperaties en onderlinge waarborgmaatschappijen met een aantal werkzame personen van 250 of meer  | €  | 92,80  |
| l.  | naamloze vennootschappen en besloten vennootschappen met beperkte aansprakelijkheid met een maatschappelijk kapitaal van 10 miljoen euro of meer en een aantal werkzame personen van 250 of meer  | €  | 92,80  |
| m.  | vennootschappen en rechtspersonen opgericht naar het recht van een ander land dan Nederland met een aantal werkzame personen van 250 of meer  | €  | 92,80  |

2.  Indien van een vennootschap als bedoeld in het eerste lid, onderdelen i en l, het maatschappelijk kapitaal dan wel het aantal werkzame personen kleiner is dan de in die voorschriften aangegeven ondergrenzen, dan geldt voor die vennootschap het bedrag van de opslag, genoemd in de onderdelen f onderscheidenlijk i.   

### Artikel  2  

Van de opslagen zijn vrijgesteld de ondernemingen waarin uitsluitend landbouw wordt uitgeoefend, ondernemingen waarin uitsluitend bosbouw wordt uitgeoefend en ondernemingen in de sectoren groenten en fruit en bloemen en planten waarin uitsluitend de groot- en tussenhandel wordt uitgeoefend.  

### §  2  

####Bijdragen

### Artikel  3  

Ingevolge [artikel 54, onder b, van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) wordt van het bedrag dat in totaal als baten uit heffingen in de gewone dienst van de begroting van de raad voor 2007 is opgenomen, een bijdrage geheven van:  

| --- | --- |
|:---|:---|
| Hoofdproductschap Akkerbouw  | 0,232%  |
| Productschap Tuinbouw  | 0,964%  |
| Productschappen Vee, Vlees en Eieren  | 0,361%  |
| Productschap voor Zuivel  | 0,743%  |
| Bosschap  | 0,011%  |

### §  3  

####Slotbepalingen

### Artikel  4  

Deze verordening wordt geplaatst in het Verordeningenblad Bedrijfsorganisatie en in de Staatscourant.  

### Artikel  5  

Deze verordening treedt in werking met ingang van 1 januari 2007. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 30 december 2006, treedt zij in werking op de tweede dag na de dagtekening van het Verordeningenblad Bedrijfsorganisatie waarin zij wordt geplaatst, en werkt zij terug tot en met 1 januari 2007.  

### Artikel  6  

Deze verordening wordt aangehaald als: Verordening opslagen en bijdragen 2007.  

Den Haag 
20 oktober 2006   

A.H.G. Rinnooy Kan  
voorzitter  

N.C.M. van Niekerk  
algemeen secretaris   Goedgekeurd door de Minister van Sociale Zaken en Werkgelegenheid bij beschikking van 13 december 2006, nr. AV/CAM/2006/100787.    

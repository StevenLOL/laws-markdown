<meta http-equiv='Content-Type' content='text/html; charset=utf-8' />

##Verordening van het Hoofdbedrijfschap Detailhandel van 1 november 2011, houdende de vaststelling van de bestemmingsheffing ambulante handel voor het jaar 2012 (Verordening bestemmingsheffing ambulante handel 2012)

Het bestuur van het Hoofdbedrijfschap Detailhandel;  
Gelet op de [artikel 95, tweede lid](../../../../../../../wet/wet/op/de/bedrijfsorganisatie/BWBR0002058/README.md) en [126 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md);

Gezien het advies van de Adviescommissie Markt-, Straat- en Rivierhandel;
Besluit:     
### §  1  

####Begripsbepaling en toepassingsgebied

### Artikel  1  

In deze verordening wordt verstaan onder: 

a. een onderneming: een onderneming waarvoor het hoofdbedrijfschap is ingesteld als bedoeld in [artikel 3 van het Instellingsbesluit Hoofdbedrijfschap Detailhandel](../../../../../../../AMvB/instellingsbesluit/hoofdbedrijfschap/detailhandel/BWBR0017190/README.md);  

b. de ondernemer: degene die een onderneming drijft dan wel degenen die gezamenlijk een onderneming drijven;  

c. detailhandel: hetgeen daaronder wordt verstaan in [artikel 1 van het Instellingsbesluit Hoofdbedrijfschap Detailhandel](../../../../../../../AMvB/instellingsbesluit/hoofdbedrijfschap/detailhandel/BWBR0017190/README.md);  

d. ambulante handel: markthandel, straathandel en handel te water;  

e. bestemmingsheffing: de heffing die is gebaseerd op [artikel twaalf, tweede lid, van het Instellingsbesluit Hoofdbedrijfschap Detailhandel](../../../../../../../AMvB/instellingsbesluit/hoofdbedrijfschap/detailhandel/BWBR0017190/README.md);  

f. de voorzitter: de voorzitter van het Hoofdbedrijfschap Detailhandel.    

### Artikel  2  

1.  Deze verordening is van toepassing op ondernemers die een onderneming drijven waarin de ambulante handel wordt uitgeoefend.   
2.  Deze verordening is niet van toepassing op ondernemers die een onderneming drijven waarin de ambulante handel uitsluitend in de vorm van handel te water wordt uitgeoefend.   

### §  2  

####De bestemmingsheffing

### Artikel  3  

1.  Aan de ondernemers die een onderneming drijven als bedoeld in artikel 2, eerste lid, van deze verordening, wordt voor het jaar 2012 een bestemmingsheffing opgelegd ten behoeve van de bevordering van een gezonde sociaal-economische ontwikkeling van de ambulante handel door middel van collectieve promotie en professionalisering van de werkenden en ondernemingen in de sector.   
2.  De bestemmingsheffing bestaat uit een basisheffing van € 67,- per onderneming.   

### Artikel  4  

1.  Aan de ondernemer die lid is van de Centrale Vereniging voor de Ambulante Handel en over het jaar 2011 aan een van deze organisaties de volledige contributie heeft betaald, wordt een aftrek toegestaan van 10% van de bestemmingsheffing met een maximum van 50% van de betaalde contributie (exclusief BTW).   
2.  Het eerste lid is van overeenkomstige toepassing op de ondernemers die, al dan niet rechtstreeks, lid zijn va n een organisatie van ondernemers die een vereniging met volledige rechtsbevoegdheid is en die: 

a. krachtens haar statutaire doelstelling haar werkzaamheid kan uitstrekken tot ten minste een belangrijk gedeelte van het terrein waarop het bedrijfslichaam een taak heeft te vervullen,  

b. voldoet aan de kwalitatieve representativiteitscriteria, genoemd in de [artikelen 3 tot en met 7 van de Verordening representativiteit organisaties](../../../../../../../pbo/verordening/representativiteit/organisaties/BWBR0011641/README.md),  

c. tot de werkingssfeer van het bedrijfslichaam behorende leden heeft, waarvan het gewogen aantal niet onbetekenend is,  

d. met betrekking tot de behartiging van sociaal-economische belangen van ondernemers een positie van enige betekenis inneemt binnen de groep van ondernemers die zij beoogt te organiseren, hetgeen onder meer kan blijken uit de mate van representativiteit binnen die groep, de deelname aan het arbeidsvoorwaardenoverleg, het verrichten van studies of diensten die ook buiten die groep van belang worden geacht en de deelname aan regelmatig overleg met de overheid, en  

e. haar activiteiten, al dan niet door middel van een federatie van gelijksoortige organisaties, landelijk ontplooit.     
3.  De in het tweede lid bedoelde aftrek wordt slechts toegestaan indien daartoe door het bestuur van de desbetreffende organisatie een verzoek is gedaan en daarop door het dagelijks bestuur van het Hoofdbedrijfschap Detailhandel positief is beslist.   

### Artikel  5  

1.  De heffing wordt op nihil bepaald indien de ondernemer de uitoefening van zijn bedrijf vóór 1 april 2012 heeft gestaakt.   
2.  De heffing bedraagt 50% van de volgens deze verordening berekende heffing indien een ondernemer op of ná 1 april 2012 met de uitoefening van het bedrijf is gestart.   
3.  Het eerste lid worden slechts toegepast indien de ondernemer uiterlijk twee maanden na staking van de uitoefening van het bedrijf het hoofdbedrijfschap daarvan in kennis stelt.   

### §  3  

####Overige bepalingen

### Artikel  6  

1.  De [artikelen 6 tot en met 17 van de Heffingsverordening Hoofdbedrijfschap Detailhandel 2012](../../../../../../../pbo/heffingsverordening/hoofdbedrijfschap/detailhandel/2012/BWBR0031127/README.md) zijn van overeenkomstige toepassing.   
2.  In afwijking van het bepaalde in het eerste lid is [artikel 6, eerste lid, van de Heffingsverordening HBD 2012](../../../../../../../pbo/heffingsverordening/hoofdbedrijfschap/detailhandel/2012/BWBR0031127/README.md) niet van overeenkomstige toepassing indien de ondernemer, die met de uitoefening van zijn bedrijf op of ná 1 oktober 2012 is gestart, een bewijs van registratie wenst te ontvangen. De heffing bedraagt in dat geval 50% van de volgens deze verordening berekende heffing. Het bewijs van registratie wordt zo spoedig mogelijk na betaling van deze heffing ter beschikking gesteld.   

### Artikel  7  

Het besluit tot het opleggen van de bestemmingsheffing als bedoeld in artikel 3, het toepassen van georganiseerdenaftrek als bedoeld in artikel 4, eerste en tweede lid, alsmede besluiten voortvloeiend uit artikel 5 van deze verordening worden genomen door de voorzitter.  

### Artikel  8  

Deze verordening treedt in werking na afkondiging in het Verordeningenblad Bedrijfsorganisatie.  

### Artikel  9  

Deze verordening wordt aangehaald als: Verordening bestemmingsheffing ambulante handel 2012.  

Den Haag 
1 november 2011   

E.H.M. Bakker-Derks  
voorzitter a. i. 
R.C.B. de Jong  
secretaris    

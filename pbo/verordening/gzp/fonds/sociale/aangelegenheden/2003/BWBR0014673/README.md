<meta http-equiv='Content-Type' content='text/html; charset=utf-8' />

##Verordening van het Productschap Granen, Zaden en Peulvruchten van 6 februari 2003 houdende regels ter zake van het instellen van een fonds (Verordening GZP fonds sociale aangelegenheden 2003)

Het bestuur van het Productschap Granen, Zaden en Peulvruchten;  
Gelet op [artikel 93 van de Wet op de bedrijfsorganisatie](../../../../../../../../wet/wet/op/de/bedrijfsorganisatie/BWBR0002058/README.md);
Besluit:     
### §  1  

####Het fonds

### Artikel  1  

1.  Er is een Fonds sociale aangelegenheden, dat deel uitmaakt van het vermogen van het Productschap Granen, Zaden en Peulvruchten.   
2.  Het dagelijks bestuur van het productschap beheert dit fonds.   
3.  De baten van het fonds bestaan uit de van de middelen van het fonds gekweekte rente.   
4.  Het saldo van het fonds zal een bedrag van € 350.000 niet te boven gaan.   

### Artikel  2  

Ten laste van het fonds kan het bestuur van het productschap brengen: 

a. bijdragen in de financiering van werkzaamheden welke gericht zijn op onderzoek en activiteiten met betrekking tot sociale aangelegenheden en daarmee samenhangende werkzaamheden;  

b. bijdragen aan de Hoofdfunctie Bestuur van het productschap indien het bedrag genoemd in artikel 1, vierde lid, wordt overschreden.    

### §  2  

####Slotbepalingen

### Artikel  3  

Deze verordening treedt in werking met ingang van de tweede dag na dagtekening van het Verordeningenblad Bedrijfsorganisatie waarin zij wordt geplaatst.  

### Artikel  4  

De Verordening GZP fonds sociale aangelegenheden 1990 wordt ingetrokken.  

### Artikel  5  

Deze verordening wordt aangehaald als: Verordening GZP fonds sociale aangelegenheden 2003.  

Den Haag 
6 februari 2003    

J.H.M. Kienhuis  
voorzitter  

M. Elema  
secretaris    Goedgekeurd door de Bestuurskamer van de Sociaal-Economische Raad bij besluit van 22 mei 2003.    

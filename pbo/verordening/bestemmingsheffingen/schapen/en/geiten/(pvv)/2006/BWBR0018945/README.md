<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 26 oktober 2005, houdende de vaststelling van bestemmingsheffingen ten behoeve van de schapen- en geitensector voor het jaar 2006 (Verordening bestemmingsheffingen schapen en geiten (PVV) 2006)

Het bestuur van het Productschap Vee en Vlees;  
Gelet op artikel 126 van de Wet op de bedrijfsorganisatie en artikelen 10 en 12 van het Instellingsbesluit Productschap Vee en Vlees;

Gezien de Verordening algemene bepalingen heffingen (PVV) 2005;
Besluit:    

### Artikel  1  
Materieel uitgewerkt per 11-03-2007 

Deze verordening neemt over de begripsbepalingen van de Verordening algemene bepalingen heffingen (PVV) 2005 en verstaat voorts onder:  

| --- | --- | --- | --- |
|:---|:---|:---|:---|
| a.  | afzetbevorderingsfonds  |: | fonds als bedoeld in artikel 1 van de Verordening fonds afzetbevordering (PVV) 2005;  |
| b.  | gezondheidszorgfonds  |: | fonds als bedoeld in artikel 1 van de Verordening fonds gezondheidszorg (PVV) 2005;  |
| c.  | kwaliteitsverbeteringsfonds  |: | fonds als bedoeld in artikel 1 van de Verordening fonds kwaliteitsverbetering (PVV) 2005.  |

### Artikel  2  
Materieel uitgewerkt per 11-03-2007 

1.  De ondernemer die in het jaar 2005 één of meer dieren slacht of doet slachten, dan wel uitvoert, is aan het productschap een heffing verschuldigd tegen het in het tweede lid bepaalde tarief ten behoeve van de daarbij gegeven bestemming.   
2.  Het tarief van de in het eerste lid bedoelde heffing bedraagt: 

a.

€ 0,49 per schaap, waarvan 

€ 0,05 voor het afzetbevorderingsfonds,

€ 0,43 voor het gezondheidszorgfonds, en

€ 0,01 voor het kwaliteitverbeteringsfonds

is bestemd.  

b.

€ 0,41 per geit, waarvan 

€ 0,23 voor het gezondheidszorgfonds, en

€ 0,18 voor het kwaliteitverbeteringsfonds

is bestemd.  

c.

€ 0,15 per jonge geit, waarvan 

€ 0,08 voor het gezondheidszorgfonds, en 

€ 0,07 voor het kwaliteitverbeteringsfonds 

is bestemd.    
3.  Van de in het tweede lid, onder a, bedoelde heffing ten behoeve van het afzetbevorderingsfonds mag € 0,03 niet als zodanig in mindering worden gebracht op de aan de leverancier uit te betalen prijs.   
4.  Als ondernemer die uitvoert als bedoeld in het eerste lid, wordt aangemerkt degene die één of meer dieren 

a. in het handelsverkeer brengt, dan wel  

b. naar derde landen uitvoert, dan wel  

c. aflevert aan een (rechts)persoon wiens bedrijf niet in Nederland is gevestigd, ongeacht of de ontvangst van die dieren door deze (rechts)persoon in Nederland plaatsvindt.     
5.  De heffing is niet verschuldigd voor een dier ten aanzien waarvan ten genoegen van het productschap wordt aangetoond dat: 

a. de periode tussen het tijdstip van invoer en het tijdstip van slacht korter is dan twee maanden;  

b. de periode tussen het tijdstip van invoer en het tijdstip van uitvoer korter is dan twee maanden.    

### Artikel  3  
Materieel uitgewerkt per 11-03-2007 

Voor de toepassing van deze verordening geldt het bepaalde bij of krachtens de Verordening algemene bepalingen heffingen (PVV) 2005. 

### Artikel  4  
Materieel uitgewerkt per 11-03-2007 

1.  Deze verordening wordt aangehaald als: Verordening bestemmingsheffingen schapen en geiten (PVV) 2006.   
2.  Deze verordening treedt in werking met ingang van 1 januari 2006. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 januari 2006, dan treedt zij in werking op de tweede dag na publicatie en werkt zij terug tot en met 1 januari 2006.  

Zoetermeer 
26 oktober 2005   

J.J. Ramekers  
voorzitter  

S.B.M. Jongerius  
secretaris   Goedgekeurd door de Bestuurskamer van de Sociaal-Economische Raad bij besluit van 2 februari 2006 en door de Minister van Landbouw, Natuur en Voedselkwaliteit bij beschikking van 26 januari 2006, nr. TRCJZ/2005/3317.    

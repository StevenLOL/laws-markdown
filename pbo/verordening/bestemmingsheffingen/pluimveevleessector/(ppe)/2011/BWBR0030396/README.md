<meta http-equiv='Content-Type' content='text/html; charset=utf-8' />

##Verordening van het Productschap Pluimvee en Eieren van 28 oktober 2010, houdende de vaststelling van een bestemmingsheffing ten behoeve van de pluimveevleessector voor het jaar 2011 (Verordening bestemmingsheffingen pluimveevleessector (PPE) 2011)

Het bestuur van het Productschap Pluimvee en Eieren;  
Gelet op de [artikelen 95](../../../../../../../wet/wet/op/de/bedrijfsorganisatie/BWBR0002058/README.md) en [126 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en de [artikelen 6](../../../../../../../AMvB/instellingsbesluit/productschap/pluimvee/en/eieren/BWBR0016490/README.md) en [8 van het Instellingsbesluit Productschap Pluimvee en Eieren](../../../../../../../AMvB/instellingsbesluit/productschap/pluimvee/en/eieren/BWBR0016490/README.md); Gezien de [Verordening algemene bepalingen heffingen (PPE) 2005](../../../../../../../pbo/verordening/algemene/bepalingen/heffingen/(ppe)/2005/BWBR0017350/README.md);
Besluit:     
### 1  

####Begripsbepalingen

Materieel uitgewerkt per 01-01-2012 

### Artikel  1  
Materieel uitgewerkt per 01-01-2012 

Deze verordening neemt over de begripsbepalingen van de [Verordening algemene bepalingen heffingen (PPE) 2005](../../../../../../../pbo/verordening/algemene/bepalingen/heffingen/(ppe)/2005/BWBR0017350/README.md) en verstaat voorts onder:  

| --- | --- | --- | --- |
|:---|:---|:---|:---|
| 1.  | o. en o. fonds  |: |  het fonds als bedoeld in [artikel 1 van de Verordening fonds voor onderzoek en ontwikkeling PPE 2003](../../../../../../../pbo/verordening/fonds/voor/onderzoek/en/ontwikkeling/ppe/2003/BWBR0015225/README.md) of diens rechtsopvolger;  |
| 2.  | afzetbevorderingsfonds  |: |  het fonds als bedoeld in [artikel 1 van de Verordening fonds afzetbevordering PPE 2003](../../../../../../../pbo/verordening/fonds/afzetbevordering/ppe/2003/BWBR0015222/README.md) of diens rechtsopvolger;  |
| 3.  | kwaliteitsverbeteringsfonds  |: |  het fonds als bedoeld in [artikel 1 van de Verordening fonds voor kwaliteitsverbetering PPE 2003](../../../../../../../pbo/verordening/fonds/voor/kwaliteitsverbetering/ppe/2003/BWBR0015221/README.md) of diens rechtsopvolger;  |
| 4.  | M.g. fonds  |: |  het fonds als bedoeld in [artikel 2 van de Verordening financieringsfonds ten behoeve van het ruimen van met M.g. besmette ouderdieren leg- en vleesrassen kippen (PPE) 2003](../../../../../../../pbo/verordening/financieringsfonds/ten/behoeve/van/het/ruimen/van/met/m.g./etc/BWBR0016064/README.md) of diens rechtsopvolger;  |
| 5.  | gezondheidszorgfonds  |: |  het fonds als bedoeld in [artikel 1 van de Verordening fonds gezondheidszorg PPE 2003](../../../../../../../pbo/verordening/fonds/gezondheidszorg/ppe/2003/BWBR0015223/README.md) of diens rechtsopvolger.  |

### 2  

####Broedeieren en eendagskuikens

Materieel uitgewerkt per 01-01-2012 

### Artikel  2  
Materieel uitgewerkt per 01-01-2012 

1.  De ondernemer die in het kalenderjaar 2011 broedeieren, bestemd om hieruit fok- en vermeerderingspluimvee of gebruikspluimvee te verkrijgen inlegt of pleegt in te leggen, ongeacht of er al dan niet daadwerkelijk eendagskuikens uit worden verkregen, is aan het productschap een bestemmingsheffing verschuldigd.   
2.  Het tarief van de in het eerste lid bedoelde heffing bedraagt voor broedeieren voor het verkrijgen van fok- en vermeerderingspluimvee: 

a. voor vleesrassen kippen € 0,00107 per ingelegd broedei;  

b. voor eenden € 0,00051 per ingelegd broedei.   
3. Het tarief van de in het eerste lid bedoelde heffing bedraagt voor broedeieren voor het verkrijgen van gebruikspluimvee: 

a. voor vleesrassen kippen € 0,00032 per ingelegd broedei,  

b. voor eenden € 0,00051 per ingelegd broedei,  

c. voor kalkoenen € 0,00167 per ingelegd broedei.   

### Artikel  3  
Materieel uitgewerkt per 01-01-2012 

1.  De ondernemer die eendagskuikens plaatst om deze op te fokken tot grootmoederdieren of moederdieren is aan het productschap een bestemmingsheffing verschuldigd over de aantallen door hem met dat doel in het kalenderjaar 2011 geplaatste eendagskuikens.   
2.  Het tarief van de in het eerste lid bedoelde heffing bedraagt: 

a. voor vleesrassen kippen € 0,01297 per eendagskuiken in geval van opfok grootmoederdieren,  

b. voor vleesrassen kippen € 0,01225 per eendagskuiken in geval van opfok moederdieren,  

c. voor kalkoenen € 0,07045 per eendagskuiken in geval van opfok moederdieren.    

### Artikel  4  
Materieel uitgewerkt per 01-01-2012 

1.  De ondernemer die een opfokvermeerderingsbedrijf uitoefent is over het kalenderjaar 2011 aan het productschap een bestemmingsheffing verschuldigd ten behoeve van het M.g. fonds.   
2.  Het tarief van de in het eerste lid bedoelde heffing bedraagt voor tot geslachtsrijpe moederdieren op te fokken kuikens van vleesrassen kippen op opfokvermeerderingsbedrijven € 0,01765 per eendagskuiken.  

### 3  

####Grootmoederdieren en moederdieren

Materieel uitgewerkt per 01-01-2012 

### Artikel  5  
Materieel uitgewerkt per 01-01-2012 

1.  De ondernemer die grootmoederdieren of moederdieren houdt is aan het productschap een bestemmingsheffing verschuldigd over de door hem in het kalenderjaar 2011 gehouden grootmoederdieren of moederdieren.   
2.  Het tarief van de in het eerste lid bedoelde heffing bedraagt: 

a. voor vleesrassen kippen € 0,17043 per grootmoederdier,  

b. voor vleesrassen kippen € 0,07515 per moederdier,  

c. voor kalkoenen € 0,11532 per moederdier.     
3.  De in het eerste lid bedoelde heffing is éénmaal per productieperiode van een grootmoederdier of moederdier verschuldigd, en wel: 

a. Indien het grootmoederdieren of moederdieren van kippen betreft: 

1. zodra de grootmoederdieren of moederdieren zijn geplaatst, of  

2. zodra de grootmoederdieren of moederdieren de leeftijd van 20 weken hebben bereikt, in het geval zij in het bedrijf van oorsprong in productie worden genomen;    

b. Indien het moederdieren van kalkoenen betreft: 

1. zodra de moederdieren zijn geplaatst, of  

2. zodra de moederdieren de leeftijd van 29 weken hebben bereikt, in het geval zij in het bedrijf van oorsprong als zodanig in productie worden genomen.      

### Artikel  6  
Materieel uitgewerkt per 01-01-2012 

1.  De ondernemer die een vermeerderingsbedrijf uitoefent is over het kalenderjaar 2011 aan het productschap een bestemmingsheffing verschuldigd ten behoeve van het M.g. fonds.   
2.  Het tarief van de in het eerste lid bedoelde heffing bedraagt voor vleesrassen kippen op de vermeerderingsbedrijven € 0,06087 per moederdier.   
3.  Indien de functies van opfok- en vermeerderingsbedrijf binnen één bedrijf worden uitgeoefend, is het in het tweede lid genoemde tarief verschuldigd wanneer de moederdieren 20 weken oud zijn.  

### 4  

####Vleespluimvee

Materieel uitgewerkt per 01-01-2012 

### Artikel  7  
Materieel uitgewerkt per 01-01-2012 

De ondernemer die vleeskuikens houdt is aan het productschap een bestemmingsheffing verschuldigd over de door hem in het kalenderjaar 2011 opgezette vleeskuikens tegen een tarief van € 0,00246 per opgezet vleeskuiken. 

### Artikel  8  
Materieel uitgewerkt per 01-01-2012 

De ondernemer die eenden houdt is aan het productschap een bestemmingsheffing verschuldigd over de door hem in het kalenderjaar 2011 afgeleverde eenden tegen een tarief van € 0,00049 per kilogram afgeleverd levend gewicht. 

### Artikel  9  
Materieel uitgewerkt per 01-01-2012 

De ondernemer die vleeskalkoenen houdt is aan het productschap een bestemmingsheffing verschuldigd over de door hem in het kalenderjaar 2011 opgezette vleeskalkoenen tegen een tarief van € 0,03775 per vleeskalkoen. 

### 5  

####Geslacht pluimvee

Materieel uitgewerkt per 01-01-2012 

### Artikel  10  
Materieel uitgewerkt per 01-01-2012 

1.  De ondernemer die pluimvee slacht is aan het productschap over het geslacht gewicht van het door hem in het kalenderjaar 2011 geslachte pluimvee een bestemmingsheffing verschuldigd.   
2.  Het tarief van de in het eerste lid bedoelde heffing bedraagt: 

a. voor oude kippen en hanen € 0,00027 per kilogram geslacht gewicht,  

b. voor vleeskuikens, niet zijnde oude kippen en hanen als bedoeld onder a., € 0,00308 per kilogram geslacht gewicht,  

c. voor kalkoenen € 0,00 per kilogram geslacht gewicht,  

d. voor tamme eenden € 0,0008 per kilogram geslacht gewicht.     
3.  Het bestuur is bevoegd om ter uitvoering van deze verordening met betrekking tot het geslacht gewicht nadere regels te stellen.  

### 6  

####Overige bepalingen

Materieel uitgewerkt per 01-01-2012 

### Artikel  11  
Materieel uitgewerkt per 01-01-2012 

De heffingen, bedoeld in de artikelen 2 tot en met 10, zijn bestemd voor de fondsen overeenkomstig de nadere verdeling zoals opgenomen in de bijlage. 

### Artikel  12  
Materieel uitgewerkt per 01-01-2012 

Voor de toepassing van deze verordening geldt het bepaalde bij of krachtens de [Verordening algemene bepalingen heffingen (PPE) 2005](../../../../../../../pbo/verordening/algemene/bepalingen/heffingen/(ppe)/2005/BWBR0017350/README.md). 

### 7  

####Slotbepalingen

Materieel uitgewerkt per 01-01-2012 

### Artikel  13  
Materieel uitgewerkt per 01-01-2012 

1.  Deze verordening wordt aangehaald als: Verordening bestemmingsheffingen pluimveevleessector (PPE) 2011.   
2.  Deze verordening treedt in werking met ingang van 1 januari 2011. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na januari 2011, treedt zij in werking met ingang van de tweede dag na dagtekening van dat Verordeningenblad Bedrijfsorganisatie en werkt zij terug tot en met 1 januari 2011.  

Zoetermeer 
28 oktober 2010   

B.J. Krouwel  
voorzitter 

B.M. Dellaert  
secretaris   

### Bijlage  
Materieel uitgewerkt per 01-01-2012 

Nadere verdeling van de heffingen naar fondsen, zoals bedoeld in artikel 11 van de Verordening bestemmingsheffingen pluimveevleessector (PPE) 2011 

|*VLEESSECTOR* |grondslag heffing |heffingseenheid |--- |Verdeling van de bestemmingsheffingen over de fondsen: |--- |--- |--- |heffing |Kwal / O&O |afzetbevordering |Mg bestrijding |gezondheidszorg |Sector / artikel |--- |--- |€ |€ |€ |€ |€ |
|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|:---|
|*Kippen/Kuikens* | --- | --- | --- | --- | --- | --- | --- |
|2, lid 2, sub a  |inleggen broedeieren, ter verkrijging fok-/vermeerderingsplvee |per stuk |0,00107 |0,00007 | --- | --- |0,00100 |
|2, lid 3, sub a  |inleggen broedeieren, ter verkrijging gebruikspluimvee |per stuk |0,00032 |0,00002 | --- | --- |0,00030 |
|3, lid 2, sub a  |plaatsen eendagskuikens opfok grootmoederdieren |per stuk |0,01297 |0,00297 | --- | --- |0,01000 |
|3, lid 2, sub b  |plaatsen eendagskuikens opfok moederdieren |per stuk |0,01225 |0,00225 | --- | --- |0,01000 |
|4, lid 2  |plaatsen eendagskuikens opfok tot grootmoederdieren |per stuk |0,01765 | --- | --- |0,01765 | --- |
|5, lid 2, sub a  |houden grootmoederdieren |per stuk |0,17043 |0,16456 | --- | --- |0,00587 |
|5, lid 2, sub b  |houden moederdieren |per stuk |0,07515 |0,01620 | --- | --- |0,05895 |
|6, lid 2  |houden moederdieren |per stuk |0,06087 | --- | --- |0,06087 | --- |
|7  |houden vleeskuikens |per stuk |0,00246 |0,00039 |0,00044 | --- |0,00163 |
|10, lid 2, sub a  |geslachte oude kippen en hanen |per kg |0,00027 |0,00027 | --- | --- | --- |
|10, lid 2, sub b  |geslachte vleeskuikens |per kg |0,00308 |0,00013 |0,00294 | --- | --- |
|*Kalkoenen* | --- | --- | --- | --- | --- | --- | --- |
|2, lid 3, sub c  |inleggen broedeieren, ter verkrijging gebruikspluimvee |per stuk |0,00167 | --- | --- | --- |0,00167 |
|3, lid 2, sub c  |plaatsen eendagskuikens (groot)moederdieren |per stuk |0,07045 | --- | --- | --- |0,07045 |
|5, lid 2, sub c  |houden moederdieren |per stuk |0,11532 | --- | --- | --- |0,11532 |
|9  |houden vleeskalkoenen |per stuk |0,03775 | --- | --- | --- |0,03775 |
|10, lid 2 sub c  |geslachte kalkoenen |per kg |0,00000 |0,00000 | --- | --- | --- |
|*Eenden* | --- | --- | --- | --- | --- | --- | --- |
|2, lid 2, sub b  |inleggen broedeieren, ter verkrijging fok-/vermeerderingsplvee |per stuk |0,00051 |0,0001 | --- | --- |0,00041 |
|2, lid 3, sub b  |inleggen broedeieren, ter verkrijging gebruikspluimvee |per stuk |0,00051 |0,0001 | --- | --- |0,00041 |
|8  |afgeleverde eenden |per kg |0,00049 |0,0003 | --- | --- |0,00019 |
|10, lid 2, sub d  |geslachte tamme eenden |per kg |0,0008 |0,0008 | --- | --- | --- |


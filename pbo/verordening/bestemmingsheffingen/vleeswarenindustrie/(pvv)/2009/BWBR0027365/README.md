<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 2 juli 2009, houdende de vaststelling van een bestemmingsheffing ten behoeve van de vleeswarenindustrie voor het jaar 2009 (Verordening bestemmingsheffingen vleeswarenindustrie (PVV) 2009)

Het bestuur van het Productschap Vee en Vlees;  
Gelet op [artikelen 100, derde lid](../../../../../../../wet/wet/op/de/bedrijfsorganisatie/BWBR0002058/README.md), en [126 van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en [artikelen 10](../../../../../../../AMvB/instellingsbesluit/productschap/vee/en/vlees/BWBR0016491/README.md) en [12 van het Instellingsbesluit Productschap Vee en Vlees](../../../../../../../AMvB/instellingsbesluit/productschap/vee/en/vlees/BWBR0016491/README.md);
Besluit:    

###Artikel 1 
Materieel uitgewerkt per 19-02-2012 

1. Deze verordening neemt over de begripsbepalingen van de [Verordening algemene bepalingen heffingen (PVV) 2005](../../../../../../../pbo/verordening/algemene/bepalingen/heffingen/(pvv)/2005/BWBR0017340/README.md) en de [Verordening huishoudelijke heffingen (PVV) 2009](../../../../../../../pbo/verordening/huishoudelijke/heffingen/(pvv)/2009/BWBR0025616/README.md) en verstaat voorts onder: 

| --- | --- |
|---|---|
|a. werknemer |: eenieder die werkzaam is in een onderneming in de vleesindustrie, waaronder begrepen |
| --- |- eenieder die een arbeidsovereenkomst in de zin van het Burgerlijk Wetboek is aangegaan met de ondernemer die de onderneming in stand houdt; |
| --- |- alsmede eenieder die als zelfstandige zonder personeel of als uitzendkracht of inleenkracht werkzaam is in de onderneming; |
|b. f.t.e. |: fulltime-equivalent van de werknemer waarbij de fulltime-equivalent gemiddeld 36 uur per week bedraagt; |
|c. omzet |: omzet behaald met de onderneming over het kalenderjaar dat voorafgaat aan het tijdvak waarover wordt geheven; |
|d. fonds sociale aangelegenheden |: fonds als bedoeld in [artikel 1, derde lid, van de Verordening fonds sociale aangelegenheden vleeswarenindustrie (PVV) 2003](../../../../../../../pbo/verordening/fonds/sociale/aangelegenheden/vleeswarenindustrie/(pvv)/2003/BWBR0015354/README.md); |
|e. O & O fonds |: fonds als bedoeld in [artikel 1, derde lid, van de Verordening fonds voor onderzoek en ontwikkeling vleeswarenindustrie (PVV) 2003](../../../../../../../pbo/verordening/fonds/voor/onderzoek/en/ontwikkeling/vleeswarenindustrie/pvv/etc/BWBR0015207/README.md). |

2. In afwijking van de [Verordening algemene bepalingen heffingen (PVV) 2005](../../../../../../../pbo/verordening/algemene/bepalingen/heffingen/(pvv)/2005/BWBR0017340/README.md), wordt verstaan onder:  

| --- | --- |
|---|---|
|ondernemer |: de ondernemer die een onderneming drijft waarin de vleeswarenindustrie, de vleesconservenindustrie of de baconindustrie wordt uitgeoefend. |

###Artikel 2 
Materieel uitgewerkt per 19-02-2012 

1. De ondernemer is over het kalenderjaar 2009 op basis van de behaalde omzet, ten behoeve van het O & O fonds, een heffing verschuldigd naar het navolgende tarief:

|Omzet |Tarief |
|---|---|
|Van |€ |0 |tot en met |€ |45.379 |€ |88 |
|Vanaf |€ |45.380 |tot en met |€ |225.000 |€ |136 |
|Vanaf |€ |225.001 |tot en met |€ |450.000 |€ |169 |
|Vanaf |€ |450.001 |tot en met |€ |900.000 |€ |230 |
|Vanaf |€ |900.001 |tot en met |€ |2.250.000 |€ |396 |
|Vanaf |€ |2.250.001 |tot en met |€ |4.500.000 |€ |623 |
|Vanaf |€ |4.500.001 |tot en met |€ |7.000.000 |€ |822 |
|Vanaf |€ |7.000.001 |tot en met |€ |9.000.000 |€ |984 |
|Vanaf |€ |9.000.001 |tot en met |€ |14.000.000 |€ |1.218 |
|Vanaf |€ |14.000.001 |tot en met |€ |27.000.000 |€ |1.677 |
|Vanaf |€ |27.000.001 |tot en met |€ |50.000.000 |€ |1.973 |
|Vanaf |€ |50.000.001 | --- | --- | --- |€ |2.267 |

2. Voor een ondernemer, die na 1 januari 2009 aangevangen heeft een onderneming te drijven bedraagt de heffing € 88,-.
3. De in het eerste lid bedoelde heffing geldt niet voor de ondernemer in wiens onderneming in 2008, gemiddeld minder dan 4 werknemers, uitgedrukt in f.t.e., werkzaam waren.

###Artikel 3 
Materieel uitgewerkt per 19-02-2012 

1. De ondernemer is over het kalenderjaar 2009 op de grondslag van de behaalde omzet voorts een heffing ten behoeve van het fonds sociale aangelegenheden verschuldigd naar het navolgende tarief:

|Omzet |Tarief |
|---|---|
|Vanaf |€ |0 |tot en met |€ |45.379 |€ |58 |
|Vanaf |€ |45.380 |tot en met |€ |225.000 |€ |89 |
|Vanaf |€ |225.001 |tot en met |€ |450.000 |€ |110 |
|Vanaf |€ |450.001 |tot en met |€ |900.000 |€ |150 |
|Vanaf |€ |900.001 |tot en met |€ |2.250.000 |€ |258 |
|Vanaf |€ |2.250.001 |tot en met |€ |4.500.000 |€ |406 |
|Vanaf |€ |4.500.001 |tot en met |€ |7.000.000 |€ |536 |
|Vanaf |€ |7.000.001 |tot en met |€ |9.000.000 |€ |641 |
|Vanaf |€ |9.000.001 |tot en met |€ |14.000.000 |€ |794 |
|Vanaf |€ |14.000.001 |tot en met |€ |27.000.000 |€ |1093 |
|Vanaf |€ |27.000.001 |tot en met |€ |50.000.000 |€ |1286 |
|Vanaf |€ |50.000.001 | --- | --- | --- |€ |1774 |

2. Voor een ondernemer, die na 1 januari 2009 aangevangen heeft een onderneming te drijven bedraagt de heffing € 58,-. 
3. De in het eerste lid bedoelde heffing geldt niet voor de ondernemer in wiens onderneming in 2008, gemiddeld minder dan 4 werknemers, uitgedrukt in f.t.e., werkzaam waren. 

###Artikel 4 
Materieel uitgewerkt per 19-02-2012 

1. Aan de ondernemer, die contributie heeft betaald als lid of indirect lid van een overeenkomstig het derde lid aangewezen ondernemersorganisatie, wordt op zijn verzoek een aftrek toegestaan op het bedrag dat hij in totaal aan heffing verschuldigd is op grond van deze verordening en de [Verordening huishoudelijke heffingen (PVV) 2009](../../../../../../../pbo/verordening/huishoudelijke/heffingen/(pvv)/2009/BWBR0025616/README.md). 
2. De aftrek beloopt 50% van het bedrag dat de ondernemer als contributie aan de betreffende ondernemersorganisatie over het jaar 2009 heeft betaald, tot ten hoogste de helft van hetgeen hij in totaal over het jaar 2009 aan heffingen is verschuldigd, op grond van de in het eerste lid genoemde heffingsverordeningen.
3. De in het eerste lid bedoelde ondernemersorganisatie wordt aangewezen door het bestuur, met inachtneming van het bepaalde in het [Besluit beleidsregels Bestuurskamer van de Sociaal-Economische Raad](../../../../../../../pbo/besluit/beleidsregels/bestuurskamer/BWBR0015680/README.md).

###Artikel 5 
Materieel uitgewerkt per 19-02-2012 

Voor de toepassing van deze verordening geldt het bepaalde bij of krachtens de [Verordening algemene bepalingen heffingen (PVV) 2005](../../../../../../../pbo/verordening/algemene/bepalingen/heffingen/(pvv)/2005/BWBR0017340/README.md). 

###Artikel 6 
Materieel uitgewerkt per 19-02-2012 

1. Deze verordening wordt aangehaald als: Verordening bestemmingsheffingen vleeswarenindustrie (PVV) 2009.  
2. Deze verordening treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin zij wordt geplaatst en werkt terug tot en met 1 januari 2009. 

Zoetermeer 
2 juli 2009   

A.L. ten Have- Mellema  
plv. voorzitter 
S.B.M. Jongerius  
secretaris    

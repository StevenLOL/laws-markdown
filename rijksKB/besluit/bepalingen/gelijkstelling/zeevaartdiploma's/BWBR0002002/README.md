<meta http-equiv='Content-Type' content='text/html; charset=utf-8' />

##Besluit van 3 april 1941, houdende bepalingen betreffende gelijkstelling van de Zeevaartdiploma's uitgereikt door of vanwege den Gouverneur van Curaçao met de diploma's uitgereikt door de commissie ingesteld ingevolge de Wet op de Zeevaartdiploma's (Staatsblad 1935, No. 456)

Wij WILHELMINA, bij de gratie Gods, Koningin der Nederlanden, Prinses van Oranje-Nassau, enz., enz., enz.

Gezien de voordracht van 28 Maart 1941, N°. 128 K., van Onze Ministers van Waterstaat, van Onderwijs, Kunsten en Wetenschappen en van Koloniën;

Gelet op de Wet op de Zeevaartdiploma's (*Staatsblad* 1935, N°. 456) en op artikel 49 der Curaçaosche Staatsregeling;

Overwegende, dat het hier een geval van spoedeischenden aard betreft, zoodat de Staten van Curaçao niet in de gelegenheid kunnen worden gesteld van raad te dienen nopens het ontwerp van dit Besluit;
Hebben goedgevonden en verstaan:    

### Artikel  1  

Met de diploma's voor stuurlieden en machinisten, uitgereikt na met gunstigen uitslag afgelegde examens voor een commissie, ingesteld ingevolge de Wet op de Zeevaartdiploma's (*Staatsblad* 1935, N°. 456), worden gelijkgesteld de diploma's, uitgereikt door of vanwege den Gouverneur van Curaçao, na met gunstigen uitslag afgelegde examens voor de commissie, ingesteld door dien Gouverneur, met inachtneming van de exameneischen, door en krachtens die Wet bepaald.  

### Artikel  2  

De Minister van Waterstaat is belast met de uitvoering van dit Besluit, dat in het *Staatsblad* wordt geplaatst en in werking treedt met ingang van den dag volgende op dien van de afkondiging.  

Londen 
3 April 1941  
WILHELMINA.  

De Minister van Waterstaat, 
J. W. ALBARDA.   

De Minister van Onderwijs, Kunsten en Wetenschappen, 
G. BOLKESTEIN.   

De Minister van Koloniën, 
CH. WELTER.   

den tienden April 1941. 

De Minister van Justitie, 
P. S. GERBRANDY.    

<meta http-equiv='Content-Type' content='text/html; charset=utf-8' />

##Instellingsbesluit Klachtenadviescommissie Wsnp

De Minister van Veiligheid en Justitie, namens deze, de Raad voor Rechtsbijstand  
Gelet op:

[artikel 2 lid 2 van het Besluit subsidie bewindvoerder schuldsanering](../../../../../AMvB/besluit/subsidie/bewindvoerder/schuldsanering/BWBR0012226/README.md) (Staatsblad 2001, 80);

[artikel 1 van de Regeling van de Minister van Justitie van 23 juli 2009, nr. 5612426/09, houdende verlening van mandaat aan de Raad voor rechtsbijstand te ’s-Hertogenbosch betreffende het verlenen van subsidies en het vaststellen van beleidsregels dienaangaand](../../../../../ministeriele-regeling/regeling/verlening/mandaat/raad/voor/rechtsbijstand/betreffende/verlenen/etc/BWBR0026208/README.md) (Staatscourant 2009, 11554);

[artikel 1 van het Besluit ondermandatering Raad voor Rechtsbijstand Wsnp](../../../../../zbo/besluit/ondermandatering/raad/voor/rechtsbijstand/wsnp/BWBR0031025/README.md) (Staatscourant 2011, 23891);
Besluit:    

### Artikel  1  

De Raad besluit tot instelling van de Klachtenadviescomissie Wsnp. De werkzaamheden van de commissie nemen per direct aanvang.  

### Artikel  2  

De Raad benoemt tot voorzitter van deze commissie mevrouw mr. D.M.I. de Waele (senior rechter en rechter-commissaris in Insolventies bij de rechtbank Oost-Nederland), tot plaatsvervangend voorzitter en lid de heer mr. M.H.F. van Vugt (rechter/rechter-commissaris bij de rechtbank Midden-Nederland, afdeling Civiel recht, team Insolventies Utrecht) en tot leden de heer mr. J.T.J. Gorissen (advocaat en partner bij Vondenhoff & Sijben advocaten, lid van Insolad), de heer C.J. van der Linden (bewindvoerder Wsnp/curator en voorzitter van de branchevereniging voor bewindvoerders Wsnp), mevrouw E.M. van Ooijen, bewindvoerder Wsnp en de heer F.D. Lassing, bewindvoerder Wsnp/curator.  

### Artikel  3  

De commissie heeft tot taak het adviseren van de Raad voor Rechtsbijstand betreffende klachten die op basis van de [Klachtenregeling bewindvoerders Wsnp](../../../../../ministeriele-regeling/klachtenregeling/bewindvoerders/wsnp/BWBR0032998/README.md) bij de Raad worden ingediend en behandeld. De commissie kan daarnaast de Raad voor Rechtsbijstand ’s-Hertogenbosch adviseren over beleidsaanbevelingen op basis van de resultaten van de klachtenprocedures.  

Utrecht 
4 maart 2013   

P.J.M. van den Biggelaar,  
Directeur stelsel.  

J. Wijkstra,  
Directeur bedrijfsvoering.    

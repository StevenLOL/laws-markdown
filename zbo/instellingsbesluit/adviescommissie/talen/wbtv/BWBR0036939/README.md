<meta http-equiv='Content-Type' content='text/html; charset=utf-8' />

##Regeling van de Raad voor Rechtsbijstand van 6 augustus 2015, houdende de instelling van de Adviescommissie Talen Wbtv

Gezien:

– De toelichting bij het Besluit beëdigde tolken en vertalers;  

– Het advies Beheer taallijst van het Kwaliteitsinstituut Wbtv van 22 oktober 2009     besluit de Raad voor Rechtsbijstand met deze regeling vast te stellen de taken, inrichting en werkwijze van de Adviescommissie Talen Wbtv.    

### Artikel  1  
Treedt in werking per 20-08-2015 

In deze regeling wordt verstaan onder: 

a.  *de commissie:* de Adviescommissie Talen Wbtv  

b.  *de Raad:* de Raad voor Rechtsbijstand  

c.  *de Wbtv:* de Wet beëdigde tolken en vertalers van 11 oktober 2007  

d.  *het Besluit:* het Besluit beëdigde tolken en vertalers, Staatsblad 2008, nr 555 van 11 december 2008  

e.  *het register:* het Register beëdigde tolken en vertalers  

f.  *de Uitwijklijst:* de Uitwijklijst Wbtv   

### Artikel  2  
Treedt in werking per 20-08-2015 

Er is een onafhankelijke adviescommissie die tot doel heeft om de Raad desgevraagd te adviseren over kwesties rond de talen waarvoor tolken en vertalers in het register kunnen worden ingeschreven of op de Uitwijklijst kunnen worden geplaatst. 

### Artikel  3  
Treedt in werking per 20-08-2015 

a. De Raad benoemt en ontslaat de leden van de commissie.  

b. De commissie telt minimaal twee vaste leden. Per te bespreken taal(groep) worden, indien nodig, een of meer leden met specifieke deskundigheid op het betreffende taalgebied geworven.  

c. De Raad zorgt voor de ambtelijke ondersteuning van de commissie.   

### Artikel  4  
Treedt in werking per 20-08-2015 

a. De leden van de commissie ontvangen vacatiegelden op basis van het Besluit vergoedingen adviescolleges en commissies van 13 november 2008.  

b. De leden ontvangen een vergoeding voor reis- en verblijfkosten overeenkomstig het Reisbesluit binnenland.   

### Artikel  5  
Treedt in werking per 20-08-2015 

a. Deze regeling treedt in werking met ingang van de tweede dag na de dagtekening van Staatscourant waarin zij wordt geplaatst.  

b. Deze regeling wordt aangehaald als: Instellingsbesluit Adviescommissie Talen Wbtv.   

P.J.M. van den Biggelaar  
Directeur stelsel  

J. Wijkstra  
Directeur bedrijfsvoering    

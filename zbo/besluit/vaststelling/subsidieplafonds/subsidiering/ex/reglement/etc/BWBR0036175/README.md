<meta http-equiv='Content-Type' content='text/html; charset=utf-8' />

##Besluit van de Directeur/bestuurder van het Nederlands Fonds voor de Film tot vaststelling van de subsidieplafonds voor subsidiëring op grond van het Reglement Stimuleringsmaatregel Filmproductie in Nederland, het Deelreglement Suppletie, het Deelreglement Distributie en het Deelreglement Filmactiviteiten

Het bestuur van de Stichting Nederlands Fonds voor de Film,  
Gelet op de Wet op het specifiek cultuurbeleid, en gelet op artikel 7 van het Algemeen Reglement, artikel 3 van het Reglement Stimuleringsmaatregel Filmproductie in Nederland, artikel 4 van het Deelreglement Suppletie, artikel 18 lid 1 van het Deelreglement Distributie en artikel 11 van het Deelreglement Filmactiviteiten;
Besluit:    

### Artikel  I  

Het subsidieplafond van het Reglement Stimuleringsmaatregel Filmproductie in Nederland voor het kalenderjaar 2015 is € 25.255.204,– (zegge: vijfentwintig miljoen tweehonderdvijfenvijftigduizend tweehonderdenvier euro) waarvan tenminste 70% bestemd is voor internationale coproducties. 

### Artikel  II  

Het subsidieplafond van het Deelreglement Suppletie voor het kalenderjaar 2015 is € 7.000.000,– (zegge: zeven miljoen euro) 

### Artikel  III  

Het subsidieplafond van het Deelreglement Distributie voor het kalenderjaar 2015 ten behoeve van de bioscoopuitbreng buitenlandse arthouse film in Nederland is € 310.000,– (zegge: driehonderdentien duizend euro). Binnen dit bedrag is het subsidieplafond voor slate funding € 250.000,– (tweehonderdenvijftig duizend euro). 

### Artikel  IV  

Het subsidieplafond van het Deelreglement Distributie voor het kalenderjaar 2015 ten behoeve van de internationale distributie is € 150.000,– (zegge: eenhonderdenvijftig duizend euro). 

### Artikel  V  

Het subsidieplafond van het Deelreglement Filmactiviteiten voor het kalenderjaar 2015 ten behoeve van de projectsubsidie filmfestival is € 275.000,– (zegge: tweehonderdenvijfenzeventig duizend euro). 

### Artikel  VII  

Dit besluit treedt in werking met ingang van de dag na de datum van uitgifte van de Staatscourant waarin zij wordt geplaatst, en werkt terug tot en met 1 januari 2015. 
Dit besluit wordt in de Staatscourant geplaatst.   

Amsterdam 
18 december 2014   

Het bestuur van de Stichting Nederlands Fonds voor de Film, 
D. Boonekamp  
Directeur/Bestuurder    

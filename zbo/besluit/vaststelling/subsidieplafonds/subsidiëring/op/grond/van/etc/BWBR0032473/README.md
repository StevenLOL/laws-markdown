<meta http-equiv='Content-Type' content='text/html; charset=utf-8' />

##Besluit van de Directeur/bestuurder van het Nederlands fonds voor de Film van 1 november 2012, FB 120112, tot vaststelling van de subsidieplafonds voor subsidiëring op grond van het Deelreglement Filmactiviteiten, de Suppletieregeling Filminvesteringen Nederland en het Deelreglement Distributie

De Directeur/ bestuurder van het Nederlands Fonds voor de Film,  
Gelet op [artikel 7 van het Algemeen Reglement](../../../../../../../../../../zbo/algemeen/reglement/van/het/nederlands/fonds/voor/de/film/BWBR0030067/README.md), [artikel 23 lid 3 van de Suppletieregeling Filminvesteringen Nederland](../../../../../../../../../../zbo/suppletieregeling/filminvesteringen/nederland/BWBR0022008/README.md), en [artikel 23 lid 1 van het Deelreglement Distributie](../../../../../../../../../../zbo/deelreglement/distributie/van/de/stichting/nederlands/fonds/voor/de/film/BWBR0030071/README.md);
Besluit:    

### Artikel  I  

Voor subsidieverlening op grond van [artikel 4 van de Suppletieregeling Filminvesteringen Nederland](../../../../../../../../../../zbo/suppletieregeling/filminvesteringen/nederland/BWBR0022008/README.md) geldt voor het kalenderjaar 2013 een subsidieplafond van maximaal € 7.750.000,-- (zegge: zeven miljoen zevenhonderd en vijftig duizend euro). 

### Artikel  II  

Voor subsidieverlening op grond van [artikel lid 21 het Deelreglement Distributie](../../../../../../../../../../zbo/deelreglement/distributie/van/de/stichting/nederlands/fonds/voor/de/film/BWBR0030071/README.md) ten behoeve van de bioscoopuitbreng buitenlandse arthouse film in Nederland geldt voor het kalenderjaar 2013 een subsidieplafond van maximaal € 300.000 euro (zegge: driehonderd duizend euro). 

### Artikel  III  

Voor subsidieverlening op grond van [artikel 11 van het Deelreglement Filmactiviteiten](../../../../../../../../../../zbo/deelreglement/filmactiviteiten/van/de/stichting/nederlands/fonds/voor/de/etc/BWBR0030647/README.md) ten behoeve van de projectsubsidie filmfestival geldt voor het kalenderjaar 2013 een subsidieplafond van maximaal € 275.000,- (zegge: tweehonderd en vijfenzeventig duizend euro). 

### Artikel  IV  

Dit besluit treedt in werking met ingang van de dag na de dagtekening van de Staatscourant waarin het wordt geplaatst. 

Doreen Boonekamp,  
Directeur/bestuurder, 
Nederlands Fonds voor de Film.    

<meta http-equiv='Content-Type' content='text/html; charset=utf-8' />

##Besluit specialisatie

De Raad voor Rechtsbijstand (hierna: de Raad),  
Gelet op:

– [artikel 2, eerste lid, aanhef en onder d, van de Wet beëdigde tolken en vertalers](../../../../wet/wet/beëdigde/tolken/en/vertalers/BWBR0022704/README.md) (Stb. 2007, 375, hierna: de Wbtv);  

– [artikel 10, tweede lid, van het Besluit beëdigde tolken en vertalers](../../../../AMvB/besluit/beëdigde/tolken/en/vertalers/BWBR0024896/README.md) (Stb. 2008, 555: hierna: het Besluit btv);  

– de Regeling van de Staatssecretaris van Veiligheid en Justitie van 13 januari 2011 tot wijziging van de Regeling houdende aanwijzing tot bewerker en verlening van mandaat en machtiging van de Minister van Justitie aan de raad voor de rechtsbijstand te ’s-Hertogenbosch betreffende het register beëdigde tolken en vertalers, (Stcrt. 19 januari 2011, 1030);  

– het advies van het Kwaliteitsinstituut beëdigde tolken en vertalers van 26 maart 2012.     Stelt het volgende Besluit specialisatie vast:     

####Specialisatie

### Artikel  1  

Onder de overige specifieke bekwaamheden, zoals bedoeld in [artikel 2, eerste lid, aanhef en onder d, van de Wbtv](../../../../wet/wet/beëdigde/tolken/en/vertalers/BWBR0022704/README.md), worden verstaan: bekwaamheden in aanvulling op de competenties genoemd in [artikel 3 van de Wbtv](../../../../wet/wet/beëdigde/tolken/en/vertalers/BWBR0022704/README.md) en zoals aangewezen bij het [Besluit aanwijzen specialisatie](../../../../zbo/besluit/aanwijzen/specialisatie/BWBR0031663/README.md). Deze bekwaamheden worden aangeduid als ‘specialisatie’. 

####Het verzoek

### Artikel  2  

Een beëdigde tolk of beëdigde vertaler als bedoeld in [artikel 1, aanhef en onder c en d van de Wbtv](../../../../wet/wet/beëdigde/tolken/en/vertalers/BWBR0022704/README.md), kan een verzoek tot het vermelden van een specialisatie in het Register beëdigde tolken en vertalers (hierna: het Rbtv) indienen. 

### Artikel  3  

Het verzoek kan uitsluitend betrekking hebben op door de Raad aangewezen specialisaties, welke zijn neergelegd in het [Besluit aanwijzen specialisatie](../../../../zbo/besluit/aanwijzen/specialisatie/BWBR0031663/README.md). 

### Artikel  4  

Het verzoek wordt ingediend door middel van het daarvoor bestemde formulier ‘Verzoek specialisatie’, te vinden op www.bureauwbtv.nl. 

### Artikel  5  

Bij het verzoek worden overgelegd: 

– de stukken waaruit blijkt dat de tolk of vertaler aan de voor vermelding van de specialisatie vereiste competenties voldoet.   

####Voorwaarden

### Artikel  6  

De voorwaarden en daarmee vereiste competenties voor het vermelden van een specialisatie zijn neergelegd in het [Besluit aanwijzen specialisatie](../../../../zbo/besluit/aanwijzen/specialisatie/BWBR0031663/README.md) en de [bijlagen](../../../../zbo/besluit/aanwijzen/specialisatie/BWBR0031663/README.md) daarbij. 

1 mei 2012   

Raad voor Rechtsbijstand, 
P.J.M. van den Biggelaar,  
Directeur stelsel.    

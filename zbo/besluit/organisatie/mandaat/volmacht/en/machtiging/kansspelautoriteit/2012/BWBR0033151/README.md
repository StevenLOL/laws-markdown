<meta http-equiv='Content-Type' content='text/html; charset=utf-8' />

##Besluit organisatie, mandaat, volmacht en machtiging kansspelautoriteit 2012

Besluit organisatie, mandaat, volmacht en machtiging kansspelautoriteit, zoals vastgesteld op grond van [afdeling 10.1.1 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md) en [artikel 13 Bestuursreglement kansspelautoriteit](../../../../../../../../../../zbo/bestuursreglement/kansspelautoriteit/BWBR0033146/README.md) door de raad van bestuur van de kansspelautoriteit.

### Artikel  1  

####Definities

In dit besluit wordt verstaan onder: 

a. *de wet:* de [Wet op de kansspelen](../../../../../../../../../../wet/wet/op/de/kansspelen/BWBR0002469/README.md);  

b. *de kansspelautoriteit:* De kansspelautoriteit als bedoeld in [artikel 33 van de wet](../../../../../../../../../../wet/wet/op/de/kansspelen/BWBR0002469/README.md);  

c. *de raad:* de raad van bestuur van de kansspelautoriteit als bedoeld in [artikel 33a van de Wet](../../../../../../../../../../wet/wet/op/de/kansspelen/BWBR0002469/README.md);  

d. *de minister:* de minister van Veiligheid en Justitie;  

e. *voorzitter:* degene die als voorzitter van de raad van bestuur van de kansspelautoriteit is benoemd door de minister;  

f. *bestuurslid:* degene die als lid van de raad van bestuur is benoemd door de minister;  

g. *directeur:* degene die is belast met de dagelijkse leiding van het bureau van de kansspelautoriteit;  

h. *afdelingshoofd:* de functionaris belast met de leiding van een afdeling bij de kansspelautoriteit;  

i. *medewerkers/functionarissen:* personeel in tijdelijke of vaste dienst of als gedetacheerde bij de kansspelautoriteit werkzaam;  

j. *het register:* het register voor (onder) mandaat, volmacht en machtiging als bedoeld in artikel 13 van dit besluit.    

####Organisatie

### Artikel  2  

####Organisatie

De kansspelautoriteit bestaat uit de volgende dienstonderdelen. 
### *De afdeling Voorlichting* 

De afdeling Voorlichting is belast met het geven van voorlichting en informatie aan burgers, medeoverheden, bedrijven en maatschappelijke organisaties. De voorlichting omvat zowel persvoorlichting als ook publieksvoorlichting. 
### *De afdeling Vergunningen* 

De afdeling Vergunningen is belast met het verlenen van vergunningen voor incidentele kansspelen, (semi-) permanente kansspelen en speelautomaten. Daarbij biedt ze technische ondersteuning en geeft advies aan keuringsinstellingen en de speelautomatenbranche ten behoeve van een eenduidige keuringspraktijk en modern toezicht. 
### *De afdeling Toezicht* 

De afdeling Toezicht is opgebouwd uit een binnen- en een buitendienst. De binnendienst draagt voornamelijk zorg voor het algemene opsporingsbeleid, de informatievergaring en de aansturing van de buitendienst. De buitendienst draagt zorg voor het opsporen en bestrijden van illegale kansspelen. Daarnaast houdt deze afdeling toezicht op de verstrekte vergunningen alsmede toezicht op promotionele kansspelen. 
### *De afdeling Juridische zaken* 

De afdeling Juridische zaken biedt de Ksa juridische ondersteuning, onderhoudt internationale contacten, coördineert de verslavingszorg en ontwikkelt het uitvoeringsbeleid van de kansspelautoriteit. 
### *De afdeling Bedrijfsvoering* 

De afdeling Bedrijfsvoering levert bedrijfsmatige ondersteuning aan de primaire processen van de kansspelautoriteit. Daarbij gaat het zowel om de reguliere bedrijfsvoeringsprocessen als om het bieden van inhoudelijke ondersteuning aan het bestuur en de directie van de kansspelautoriteit met betrekking tot de bedrijfsvoering. 
### *De Staf* 

De Staf ondersteunt de raad, de directeur en het managementteam en draagt zorg voor de planning- en controlcyclus. Daarnaast zorgt de staf in samenwerking met de afdeling Juridische zaken voor het vervaardigen van een jaarlijks overzicht van de ontwikkeling van de kansspelen in Nederland.  

### Artikel  3  

1.  De directeur is ambtelijk eindverantwoordelijk voor de leiding van de in artikel 2 genoemde dienstonderdelen.   
2.  Bij afwezigheid of verhindering van de directeur worden, voor de duur van de afwezigheid of verhindering, diens taken en bevoegdheden waargenomen door het afdelingshoofd dat door de directeur als zijn plaatsvervanger is aangewezen.   

####Mandaat

### Artikel  4  

####Mandatering directeur en afdelingshoofden

1.  Aan de voorzitter van de raad van bestuur kan mandaat worden verleend ten aanzien van de tot de verantwoordelijkheid van de raad van bestuur behorende aangelegenheden, met uitzondering van: 

a. het nemen van sanctiebesluiten;  

b. het nemen van beslissingen op bezwaar ten aanzien van sanctiebesluiten;  

c. het nemen van beslissingen ten aanzien van klachten op grond van [hoofdstuk 9 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);  

d. het nemen van besluiten die neergelegd zijn in een document, gericht tot: 

– de minister van Veiligheid en Justitie;  

– de Tweede Kamer;  

– de Nationale ombudsman, indien de strekking daarvan is dat aan een aanbeveling van de Nationale ombudsman geen gevolg wordt gegeven.       
2.  Aan de directeur kan mandaat worden verleend ten aanzien van de tot de verantwoordelijkheid van de raad van bestuur behorende aangelegenheden, met uitzondering van: 

a. het nemen van sanctiebesluiten;  

b. het nemen van beslissingen op bezwaar ten aanzien van sanctiebesluiten;  

c. het nemen van beslissingen ten aanzien van klachten op grond van [hoofdstuk 9 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);  

d. het nemen van besluiten die neergelegd zijn in een document, gericht tot: 

– de minister van Veiligheid en Justitie,  

– de Tweede Kamer,  

– de Nationale ombudsman, indien de strekking daarvan is dat aan een aanbeveling van de Nationale ombudsman geen gevolg wordt gegeven.       
3.  De directeur wordt toegestaan ondermandaat te verlenen aan de afdelingshoofden.   
4.  Verleend ondermandaat kan slechts één hiërarchisch niveau verder worden doorgegeven.   
5.  Het verlenen van ondermandaat behoeft de goedkeuring van de raad.   

### Artikel  5  

####Ondermandaat

1. De ondermandaatregeling als bedoeld in het vorige artikel bevat in ieder geval de functieomschrijving van de te mandateren functionarissen alsmede de aan deze functionarissen in ondermandaat verleende bevoegdheden. De ondermandaatregeling maakt deel uit van het register als bedoeld in artikel 13.  

### Artikel  6  

####Personele aangelegenheden

1.  De directeur is bevoegd om namens de raad beschikkingen te nemen ten aanzien van de rechtspositie, inclusief het in dienst nemen en het ontslaan, van de onder hem ressorterende medewerkers. De raad en de directeur maken nadere afspraken over de uitoefening van deze bevoegdheid.   
2.  De directeur is bevoegd tot het verlenen van ondermandaat aan de afdelingshoofden ten aanzien van de in het eerste lid genoemde aangelegenheden die tot hun afdeling behoren.   

####Volmacht

### Artikel  7  

####Volmacht

1.  De directeur is gevolmachtigd tot het verrichten van privaatrechtelijke rechtshandelingen overeenkomstig de daartoe met de raad gemaakte afspraken.   
2.  De directeur is bevoegd tot het doorverlenen van de in het eerste lid bedoelde volmacht aan onder hem ressorterende functionarissen.   

####Machtiging

### Artikel  8  

####Machtiging

1.  De directeur is gemachtigd tot het verrichten van handelingen die noch een besluit, noch een privaatrechtelijke rechtshandeling zijn.   
2.  De directeur is bevoegd tot het doorverlenen van de in het eerste lid bedoelde machtiging aan onder hem ressorterende functionarissen.   

####Overige bepalingen

### Artikel  9  

####Vertegenwoordiging in rechte

De directeur, het afdelingshoofd Juridische zaken en de onder hem ressorterende juristen zijn bevoegd de raad te vertegenwoordigen in bezwaar- en gerechtelijke procedures.  

### Artikel  10  

####Hoorzittingen

1.  Behoudens de gevallen waarin een adviescommissie ex [artikel 7:13 Awb](../../../../../../../../../../wet/algemene/wet/bestuursrecht/BWBR0005537/README.md) is ingesteld, leidt een jurist van de afdeling Juridische zaken in het kader van de behandeling van een bezwaarschrift de hoorzitting.   
2.  De hoorzittingen zijn niet openbaar.   

### Artikel  11  

####Plaatsvervanging en waarneming

1.  Bij afwezigheid of verhindering van de directeur worden, voor de duur van de afwezigheid of verhindering, diens taken en bevoegdheden waargenomen door het afdelingshoofd dat door de directeur als zijn plaatsvervanger is aangewezen.   
2.  Afdelingshoofden van de in artikel 2 genoemde afdelingen wordt toegestaan elkaar volledig te vervangen. Zij treden daarbij in elkaars, in artikel 2 genoemde bevoegdheden.   

### Artikel  12  

####Informatieplicht

De functionaris aan wie bij dit besluit mandaat en/of volmacht is verleend, heeft een informatieplicht jegens degene die het mandaat of de volmacht heeft gegeven.  

### Artikel  13  

####Register voor (onder) mandaat, volmacht en machtiging

1.  Er is een register voor mandaat, ondermandaat, volmacht en machtiging.   
2.  In het register wordt in ieder geval vermeld: 

a. de besluiten waarvoor mandaat, ondermandaat, volmacht en machtiging is gegeven;  

b. de functionaris waaraan mandaat, ondermandaat, volmacht en machtiging is verleend.     
3.  Het register wordt vastgesteld door de raad.   
4.  Het register ligt ter inzage bij de afdeling Juridische zaken.   

### Artikel  14  

####Wijziging bijlagen

Een wijziging van de bij dit besluit behorende bijlagen behoeft de instemming van de raad.  

### Artikel  15  

####Ondertekening

Een namens de raad ondertekend document vermeldt aan het slot de afsluiting volgens het model in bijlage I van dit besluit.  

### Artikel  16  

####Geschillen

In geschillen over de uitleg van dit besluit, beslist de voorzitter van de raad.  

### Artikel  17  

####Inwerkingtreding

Dit besluit werkt terug tot en met 1 april 2012.  

### Artikel  18  

####Citeertitel

Dit besluit wordt aangehaald als het Besluit organisatie, mandaat, volmacht en machtiging kansspelautoriteit 2012.  
Deze regeling zal met toelichting in de Staatscourant worden geplaatst.   

Den Haag 
10 april 2012   

De raad van bestuur van de kansspelautoriteit, 
J.J.H. Suyver    

### Bijlage  I  

####Model ondertekening als bedoeld in artikel 20 van dit besluit

1. Besluiten van de raad van bestuur worden, voor zover zij niet zijn gemandateerd aan de voorzitter of de directeur, ondertekend door de voorzitter en vermelden aan het slot: De raad van bestuur van de kansspelautoriteit, [handtekening van de voorzitter, diens naam]  

2. Besluiten van de raad van bestuur van de kansspelautoriteit, die aan de voorzitter zijn gemandateerd worden door de voorzitter namens de raad van bestuur ondertekend en vermelden aan het slot: De raad van bestuur van de kansspelautoriteit, namens deze, [handtekening van de voorzitter, diens naam, functieaanduiding]  

3. Besluiten van de raad van bestuur van de kansspelautoriteit, die aan de directeur zijn gemandateerd worden door de directeur namens de raad van bestuur ondertekend en vermelden aan het slot: De raad van bestuur van de kansspelautoriteit, namens deze, [handtekening van de directeur, diens naam, functieaanduiding]  

4. Besluiten van de raad van bestuur van de kansspelautoriteit, die aan de directeur zijn gemandateerd en door hem aan een functionaris zijn doorgemandateerd worden door de functionaris namens de raad van bestuur ondertekend en vermelden aan het slot: De raad van bestuur van de kansspelautoriteit, de directeur, namens deze, [handtekening van de functionaris, diens naam, functieaanduiding]  

5. Een document waarmee een privaatrechtelijke rechtshandeling wordt vastgelegd door een daartoe op grond van dit besluit bevoegde functionaris vermeldt aan het slot: 

a. De raad van bestuur van de kansspelautoriteit, [handtekening van de voorzitter, diens naam]  

b. bij volmacht aan de voorzitter: De raad van bestuur van de kansspelautoriteit voor deze, [handtekening van de voorzitter, diens naam, functieaanduiding]  

c. bij volmacht aan directeur: De raad van bestuur van de kansspelautoriteit voor deze, [handtekening van de directeur, diens naam, functieaanduiding]  

d. bij doorverlenen volmacht directeur aan functionaris: De raad van bestuur van de kansspelautoriteit de directeur, voor deze, [handtekening van de functionaris, diens naam, functieaanduiding]     

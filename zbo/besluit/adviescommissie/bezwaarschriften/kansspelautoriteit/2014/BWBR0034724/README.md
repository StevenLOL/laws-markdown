<meta http-equiv='Content-Type' content='text/html; charset=utf-8' />

##Besluit van de raad van bestuur van de kansspelautoriteit van 21 januari 2014, kenmerk 00.019.937, tot instelling van een (interne) adviescommissie voor de behandeling van bezwaarschriften (Besluit Adviescommissie bezwaarschriften kansspelautoriteit 2014)

De raad van bestuur van de kansspelautoriteit,  
Gelet op [artikel 10 van het Bestuursreglement kansspelautoriteit](../../../../../../../zbo/bestuursreglement/kansspelautoriteit/BWBR0033146/README.md);
Besluit:    

### Artikel  1  

In dit besluit wordt verstaan onder: 

a.  *commissie:* interne Adviescommissie bezwaarschriften kansspelautoriteit als bedoeld in artikel 2;  

b.  *raad:* raad van bestuur van de kansspelautoriteit, bedoeld in [artikel 33a van de wet](../../../../../../../wet/wet/op/de/kansspelen/BWBR0002469/README.md);  

c.  *wet:* [Wet op de kansspelen](../../../../../../../wet/wet/op/de/kansspelen/BWBR0002469/README.md).   

### Artikel  2  

Er is een interne Adviescommissie bezwaarschriften kansspelautoriteit. 

### Artikel  3  

De commissie heeft tot taak belanghebbenden te horen en de raad te adviseren over te nemen beslissingen op bezwaarschriften die zijn gericht tegen besluiten op grond van de [artikelen 35](../../../../../../../wet/wet/op/de/kansspelen/BWBR0002469/README.md), [35a](../../../../../../../wet/wet/op/de/kansspelen/BWBR0002469/README.md) of [35b van de wet](../../../../../../../wet/wet/op/de/kansspelen/BWBR0002469/README.md) of [artikel 5:32 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md). 

### Artikel  4  

1.  De commissie bestaat uit een onafhankelijke voorzitter en ten minste twee leden.   
2.  De raad benoemt en ontslaat de onafhankelijke voorzitter.   
3.  De onafhankelijke voorzitter wordt benoemd voor een periode van ten hoogste drie jaar en kan worden herbenoemd.   
4.  De leden van de commissie worden aangewezen uit de medewerkers van de kansspelautoriteit.  

### Artikel  5  

Het [Besluit Adviescommissie bezwaarschriften Kansspelautoriteit](../../../../../../../zbo/besluit/adviescommissie/bezwaarschriften/kansspelautoriteit/BWBR0033631/README.md) (Staatscourant 2 juli 2013, nr. 17793) wordt ingetrokken. 

### Artikel  6  

In het besluit tot benoeming van een onafhankelijk voorzitter van de Adviescommissie bezwaarschriften Kansspelautoriteit (Staatscourant 2 juli 2013, nr. 18020) vervalt: ‘Gelet op artikel 7:13, eerste lid, onder b, van de Algemene wet bestuursrecht;’. 

### Artikel  7  

Dit besluit treedt in werking met ingang van de dag na publicatie in de Staatscourant en werkt terug tot 3 juli 2013. 

### Artikel  8  

Dit besluit wordt aangehaald als: Besluit Adviescommissie bezwaarschriften kansspelautoriteit 2014. 
Dit besluit zal in de Staatscourant worden geplaatst.   

’s-Gravenhage 
21 januari 2014   

De raad van bestuur van de kansspelautoriteit, 
J.J.H. Suyver.     

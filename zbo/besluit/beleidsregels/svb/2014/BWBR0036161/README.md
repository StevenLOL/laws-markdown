<meta http-equiv='Content-Type' content='text/html; charset=utf-8' />

##Besluit Beleidsregels SVB 2014

De Raad van bestuur van de Sociale verzekeringsbank,  
Gelet op artikel 34, eerste lid, van de Wet structuur uitvoeringsorganisatie werk en inkomen, artikel 8a van de Remigratiewet, artikel 2 van de Wet mogelijkheid koopkrachttegemoetkoming oudere belastingplichtigen, de paragrafen 3 en 4 van de Tijdelijke regeling overbruggingsuitkering AOW, artikel 2 van de Regeling koopkrachttegemoetkoming niet-KOB-gerechtigden met een AOW-pensioen, de artikelen 6 tot en met 9 van de Regeling onderhoudskosten thuiswonende gehandicapte kinderen, artikel 20 van de Regeling tegemoetkoming asbestslachtoffers 2014 en artikel 9 van de Regeling tegemoetkoming niet-loondienstgerelateerde slachtoffers van mesothelioom en asbestose, alsmede gelet op het Boetebesluit socialezekerheidswetten en het Maatregelenbesluit socialezekerheidswetten;
Besluit:    

### Artikel  1  
Treedt in werking per 15-01-2015 

Bij de uitvoering van de in artikel 34 van de Wet structuur uitvoeringsorganisatie werk en inkomen genoemde wetten, de Remigratiewet, de Wet mogelijkheid koopkrachttegemoetkoming oudere belastingplichtigen, de Tijdelijke regeling overbruggingsuitkering AOW, de Regeling koopkrachttegemoetkoming niet-KOB-gerechtigden met een AOW-pensioen, de Regeling tegemoetkoming onderhoudskosten thuiswonende gehandicapte kinderen, de Regeling tegemoetkoming asbestslachtoffers 2014 en de Regeling tegemoetkoming niet-loondienstgerelateerde slachtoffers van mesothelioom en asbestose, past de Sociale verzekeringsbank het beleid toe dat is neergelegd in de bijlage bij dit besluit. 

### Artikel  2  
Treedt in werking per 15-01-2015 

Wijzigt het Besluit Beleidsregels SVB 2013. 

### Artikel  3  
Treedt in werking per 15-01-2015 

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 

### Artikel  4  
Treedt in werking per 15-01-2015 

Dit besluit wordt aangehaald als: Besluit Beleidsregels SVB 2014. 
Dit besluit zal met de toelichting in de Staatscourant worden geplaatst. De bijlage wordt ter inzage gelegd bij het hoofdkantoor en de locaties van de Sociale verzekeringsbank.   

Amstelveen 
17Â december 2014   

De voorzitter van de Raad van bestuur, 
N.A. Vermeulen    

###Bijlage 
Treedt in werking per 15-01-2015 

Ligt ter inzage bij het hoofdkantoor en de locaties van de Sociale verzekeringsbank.

<meta http-equiv='Content-Type' content='text/html; charset=utf-8' />

##Besluit van de Raad van bestuur van de Sociale verzekeringsbank van 13 juli 2011, houdende de bekendmaking van de Beleidsregels 2011 (Besluit Beleidsregels SVB 2011)

De Raad van bestuur van de Sociale verzekeringsbank,  
Gelet op [artikel 34, eerste lid, van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md), [artikel 8a van de Remigratiewet](../../../../../../wet/remigratiewet/BWBR0010424/README.md), [artikel 2 van de Wet mogelijkheid koopkrachttegemoetkoming oudere belastingplichtigen](../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md), de [artikelen 6 tot en met 9 van de Regeling onderhoudskosten thuiswonende gehandicapte kinderen](../../../../../../ministeriele-regeling/regeling/tegemoetkoming/ouders/van/thuiswonende/gehandicapte/kinderen/BWBR0010997/README.md), [artikel 13 van de Regeling tegemoetkoming asbestslachtoffers](../../../../../../ministeriele-regeling/regeling/tegemoetkoming/asbestslachtoffers/BWBR0011113/README.md) en [artikel 9 van de Regeling tegemoetkoming niet-loondienstgerelateerde slachtoffers van mesothelioom](../../../../../../ministeriele-regeling/regeling/tegemoetkoming/niet-loondienstgerelateerde/slachtoffers/van/etc/BWBR0022913/README.md), alsmede gelet op het [Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md) en het [Maatregelenbesluit socialezekerheidswetten](../../../../../../AMvB/maatregelenbesluit/socialezekerheidswetten/BWBR0022445/README.md);
Besluit:    

### Artikel  1  

Bij de uitvoering van de in [artikel 34 van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md) genoemde wetten, de [Remigratiewet](../../../../../../wet/remigratiewet/BWBR0010424/README.md), de [Wet mogelijkheid koopkrachttegemoetkoming oudere belastingplichtigen](../../../../../../wet/wet/mogelijkheid/koopkrachttegemoetkoming/oudere/belastingplichtigen/BWBR0029984/README.md), de [Regeling tegemoetkoming onderhoudskosten thuiswonende gehandicapte kinderen](../../../../../../ministeriele-regeling/regeling/tegemoetkoming/ouders/van/thuiswonende/gehandicapte/kinderen/BWBR0010997/README.md), de [Regeling tegemoetkoming asbestslachtoffers](../../../../../../ministeriele-regeling/regeling/tegemoetkoming/asbestslachtoffers/BWBR0011113/README.md) en de [Regeling tegemoetkoming niet-loondienstgerelateerde slachtoffers van mesothelioom](../../../../../../ministeriele-regeling/regeling/tegemoetkoming/niet-loondienstgerelateerde/slachtoffers/van/etc/BWBR0022913/README.md), past de Sociale verzekeringsbank het beleid toe dat is neergelegd in de bijlage bij dit besluit.  

### Artikel  2  

Het [Besluit Beleidsregels 2010](../../../../../../zbo/besluit/beleidsregels/svb/2010/BWBR0027752/README.md) (Stcrt. 2010, nr. 9053) wordt ingetrokken.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  4  

Dit besluit wordt aangehaald als: Besluit Beleidsregels SVB 2011.  
Dit besluit zal met de toelichting in de Staatscourant worden geplaatst. De bijlage wordt ter inzage gelegd bij de vestigingskantoren en het hoofdkantoor van de Sociale verzekeringsbank.   

Amstelveen 
13 juli 2011   

De voorzitter van de Raad van bestuur, 
E.F. Stoové    

### Bijlage  

Ligt ter inzage bij de vestigingskantoren en het hoofdkantoor van de Sociale verzekeringsbank.  

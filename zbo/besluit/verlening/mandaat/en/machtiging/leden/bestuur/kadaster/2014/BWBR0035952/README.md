<meta http-equiv='Content-Type' content='text/html; charset=utf-8' />

##Besluit verlening mandaat en machtiging leden Bestuur Kadaster 2014

Het bestuur van de Dienst voor het kadaster en de openbare registers,  
Gelet op artikel 7 van de Organisatiewet Kadaster en de artikelen 10:3 en 10:12 van de Algemene wet bestuursrecht;
Besluit:    

### Artikel  1  

####Begripsomschrijvingen

Treedt in werking per 21-12-2014 

In dit besluit wordt verstaan onder: 

a.  *de Dienst:* de Dienst voor het kadaster en de openbare registers, bedoeld in artikel 2, eerste lid, van de Organisatiewet Kadaster;  

b.  *het bestuur:* het bestuur van de Dienst;  

c.  *het takenpakket:* het geheel van taken dat bij het Besluit taakverdeling Raad van Bestuur Kadaster 2014 aan een lid van het bestuur is opgedragen.   

### Artikel  2  

####Verlening van mandaat en machtiging en uitzonderingen

Treedt in werking per 21-12-2014 

1.  Het bestuur verleent, onverminderd het tweede lid van dit artikel, aan ieder lid van het bestuur mandaat en machtiging tot het nemen van alle beslissingen binnen het eigen takenpakket en binnen het takenpakket van een medebestuurslid dat bij belet door dat lid overeenkomstig het Besluit taakverdeling Raad van Bestuur Kadaster 2014 wordt vervangen. Het mandaat, bedoeld in de eerste zin, omvat mede de bevoegdheid tot het beslissen op een bezwaarschrift.   
2.  Van het in het eerste lid bedoelde mandaat wordt uitgezonderd de bevoegdheid: 

a. tot het nemen van besluiten op grond van een bevoegdheid waarvan de aard zich tegen mandaatverlening verzet, tot welke bevoegdheden in elk geval behoort het beslissen op een bezwaarschrift door een lid van het bestuur dat zich richt tegen een besluit dat krachtens mandaat door dat bestuurslid zelf is genomen;  

b. tot het stellen van regels waartoe het bestuur op grond van een wettelijk voorschrift verplicht dan wel bevoegd is.    

### Artikel  3  

####Intrekking eerdere regeling

Treedt in werking per 21-12-2014 

Het Mandaat- en volmachtbesluit leden van de Raad van Bestuur van het Kadaster 2006 wordt ingetrokken. 

### Artikel  4  

####Inwerkingtreding

Treedt in werking per 21-12-2014 

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst. 

### Artikel  5  

####Citeertitel

Treedt in werking per 21-12-2014 

Dit besluit wordt aangehaald als: Besluit verlening mandaat en machtiging leden Bestuur Kadaster 2014. 
Dit besluit zal met de toelichting worden bekendgemaakt in de Staatscourant.   

Apeldoorn 
2Â december 2014   

Raad van Bestuur, 
Th. A.J. Burmanje   

F.L.V.P.L. Tierolff     

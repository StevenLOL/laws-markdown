<meta http-equiv='Content-Type' content='text/html; charset=utf-8' />

##Besluit aanwijzing toezichthouders DNB voor Caribisch Nederland

De Nederlandsche Bank N.V.;   
Gelet op de [artikelen 7:4 tot en met 7:11 van de Wet financiële markten BES](../../../../../../../../../wet-BES/wet/financiële/markten/bes/BWBR0030883/README.md) (Stb. 2011, 612);

Gelet op [artikel 5.4, eerste en derde lid](../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), [artikel 5.5, eerste en derde lid](../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md), en [artikel 5.7 van de Wet ter voorkoming van witwassen en financieren van terrorisme BES](../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) (Stb. 2011, 613);

Gelet op [artikel 19a van de Pensioenwet BES](../../../../../../../../../wet-BES/pensioenwet/bes/BWBR0028712/README.md) (Stb. 2010, 597);
BESLUIT:    

### Artikel 1  

In dit besluit wordt verstaan onder: 

a.  *DNB:* De Nederlandsche Bank N.V.;  

b.  *de Wfm BES:* de [Wet financiële markten BES](../../../../../../../../../wet-BES/wet/financiële/markten/bes/BWBR0030883/README.md) (Stb. 2011, 612);  

c.  *de Wwft BES:* de [Wet ter voorkoming van witwassen en financieren van terrorisme BES](../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) (Stb. 2011, 613);  

d.  *de Pw BES:* de [Pensioenwet BES](../../../../../../../../../wet-BES/pensioenwet/bes/BWBR0028712/README.md) (Stb. 2010, 597).   

### Artikel 2 

Met het toezicht op de naleving van het bepaalde bij of krachtens de [Wfm BES](../../../../../../../../../wet-BES/wet/financiële/markten/bes/BWBR0030883/README.md), de [Wwft BES](../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md) en de [Pw BES](../../../../../../../../../wet-BES/pensioenwet/bes/BWBR0028712/README.md) zijn belast de medewerkers van DNB met de functie van bedrijfsanalist, toezichthouder of toezichthouder-specialist, alsmede de divisiedirecteuren en de afdelingshoofden van de relevante organisatie-onderdelen van DNB, die zijn belast met het uitoefenen van toezicht op financiële instellingen op de voet van de Wfm BES, de Wwft BES onderscheidenlijk de Pw BES. 

### Artikel 3  

Het [Besluit aanwijzing toezichthouders van de Bank voor de openbare lichamen BES](../../../../../../../../../zbo/besluit/aanwijzing/toezichthouders/van/de/bank/voor/de/openbare/lichamen/etc/BWBR0029820/README.md) (Stcrt. 2011, 6485) wordt ingetrokken. 

### Artikel 4  

Dit besluit treedt in werking met ingang van de dag na de dagtekening van de Staatscourant waarin dit besluit wordt geplaatst en werkt terug tot en met 1 juli 2012. 

### Artikel 5  

Dit besluit wordt aangehaald als: Besluit aanwijzing toezichthouders DNB voor Caribisch Nederland. 
Dit besluit zal met de toelichting in de Staatscourant worden geplaatst.   

Amsterdam 
22 augustus 2012    

De Nederlandsche Bank N.V., 
A.J. Kellermann,  
directeur  

J. Sijbrand,  
directeur    

<meta http-equiv='Content-Type' content='text/html; charset=utf-8' />

##Besluit ondermandatering Raad voor Rechtsbijstand in het kader van de Regeling erkenning EG-beroepskwalificaties beëdigde tolken en vertalers

De Raad voor Rechtsbijstand ’s-Hertogenbosch (verder genoemd: de Raad),  
Gelet op [hoofdstuk 10, Titel 10.1, Afdeling 10.1.1. van de Algemene Wet bestuursrecht](../../../../../../../../../../../../../wet/algemene/wet/bestuursrecht/BWBR0005537/README.md) en [artikel 2 van de Regeling erkenning EG-beroepskwalificaties beëdigde tolken en vertalers](../../../../../../../../../../../../../ministeriele-regeling/regeling/erkenning/eg-beroepskwalificaties/beëdigde/tolken/en/vertalers/BWBR0024932/README.md) (Stc. 2008, 2211);
Besluit:    

### Artikel  1  

De Raad verleent medewerkers in de functie van stafmedewerker Wsnp en Btv en administratief medewerkers Wsnp en Btv ondermandaat ten aanzien van handelingen en bevoegdheden met betrekking tot de erkenning van EG-beroepskwalificaties en tijdelijke en incidentele werkzaamheden van migrerende of grensoverschrijdende beoefenaren van de Nederlandse gereglementeerde beroepen tolk en vertaler, zoals vermeld in [artikel 2 van de regeling erkenning EG-beroepskwalificaties beëdigde tolken en vertalers](../../../../../../../../../../../../../ministeriele-regeling/regeling/erkenning/eg-beroepskwalificaties/beëdigde/tolken/en/vertalers/BWBR0024932/README.md). 

### Artikel  2  

1.  Het hoofd Bureau beëdigde tolken en vertalers beslist op bezwaarschriften. Indien het besluit in primo is genomen door het hoofd Bureau beëdigde tolken en vertalers wordt het besluit op het bezwaarschrift genomen door de landelijke directie van de Raad voor Rechtsbijstand.   
2.  In de bevoegdheid tot vertegenwoordiging van de Raad voor Rechtsbijstand in beroep, wordt via een afzonderlijke machtiging voorzien.  

### Artikel  3  

Dit besluit is vastgesteld door de Raad. Eventuele wijzigingen behoeven de instemming van de Raad. 

### Artikel  4  

Dit besluit wordt gepubliceerd in de Staatscourant en via de internetsite van de Raad voor Rechtsbijstand, Bureau btv (www.bureaubtv.nl), en treedt in werking op de tweede dag na publicatie in de Staatscourant. 

### Artikel  5  

Deze regeling kan worden aangehaald als het Besluit ondermandatering Raad voor Rechtsbijstand in het kader van de Regeling erkenning EG-beroepskwalificaties beëdigde tolken en vertalers. 

‘s-Hertogenbosch 
19 februari 2009   

P.J. Biesheuvel  
voorzitter  

P.J.M. van de Biggelaar  
directeur Stelsel  

J. Wijkstra  
directeur Bedrijfsvoering    

<meta http-equiv='Content-Type' content='text/html; charset=utf-8' />

##Wijzigingsbesluit Besluit beleidsregels ontslagtaak CWI (maart 2007)

De Raad van Bestuur van de Centrale Organisatie Werk en Inkomen,  
Gelet op [artikel 6, eerste lid van het Buitengewoon Besluit Arbeidsverhoudingen 1945](../../KB/buitengewoon/besluit/arbeidsverhoudingen/1945/BWBR0002014/README.md) waarin de uitvoering van de wettelijke ontslagtaak is opgedragen aan de Centrale organisatie werk en inkomen;

Gelet op de in [artikel 4:81 van de Algemene wet bestuursrecht](../../wet/algemene/wet/bestuursrecht/BWBR0005537/README.md) neergelegde bevoegdheid om als bestuursorgaan beleidsregels vast te stellen;
Besluit:    

### Artikel  I  

Bij de uitvoering van de in [artikel 6 van het Buitengewoon Besluit Arbeidsverhoudingen 1945](../../KB/buitengewoon/besluit/arbeidsverhoudingen/1945/BWBR0002014/README.md) opgenomen ontslagtaak past de Centrale organisatie werk en inkomen het beleid toe dat is vastgesteld in het [Besluit Beleidsregels Ontslagtaak CWI](../../zbo/beleidsregels/ontslagtaak/cwi/2005/BWBR0021350/README.md) van 6 september 2005 (CWI 2005/009, Stcrt. 7 oktober 2005, nr. 195, p. 11, laatstelijk gewijzigd in Stcrt. 2007, nr. 41, p. 32) en de bij dit besluit behorende bijlage ‘Beleidsregels Ontslagtaak CWI’.  

### Artikel  II  

Van de in artikel 1 genoemde bijlage worden hoofdstuk 1 ‘Toepassingsbereik BBA’, hoofdstuk 3 ‘Uitstel- en rappelbeleid’ en hoofdstuk 27 ‘UWV-advies en de discretionaire bevoegdheid’ gewijzigd en wordt hoofdstuk 39 ‘Ontslag in de bouw’ ingetrokken. In de toelichting bij dit besluit worden de wijzigingen en de intrekking toegelicht.  

### Artikel  III  

De in artikel 2 genoemde wijzigingen en intrekking treden in werking op de tweede dag na dagtekening van de Staatscourant waarin dit besluit wordt geplaatst en werken terug tot 1 april 2007.  
Dit besluit wordt met de toelichting in de Staatscourant geplaatst met uitzondering van de wijziging van de bijlage ‘Beleidsregels Ontslagtaak CWI’. Deze bijlage ligt ter inzage bij de vestigingen van de afdeling Juridische Zaken van de Centrale organisatie werk en inkomen en is te raadplegen via de website van CWI (www.werk.nl).   

Amsterdam 
20 maart 2007   

Centrale organisatie werk en inkomen, de 
voorzitter Raad van bestuur, 
R. deGroot  

### Bijlage  

####Beleidsregels Ontslagtaak CWI

Ligt ter inzage bij de vestigingen van de afdeling Juridische Zaken van de Centrale organisatie werk en inkomen en is te raadplegen via de website van CWI (www.werk.nl).  

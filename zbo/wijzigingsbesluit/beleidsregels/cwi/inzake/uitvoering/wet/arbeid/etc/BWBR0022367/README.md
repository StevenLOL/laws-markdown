<meta http-equiv='Content-Type' content='text/html; charset=utf-8' />

##Besluit tot wijziging van de beleidsregels CWI inzake de uitvoering van de Wet arbeid vreemdelingen

De Raad van bestuur van de Centrale organisatie werk en inkomen,  
Overwegende dat [Paragraaf 19 van de Uitvoeringsregels Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md), de mogelijkheid biedt dat de Raad van bestuur voor bepaalde categorieën functies besluit dat de verplichte vacaturemelding als bedoeld in [artikel 8, eerste lid onder b, van de Wav](../../../../../../../../../../wet/wet/arbeid/vreemdelingen/BWBR0007149/README.md), gedurende een termijn van maximaal zes maanden achterwege blijft, indien zij van oordeel is dat prioriteitgenietend aanbod niet bij de centra voor werk en inkomen als werkzoekend is geregistreerd, noch op korte termijn geregistreerd zal worden;

Gelet op [artikel 1 van het Delegatie- en uitvoeringsbesluit Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md) (Stcrt. 2002, 3) waarin de Minister van Sociale Zaken en Werkgelegenheid de uitvoering van de [Wav](../../../../../../../../../../wet/wet/arbeid/vreemdelingen/BWBR0007149/README.md) heeft opgedragen aan de Centrale organisatie werk en inkomen;

Gelet op [artikel 4:81 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Onder verwijzing naar [paragraaf 19 van de Uitvoeringsregels Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md) behorende bij het [Delegatie- en uitvoeringsbesluit Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md) (Stcrt. 2000, 210) en paragraaf 3 van het Besluit tot vaststelling van de beleidsregels van de Centrale organisatie werk en inkomen inzake de uitvoering van de Wav (Stcrt. 2002, 19), wordt gedurende een periode van zes maanden, met ingang van 1 juli 2007, bij de behandeling van een aanvraag om een tewerkstellingsvergunning voor de volgende categorieën van functies de weigeringsgrond van [artikel 8, eerste lid, aanhef en onder b, van de Wet arbeid vreemdelingen](../../../../../../../../../../wet/wet/arbeid/vreemdelingen/BWBR0007149/README.md) achterwege gelaten: 

a. hogere leidinggevende en specialistische functies met een brutosalaris van tenminste  

b. € 3.900 per maand;  

c. coaches sport;  

d. sporters;  

e. artiesten en hun noodzakelijke ondersteunende functionarissen.    

### Artikel  2  

Dit besluit treedt in werking per 1 juli 2007.  

Amsterdam 
10 juli 2007   

De 
voorzitter, 
R. deGroot   

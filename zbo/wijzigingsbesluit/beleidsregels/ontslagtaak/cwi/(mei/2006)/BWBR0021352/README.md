<meta http-equiv='Content-Type' content='text/html; charset=utf-8' />

##Wijzigingsbesluit beleidsregels ontslagtaak CWI (mei 2006)

De Raad van bestuur van de Centrale organisatie werk en inkomen,  
Gelet op [artikel 6, eerste lid van het Buitengewoon Besluit Arbeidsverhoudingen 1945](../../KB/buitengewoon/besluit/arbeidsverhoudingen/1945/BWBR0002014/README.md) waarin uitvoering van de wettelijke ontslagtaak is opgedragen aan de Centrale organisatie werk en inkomen; Gelet op de in [artikel 4:81 van de Algemene wet bestuursrecht](../../wet/algemene/wet/bestuursrecht/BWBR0005537/README.md) neergelegde bevoegdheid om als bestuursorgaan beleidsregels vast te stellen;
Besluit:    

### Artikel  1  

Bij de uitvoering van de in [artikel 6 van het Buitengewoon Besluit Arbeidsverhoudingen 1945](../../KB/buitengewoon/besluit/arbeidsverhoudingen/1945/BWBR0002014/README.md) opgenomen taak past de Centrale organisatie werk en inkomen het beleid toe dat is vastgesteld in het [Besluit Beleidsregels Ontslagtaak CWI](../../zbo/beleidsregels/ontslagtaak/cwi/2005/BWBR0021350/README.md) van 6 september 2005 (CWI 2005/009, Stcrt. 7 oktober 2005, nr. 195, p. 11, laatstelijk gewijzigd in Stcrt. 2006, nr. 59, p. 23) en de bij dit besluit behorende [bijlage ‘Beleidsregels Ontslagtaak CWI’](../../zbo/beleidsregels/ontslagtaak/cwi/2005/BWBR0021350/README.md).  

### Artikel  2  

Van de in artikel 1 genoemde bijlage wordt een aantal hoofdstukken gewijzigd. In de toelichting bij dit besluit worden de wijzigingen toegelicht.  

### Artikel  3  

De in artikel 2 genoemde wijzigingen treden in werking per 1 juni 2006, met uitzondering van hoofdstuk 15 ‘Afspiegelingsbeginsel’, welke met terugwerkende kracht in werking treedt per 1 mei 2006.  
Dit besluit wordt met de toelichting in de Staatscourant geplaatst met uitzondering van de wijzigingen van de [bijlage ‘Beleidsregels Ontslagtaak CWI’](../../zbo/beleidsregels/ontslagtaak/cwi/2005/BWBR0021350/README.md). Deze [bijlage](../../zbo/beleidsregels/ontslagtaak/cwi/2005/BWBR0021350/README.md) ligt ter inzage bij de vestigingen van de afdeling Juridische Zaken van de Centrale organisatie werk en inkomen en is te raadplegen via de website www.cwinet.nl.   

Amsterdam 
30 mei 2006   

Centrale organisatie werk en inkomen,
Voorzitter Raad van Bestuur, 
R.de Groot.   

<meta http-equiv='Content-Type' content='text/html; charset=utf-8' />

##Beleidsregels UWV normbedragen voorzieningen 2011

Het Uitvoeringsinstituut werknemersverzekeringen,  Besluit:    

### Artikel  1  

####: Wettelijk kader

De normbedragen voor voorzieningen, als bedoeld in: 

– [artikelen 34a](../../../../../../../wet/wet/werk/en/inkomen/naar/arbeidsvermogen/BWBR0019057/README.md) en [35 van de Wet werk en inkomen naar arbeidsvermogen](../../../../../../../wet/wet/werk/en/inkomen/naar/arbeidsvermogen/BWBR0019057/README.md),  

– [artikel 2:22](../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [2:23 van de Wet Werk en Arbeidsondersteuning Jonggehandicapten](../../../../../../../wet/wet/werk/en/arbeidsondersteuning/jonggehandicapten/BWBR0008657/README.md),  

–  [artikel 19a van de Wet overige OCW-subsidies](../../../../../../../wet/wet/overige/ocw-subsidies/BWBR0009458/README.md)   

– [artikelen 5](../../../../../../../AMvB/reïntegratiebesluit/BWBR0019152/README.md), [6](../../../../../../../AMvB/reïntegratiebesluit/BWBR0019152/README.md), [7](../../../../../../../AMvB/reïntegratiebesluit/BWBR0019152/README.md), [13](../../../../../../../AMvB/reïntegratiebesluit/BWBR0019152/README.md), [14](../../../../../../../AMvB/reïntegratiebesluit/BWBR0019152/README.md), [15](../../../../../../../AMvB/reïntegratiebesluit/BWBR0019152/README.md) en [15a van het Reïntegratiebesluit](../../../../../../../AMvB/reïntegratiebesluit/BWBR0019152/README.md)  

– [artikelen 5](../../../../../../../AMvB/uitvoeringsbesluit/onderwijsvoorzieningen/voor/jongeren/met/een/handicap/BWBR0024869/README.md), [6](../../../../../../../AMvB/uitvoeringsbesluit/onderwijsvoorzieningen/voor/jongeren/met/een/handicap/BWBR0024869/README.md) en [8 van het Besluit onderwijsvoorzieningen voor jongeren met een handicap](../../../../../../../AMvB/uitvoeringsbesluit/onderwijsvoorzieningen/voor/jongeren/met/een/handicap/BWBR0024869/README.md)   worden vastgesteld op de bedragen, genoemd in de bijlage bij dit besluit.  

### Artikel  2  

####: Uurvergoeding doventolken

1.  De uurvergoeding met code E17 wordt uitsluitend verstrekt voor feitelijke tolkactiviteit en bij een minimale inzet van de tolk van één kwartier in alle voorkomende situaties.   
2.  Voor opdrachten in het onderwijs wordt de vergoeding per uur als volgt gedifferentieerd: 

– In wetenschappelijk en hoger beroepsonderwijs: 105% van het normbedrag E17-1 en E17-3  

– In het middelbaar (beroeps) onderwijs: 100% van het normbedrag E 17-1 en E 17-3  

– In het lager onderwijs: 95% van het normbedrag E 17-1 en E 17-3.     
3.  De in lid 2 genoemde percentages worden alleen gewijzigd na overleg met het ministerie van OCW.   
4.  De uurvergoeding met code E17 en de daarop gebaseerde vergoedingen als bedoeld in lid 2 worden als volgt verhoogd in geval van buitengewone werktijden: 

a. 120% op maandag tot en met vrijdag tussen 06.00 en 08.00 uur en tussen 18.00 en 22.00 uur;  

b. 130% op zaterdag tussen 06.00 en 22.00 uur;  

c. 140% op maandag tot en met zaterdag tussen 22.00 en 06.00 uur;  

d. 145% op zondagen en algemeen erkende feest- of gedenkdagen.   Opdrachten die in het buitenland plaatsvinden worden steeds op basis van 100% vergoed.   
5.  De werkelijk getolkte tijd, vergoed volgens het eerste tot en met vierde lid, komt niet voor dubbele vergoeding in aanmerking.   
6.  Voor groepsgewijze toepassingen en opdrachten in het buitenland wordt afgeweken van de vergoedingen, bedoeld in het eerste en derde lid, en wordt op basis van maatwerk een passende vergoeding verstrekt.   
7.  In andere bijzondere gevallen kan worden afgeweken van het bepaalde in het vierde en het vijfde lid.   
8.  Voor de toepassing van het zevende lid is een nadere beslissing door UWV noodzakelijk, voorafgaand aan de uitvoering van de desbetreffende tolkopdracht.   

### Artikel  3  

####: Kilometervergoeding

1.  Onder kilometervergoeding of reisvergoeding wordt verstaan de vergoeding van de reistijd die als werktijd van de tolk wordt beschouwd.   
2.  De kilometervergoedingen volgens de codes C11, C13, C22 en C25 worden verstrekt op basis van de aantallen kilometers afgerond naar boven, verkregen volgens de ANWB-methode ‘snelste route’ en op basis van volledige postcodes.   
3.  De aftrek, als bedoeld onder de codes C26-I en C26-II, wordt vastgesteld op basis van de aantallen kilometers afgerond naar boven, verkregen volgens de ANWB-methode ‘snelste route’ en op basis van volledige postcodes.   
4.  De kilometervergoedingen volgens de codes E17-A1, E17-A3 en E17-C2 en S1-R worden verstrekt op basis van de aantallen werkelijk gereisde kilometers afgerond naar boven, verkregen volgens de ANWB-methode ‘snelste route’ en op basis van volledige postcodes.   
5.  De vergoeding, bedoeld in het tweede lid, wordt verstrekt bij een reisafstand van minimaal één verschil in postcode en van maximaal 220 kilometer v.v.   

### Artikel  4  

####: Annulering van opdrachten

1.  Opdrachten die binnen 24 uur voor het afgesproken tijdstip van uitvoering worden geannuleerd worden voor 50% van het geldende uurtarief vergoed, tenzij de annulering aan de dienstverlener moet worden toegeschreven in welk geval geen vergoeding verstrekt wordt.   
2.  Onder geannuleerde tijd wordt ook verstaan de tijd die de opdracht korter heeft geduurd dan oorspronkelijk was geboekt. Dit verschil moet tenminste 15 minuten hebben bedragen.   
3.  De reisvergoeding van geannuleerde opdrachten wordt niet vergoed, ook niet in de situatie dat het bericht van de annulering de tolk te laat of geheel niet heeft bereikt.   
4.  Het derde lid is niet van toepassing in de in lid 2 beschreven situatie.   

### Artikel  5  

####: Taxikostenvergoeding

1.  Het normbedrag C31 wordt verstrekt als de cliënt niet méér dan 100 meter kan lopen en voor iedere verplaatsing buitenshuis gebruik moet maken van een taxi.   
2.  De combinatievergoeding C34 wordt verstrekt als men voor het leefvervoer niet uitsluitend is aangewezen op een taxi.   

### Artikel  6  

####: Intrekking besluit

Het besluit [Beleidsregels UWV normbedragen voorzieningen 2011](../../../../../../../zbo/beleidsregels/uwv/normbedragen/voorzieningen/2011/BWBR0029563/README.md), zoals gepubliceerd in de Staatscourant van 11 februari 2011 (nr. 2348), wordt ingetrokken.  

### Artikel  7  

####: Naamgeving besluit

Dit besluit wordt aangehaald als: Beleidsregels UWV normbedragen voorzieningen 2011.  

### Artikel  8  

####: Datum inwerkingtreding besluit

Dit besluit treedt in werking met ingang van de dag na dagtekening van de Staatscourant waarin het wordt geplaatst en werkt terug tot en met 1 januari 2011.  
Dit besluit wordt met de toelichting in de Staatscourant geplaatst.  

J.M. Linthorst,  
voorzitter Raad van bestuur UWV.   

### Bijlage  

Normbedragen voorzieningen met ingang van 1 januari 2011 

| Code  | Beschrijving  | Oud t/m 31-12-2010  | Nieuw per 1-1-2011  |
|:---|:---|:---|:---|
| --- |  *Drempelbedrag voorzieningen*   | --- | --- |
| B11  | drempelbedrag, waar beneden geen vergoeding wordt verleend   *(kostenbedrag inclusief BTW)*   | € 120,–  | € 121,–  |
| --- |  *Kilometervergoeding motorinvalidenwagen*   | --- | --- |
| C11  | – in bruikleen  | € 0,09  | € 0,10  |
| C13  | – in eigen bezit  | € 0,40  | € 0,42  |
| --- |  *Afweging taxivervoer t.o.v. (bruikleen)auto*   | --- | --- |
| C18-IA  | normbedrag *(inclusief BTW)*  | € 24.800,–  | € 25.100,–  |
| --- |  *Referentieauto*   | --- | --- |
| C18-II  | normbedrag referentieauto *(aanschafbedrag inclusief BTW)*  | € 16.900,–  | € 16.800,–  |
| C18-III  | eigen bijdrage verzekeringskosten eigen auto (bij vergoeding aanschaf boven referentiewaarde) per maand  | € 32,35  | € 32,35  |
| C18-IV  | eigen bijdrage motorrijtuigenbelasting eigen auto (bij vergoeding aanschaf boven referentiewaarde) per maand  | € 27,65  | € 29,35  |
| --- |  *Inkomensgrenzen vervoersvoorziening*   | --- | --- |
| C20-I  | inkomensgrens werk- en leefvervoer  | € 34.100,–  | € 34.100,–  |
| C20-III  | inkomensgrens tweede auto  | € 51.200,–  | € 51.200,–  |
| --- |  *Kilometervergoeding bruikleenauto’s*   | --- | --- |
| C22-BA  | brandstof benzine, automatische transmissie, bedrag per km.  | € 0,10  | € 0,10  |
| C22-BS  | brandstof benzine, handgeschakeld, bedrag per km.  | € 0,08  | € 0,09  |
| C22-D  | brandstof dieselolie, bedrag per km.  | € 0,08  | € 0,10  |
| --- |  *Reparaties vervoersvoorziening – eigen bijdrage c.q. risico*    *bedragen inclusief BTW*   | --- | --- |
| C24-I  | eigen bijdrage bij schade:   *(bruikleencontract volgens model 1994 t/m 2004)*   | € 70,–  | € 71,–  |
| C41  | eigen risico bij frequent voorkomende aanrijdingschade:  | € 138,–  | € 140,–  |
| --- |  *Kilometervergoeding voor auto’s in eigen bezit*   | --- | --- |
| C25-I  | personenauto  | € 0,40  | € 0,42  |
| C25-V  | bestelauto  | € 0,50  | € 0,53  |
| --- |  *Aftrek algemeen gebruikelijke kosten per kilometer*   | --- | --- |
| C26-I  | beneden inkomensgrens C20-I, resp. C 20-III  | € 0,10  | € 0,10  |
| C26-II  | boven inkomensgrens C-20-I, resp. C20-III  | € 0,40  | € 0,42  |
| --- |  *Taxikostenvergoeding leefvervoer (maximaal)*   | --- | --- |
| C31  | algemeen  | € 3.650,–  | € 3.600,–  |
| C32  | gehalveerd (visueel gehandicapten)  | € 1.850,–  | € 1.800,–  |
| C33  | rolstoeltaxikosten  | € 4.500,–  | € 4.400,–  |
| C34  | combinatievergoeding  | € 1.600,–  | € 1.600,–  |
| --- |  *Rijles*   | --- | --- |
| C51  | vaste leskilometervergoeding bij het lesrijden in een eigen auto  | € 0,30  | € 0,32  |
| --- |  *Begeleidingskosten*   | --- | --- |
| C71  | maximale vergoeding reiskosten van de begeleider per jaar  | € 805,–  | € 790,–  |
| --- |  *Communicatievoorziening voor doven en slechthorenden in werk- en onderwijssituaties bedragen*    *exclusief BTW*   | --- | --- |
| --- | uurvergoeding voor:  | --- | --- |
| E17-I  | – doventolk (geregistreerd)  | € 49,95  | € 50,00  |
| E17-III  | – communicatieassistent, tolk in opleiding bij Hogeschool Utrecht (HU)  | € 18,05  | € 18,25  |
| --- | vergoeding reizen, bedrag per kilometer, voor:  | --- | --- |
| E17-A1  | – doventolk (geregistreerd)  | € 0,90  | € 0,61  |
| E17-A3  | – tolk in opleiding HU, communicatieassistent  | € 0,37  | € 0,28  |
| --- | vergoeding mentor (*via HU*):  | --- | --- |
| E17-C1  | – uurvergoeding mentor (= gediplomeerde tolk)  | € 49,95  | € 50,00  |
| E17-C2  | – vergoeding reizen mentor, per kilometer  | € 0,90  | € 0,61  |
| --- |  *Technische apparatuur (maximaal)*    *aanschafprijzen inclusief BTW*   | --- | --- |
| G21  | daisyspeler  | € 475,–  | € 475,–  |
| G22-I  | PC-configuratie (exclusief aanpassingen), één maal per drie jaar  | € 1.415,–  | € 750,–  |
| G22-II  | eenmalige bijdrage verzekering PC-configuratie voor drie jaar  | € 200,–  | € 200,–  |
| G23  | hoortoestel  | € 700,–  | € 700,–  |
| --- |  *Voorzieningen met beheersaspecten*   | --- | --- |
| I-11  | verstrekkingen in eigendom, kosten minder dan:  | € 3.250,–  | € 3.300,–  |
| I-12  | eenvoudige verklaring voor bruikleen, indien hogere kosten tot:  | € 6.550,–  | € 6.600,–  |
| I-13  | bruikleencontract, indien kosten gelijk zijn aan of meer dan:  | € 6.550,–  | € 6.600,–  |
| --- |  *Persoonlijke ondersteuning gehandicapten*    *bedrag vergoeding per uur, exclusief BTW*   | --- | --- |
| Q1  | persoonlijke ondersteuning (jobcoach)  | € 78,70  | € 78,70  |
| --- |  *Intermediaire activiteiten*    *bedrag vergoeding per uur, exclusief BTW*   | --- | --- |
| S1  | uurvergoeding  | € 18,05  | € 18,15  |
| S1-R  | vergoeding reizen, bedrag per kilometer  | € 0,37  | € 0,28  |
| --- |  *Voorzieningen voor startende zelfstandigen*   | --- | --- |
| Z-1  | omzet norm startende zelfstandige  | € 76.500,–  | € 77.600,–  |
| Z-2  | begeleiding van startende zelfstandige vòòr en na de start (*bedrag vergoeding inclusief BTW)*  | € 3.417,–  | € 3.450,–  |


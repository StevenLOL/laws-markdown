<meta http-equiv='Content-Type' content='text/html; charset=utf-8' />

##Besluit van de directeur Nederlandse emissieautoriteit van 22 december 2011, nr. IenM/BSK-2011/174685, houdende de verlening van ondermandaat, volmacht en machtiging (Ondermandaatbesluit directie Nederlandse emissieautoriteit Infrastructuur en Milieu 2012)

De directeur Concern Informatievoorziening,  
Gelet op [artikel 23, tweede lid](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md), [artikel 29](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md) en [artikel 30 van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md);
Besluit:    

### Artikel  1  

####: Definities

In dit besluit wordt verstaan onder: 

a. *directeur:* de directeur Nederlandse emissieautoriteit, genoemd in [artikel 20, eerste lid, van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md);  

b. *afdelingshoofd:* een afdelingshoofd als bedoeld in [artikel 20, tweede lid, van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md);  

c. *aan de directeur verleende bevoegdheden:* de door de minister aan de directeur verleende bevoegdheden, bedoeld in [artikel 23, eerste lid, van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md); en  

d. *taken:* de taken, bedoeld in [artikel 20, vijfde lid, van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md).    

### Artikel  2  

####: Verlening ondermandaat

Aan de afdelingshoofden worden de aan de directeur verleende bevoegdheden, voor zover die behoren bij hun taken, in ondermandaat verleend.  

### Artikel  3  

####: Omvang ondermandaat

Het in artikel 2 verleende ondermandaat omvat niet de bevoegdheid tot het beslissen op bezwaar.  

### Artikel  4  

####: Volmacht en machtiging

Het in artikel 2 verleende ondermandaat omvat overeenkomstig [artikel 30 van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md) tevens de doorverlening van volmacht en machtiging.  

### Artikel  5  

####: Uitoefening ondermandaat, volmacht en machtiging

De uitoefening van bevoegdheden die bij dit besluit zijn verleend, geschiedt met in achtneming van de [artikelen 31 tot en met 34 van het Organisatie- en mandaatbesluit Infrastructuur en Milieu 2012](../../../../../../../../ministeriele-regeling/organisatie-/en/mandaatbesluit/infrastructuur/en/milieu/2012/BWBR0030951/README.md).  

### Artikel  6  

####: Inwerkingtreding

Dit besluit treedt in werking op 1 januari 2012.  

### Artikel  7  

####: Titel

Dit besluit wordt aangehaald als: Ondermandaatbesluit directie Nederlandse emissieautoriteit Infrastructuur en Milieu 2012.  
Dit besluit wordt in de Staatscourant geplaatst.   

Den Haag 
22 december 2011   

De directeur Nederlandse Emissieautoriteit, 
M.M.J. Allessi     

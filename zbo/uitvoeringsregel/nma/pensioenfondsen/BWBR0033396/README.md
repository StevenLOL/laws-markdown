<meta http-equiv='Content-Type' content='text/html; charset=utf-8' />

##Uitvoeringsregel NMa pensioenfondsen

De Raad van Bestuur van de Nederlandse Mededingingsautoriteit,  
Gelet op [hoofdstuk 5 van de Mededingingswet](../../../../../wet/mededingingswet/BWBR0008691/README.md) en [artikel 4:81 van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

####Begripsomschrijvingen

In dit besluit wordt verstaan onder: 

1.  *wet:* de [Mededingingswet](../../../../../wet/mededingingswet/BWBR0008691/README.md);  

2.  *ACM:* de Autoriteit Consument en Markt, genoemd in [artikel 2, eerste lid, van de Instellingswet Autoriteit Consument en Markt](../../../../../wet/instellingswet/autoriteit/consument/en/markt/BWBR0033043/README.md);  

3.  *pensioenfonds:* een ondernemingspensioenfonds of een bedrijfstakpensioenfonds als bedoeld in [artikel 1 van de Pensioenwet](../../../../../wet/pensioenwet/BWBR0020809/README.md) of een beroepspensioenfonds als bedoeld in [artikel 1 van de Wet verplichte beroepspensioenregeling](../../../../../wet/wet/verplichte/beroepspensioenregeling/BWBR0018831/README.md).   

### Artikel  2  

####Onderneming

De ACM merkt een pensioenfonds aan als een onderneming als bedoeld in [artikel 1, onder f, van de wet](../../../../../wet/mededingingswet/BWBR0008691/README.md). 

### Artikel  3  

####Omzetbepaling

Voor de toepassing van [artikel 29, eerste lid, van de wet](../../../../../wet/mededingingswet/BWBR0008691/README.md) bepaalt de ACM de omzet van pensioenfondsen aan de hand van de bruto geboekte premies in het voorafgaande kalenderjaar. 

### Artikel  4  

####Citeertitel

Dit besluit wordt aangehaald als: ‘Uitvoeringsregel ACM pensioenfondsen’. 

### Artikel  5  

####Inwerkingtreding

Dit besluit treedt in werking met ingang van de tweede dag na dagtekening van de Staatscourant, waarin het wordt geplaatst. 
Dit besluit zal met de toelichting in de Staatscourant worden geplaatst.   

Den Haag 
19 mei 2009   

De Raad van Bestuur van de Nederlandse Mededingingsautoriteit, 
P. Kalbfleisch   

R.J.P. Jansen   

G.J.L. Zijl     

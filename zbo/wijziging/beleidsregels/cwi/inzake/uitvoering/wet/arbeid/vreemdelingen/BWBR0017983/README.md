<meta http-equiv='Content-Type' content='text/html; charset=utf-8' />

##Wijziging Beleidsregels CWI inzake uitvoering Wet arbeid vreemdelingen

De Raad van bestuur van de Centrale organisatie werk en inkomen,  
Overwegende dat Paragraaf 19a van de Uitvoeringsregels Wav de mogelijkheid biedt dat de Centrale organisatie werk en inkomen bepaalde categorieën beroepsgroepen of sectoren vrij stelt van de toetsing aan prioriteitgenietend aanbod en de eis van de verplichte vacaturemelding zoals bedoeld in [artikel 8, eerste lid onder a en b, van de Wav](../../../../../../../../../../wet/wet/arbeid/vreemdelingen/BWBR0007149/README.md), gedurende maximaal drie maanden;

Gelet op [artikel 1 van het Delegatie- en uitvoeringsbesluit Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md) (Stcrt. 2002, 3) waarin de Minister van Sociale Zaken en Werkgelegenheid de uitvoering van de [Wav](../../../../../../../../../../wet/wet/arbeid/vreemdelingen/BWBR0007149/README.md) heeft opgedragen aan de Centrale organisatie werk en inkomen;

Gelet op [artikel 4:81 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Onder verwijzing naar paragraaf 19a van de Uitvoeringsregels Wav behorende bij het [Delegatie- en uitvoeringsbesluit Wav](../../../../../../../../../../ministeriele-regeling/delegatie-/en/uitvoeringsbesluit/wet/arbeid/vreemdelingen/BWBR0007514/README.md) en onderdeel 14 van het Besluit tot vaststelling van de beleidsregels van de Centrale organisatie werk en inkomen inzake de uitvoering van de [Wav](../../../../../../../../../../wet/wet/arbeid/vreemdelingen/BWBR0007149/README.md) (Stcrt. 2002, 19, laatstelijk gewijzigd Stcrt. 2004, 155), wordt ten aanzien van aanvragen voor een tewerkstellingsvergunning voor vreemdelingen uit Slovenië, Hongarije, Tsjechië, Estland, Letland, Slowakije, Litouwen, Polen, gedurende een periode van drie maanden, met ingang van 1 februari 2005, bij de behandeling van een aanvraag om een tewerkstellingsvergunning voor de volgende categorieën van functies de verplichte toetsing aan [artikel 8, eerste lid, aanhef en onder a en b, van de Wav](../../../../../../../../../../wet/wet/arbeid/vreemdelingen/BWBR0007149/README.md) achterwege gelaten: 

- Internationaal chauffeur in het beroepsgoederen vervoer;  

- Matroos, volmatroos en stuurman in de binnenvaart;  

- OK-assistent, radiotherapeutisch laborant en radiodiagnostisch laborant in de zorgsector.    

### Artikel  2  

Dit besluit treedt in werking op de tweede dag na publicatie van dit besluit in de Staatscourant en werkt terug tot 1 februari 2005.  

Amsterdam 
1 februari 2005    

Centrale organisatie werk en inkomen, 
R. deGroot
voorzitter Raad van bestuur    

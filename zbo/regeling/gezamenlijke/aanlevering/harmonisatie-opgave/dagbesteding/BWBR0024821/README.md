<meta http-equiv='Content-Type' content='text/html; charset=utf-8' />

##Regeling gezamenlijke aanlevering harmonisatie-opgave dagbesteding

De Nederlandse Zorgautoriteit (NZa),  
Gelet op de [artikelen 61](../../../../../../../wet/wet/marktordening/gezondheidszorg/BWBR0020078/README.md), [62](../../../../../../../wet/wet/marktordening/gezondheidszorg/BWBR0020078/README.md) en [68 van de Wet marktordening gezondheidszorg](../../../../../../../wet/wet/marktordening/gezondheidszorg/BWBR0020078/README.md) (Wmg);
Heeft de volgende regeling vastgesteld:    

### Artikel  1  

####Begripsbepalingen

In deze regeling wordt verstaan onder: 

1.1  *Zorgaanbieder*  Een zorgaanbieder als bedoeld in [artikel 1, onder c, onderdeel 1, van de wet](../../../../../../../wet/wet/marktordening/gezondheidszorg/BWBR0020078/README.md), die is toegelaten voor de functie begeleiding in dagdelen als omschreven in het [Besluit zorgaanspraken AWBZ](../../../../../../../AMvB/besluit/zorgaanspraken/awbz/BWBR0014149/README.md).  

1.2  *Zorgkantoor*  Een verbindingskantoor als bedoeld in [artikel 1, onder c, onderdeel 1, van het Administratiebesluit Bijzondere Ziektekostenverzekering](../../../../../../../AMvB/administratiebesluit/bijzondere/ziektekostenverzekering/BWBR0003585/README.md)  

1.3  *Harmonisatie-opgave*  Een gezamenlijke opgave van een zorgaanbieder en een zorgkantoor waaruit blijkt voor welke categorieën cliënten tarieven en prestaties zijn afgesproken op grond van de Beleidsregel prestatiebeschrijvingen en geharmoniseerde tarieven dagbesteding 2009.  

1.4  *CIZ-indicatie*  Indicatiebesluit als bedoeld in de [artikel 1 sub d van het Zorgindicatiebesluit](../../../../../../../AMvB/zorgindicatiebesluit/BWBR0008946/README.md).  

1.5  *Cliënt*  Verzekerde als bedoeld in [artikel 5 van de AWBZ](../../../../../../../wet/algemene/wet/bijzondere/ziektekosten/BWBR0002614/README.md) die op grond van een indicatiebesluit als bedoeld in [artikel 1 sub d van het Zorgindicatiebesluit](../../../../../../../AMvB/zorgindicatiebesluit/BWBR0008946/README.md) zijn aanspraak op AWBZ-zorg tot gelding brengt.  

1.6  *ZZP*  Een zorgzwaartepakket bestaande uit een volledig pakket van verblijfszorg dat aansluit op de kenmerken van de cliënt en de soort zorg dat die cliënt nodig heeft.  

1.7  *Budgetronde*  Door de NZa vastgestelde data voor indiening van tariefverzoeken.    

### Artikel  2  

####Informatieverplichting

1.  Een zorgaanbieder en een zorgkantoor leveren in de budgetronde van maart 2009 gezamenlijk de gegevens en inlichtingen, als bedoeld in artikel 3, aan de NZa.   
2.  Een zorgaanbieder en een zorgkantoor gebruiken voor de harmonisatie-opgave het daartoe door de NZa beschikbaar gestelde budgetformulier, waarin hiervoor een onderdeel is opgenomen;   
3.  De uiterste inleverdatum voor de gegevens en inlichtingen als bedoeld in het eerste lid is gelijk aan de uiterste inleverdatum voor het budgetformulier van maart 2009.   
4.  Het doel van de verplichte gezamenlijke aanlevering van de gegevens en inlichtingen als bedoeld in artikel 3 is het verkrijgen van een betrouwbaar inzicht in de verdeling van de cliëntenpopulatie per zorgaanbieder. De gegevens en inlichtingen worden gebruikt voor de (voorbereiding op) de nadere invoering van de geharmoniseerde tarieven en aangescherpte prestatiebeschrijvingen voor dagbesteding.   

### Artikel  3  

####Gegevens en inlichtingen

De gegevens en inlichtingen als bedoeld in artikel 2 bestaan uit: 

a. een harmonisatie-opgave als bedoeld in artikel 1, onder c, juncto artikel 4;  

b. de ondertekening door de zorgaanbieder en zorgkantoor bij instemming met de inhoud van de harmonisatie-opgave;  

c. een ondertekende verklaring indien zorgaanbieder en zorgkantoor geen overeenstemming bereiken over de inhoud van de harmonisatie-opgave, waarbij de verklaring de gronden bevat waarom de ondertekenaars niet kunnen instemmen met de inhoud van de harmonisatie-opgave.    

### Artikel  4  

####Harmonisatie-opgave

De Harmonisatie-opgave bevat een onderverdeling van de cliëntenpopulatie waarvoor de zorgaanbieder dagbesteding heeft afgesproken alsmede per cliëntcategorie een opgave van de afgesproken prestaties in de nieuwe (geharmoniseerde) bekostigingsparameters. In de harmonisatie-opgave doen zorgaanbieder en zorgkantoor opgave van de volgende categorieën cliënten: 

a. het aantal cliënten dat thuis woont en;  

b. het aantal cliënten dat in een GVT woont en;  

c. het aantal cliënten dat in een intramurale instelling woont.   Voor de onder b en c genoemde cliënten bevat de harmonisatie-opgave tevens een opgave van de dagbestedingcomponent in de ZZP van de cliënt. Het aantal dagdelen opgenomen onder a en b in de harmonisatie-opgave komt overeen met het huidige aantal afgesproken dagdelen voor de te leveren reguliere productie.  

### Artikel  5  

####Inwerkingtreding

Deze regeling treedt in werking met ingang van 1 januari 2009 en wordt met de bijbehorende toelichting in de Staatscourant geplaatst.  

### Artikel  6  

####Citeertitel

Deze regeling wordt aangehaald als ‘Regeling gezamenlijke aanlevering harmonisatie-opgave dagbesteding’.  

De Raad van Bestuur van de Nederlandse Zorgautoriteit, Voorzitter, 
F.G.H. deGrave 

Portefeuillehouder Zorgmarkten Care, 
M.E.Homan   

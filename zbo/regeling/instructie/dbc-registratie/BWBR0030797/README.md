<meta http-equiv='Content-Type' content='text/html; charset=utf-8' />

##Regeling Instructie DBC-registratie

Ingevolge [artikel 36](../../../../../wet/wet/marktordening/gezondheidszorg/BWBR0020078/README.md), [62](../../../../../wet/wet/marktordening/gezondheidszorg/BWBR0020078/README.md) en [68 van de Wet marktordening gezondheidszorg](../../../../../wet/wet/marktordening/gezondheidszorg/BWBR0020078/README.md) (Wmg), is de Nederlandse Zorgautoriteit (NZa) bevoegd tot het stellen van regels op het gebied van het registreren en declareren van DBC’s.  

### 1  

####Reikwijdte

Deze beleidsregel is van toepassing op gebudgetteerde en niet-gebudgetteerde zorgaanbieders als bedoeld in de beleidsregel ‘Overgang curatieve GGZ naar Zvw en invoering DBC’s’ die tweedelijns curatieve geestelijke gezondheidszorg (GGZ) leveren als omschreven bij of krachtens de [Zorgverzekeringswet](../../../../../wet/zorgverzekeringswet/BWBR0018450/README.md) (Zvw).  

### 2  

####Doel van de regeling

Deze regeling schrijft de zorgaanbieder verplicht voor welke gegevens op welke wijze moeten worden vastgelegd in het kader van de toepassing van DBC’s in de geneeskundige geestelijke gezondheidszorg.  

### 3  

####Begripsbepalingen

3.1.  *Wmg*  [Wet Marktordening Gezondheidszorg](../../../../../wet/wet/marktordening/gezondheidszorg/BWBR0020078/README.md).  

3.2  *zorgaanbieder:*  

– De natuurlijke persoon of rechtspersoon die beroeps- of bedrijfsmatig zorg verleent, als bedoeld in [artikel 1 aanhef en onder c van de Wmg](../../../../../wet/wet/marktordening/gezondheidszorg/BWBR0020078/README.md).  

– degene die een administratie voert als bedoeld in [artikel 44 van de wet](../../../../../wet/wet/marktordening/gezondheidszorg/BWBR0020078/README.md).    

3.3  *DBC*  Diagnose behandeling combinatie: het geheel van prestaties van zorgaanbieders voortvloeiend uit de zorgvraag waarvoor een cliënt de zorgaanbieders consulteert.    

### 4  

####Inhoud en uitwerking van de regeling

1.  De zorgaanbieder voert een DBC-registratie voor alle aan cliënten verleende curatieve geestelijke gezondheidszorg waarop de DBC-systematiek van toepassing is. Deze registratie dient te voldoen aan de door de NZa vastgestelde Instructie DBC-registratie.   
2.  De in het eerste lid, tweede volzin, genoemde Instructie DBC-registratie is neergeschreven in het document ‘20120101 Spelregels GGZ v20111201’ . Dit document is te downloaden van de website van de NZa (www.nza.nl). Voorts ligt het document ter inzage ten kantore van de NZa en kan het op verzoek worden toegezonden (in beginsel niet kosteloos) aan belanghebbenden. <sup> 1  Uitgegeven door DBC-Onderhoud en vastgesteld door de NZa.  </sup>   

### 5  

####Intrekking oude regel(s)

De voorliggende regeling betreft een wijziging (en dient ter vervanging) van de eerder vastgestelde, maar niet in werking getreden [regeling Instructie DBC-registratie GGZ](../../../../../zbo/regeling/instructie/dbc-registratie/ggz/BWBR0029391/README.md), met kenmerk NR/CU-511. Gelijktijdig met de inwerkingtreding van deze regeling wordt de [regeling Instructie DBC-registratie GGZ](../../../../../zbo/regeling/instructie/dbc-registratie/ggz/BWBR0029391/README.md), met kenmerk NR/CU-506 ingetrokken.  

### 6  

####Inwerkingtreding en citeerregel

Deze regeling treedt in werking met ingang van 1 januari 2012.Ingevolge [artikel 20, tweede lid, onderdeel a, van de Wet marktordening gezondheidszorg](../../../../../wet/wet/marktordening/gezondheidszorg/BWBR0020078/README.md) (Wmg) zal deze regeling in de Staatscourant worden geplaatst. Deze regeling kan worden aangehaald als: ‘Regeling Instructie DBC-registratie GGZ’.  

De Raad van Bestuur van de Nederlandse Zorgautoriteit, 
T.W. Langejan,  
voorzitter.    

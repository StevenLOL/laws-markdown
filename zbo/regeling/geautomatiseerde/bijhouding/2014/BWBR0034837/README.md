<meta http-equiv='Content-Type' content='text/html; charset=utf-8' />

##Regeling geautomatiseerde bijhouding 2014

Het bestuur van de Dienst voor het kadaster en de openbare registers,  
Gelet op [artikel 8, tweede lid, onder b van de Kadasterwet](../../../../../../wet/kadasterwet/BWBR0004541/README.md);
Besluit:    

### Artikel  1  

####Begripsbepalingen

*Dienst:* de Dienst voor het kadaster en de openbare registers, bedoeld in [artikel 2 van de Organisatiewet Kadaster](../../../../../../wet/organisatiewet/kadaster/BWBR0006463/README.md);  

*Geautomatiseerde bijhouding:* de bijhouding van een rechtszekerheidsregistratie op geautomatiseerde wijze, als bedoeld in [artikel 4, eerste lid, onderdeel a, derde lid, onderdeel a, vijfde lid, onderdeel a, zesde lid, onderdeel a](../../../../../../ministeriele-regeling/regeling/tarieven/kadaster/BWBR0016017/README.md) en [artikel 5, eerste lid, onderdeel a van de Regeling tarieven Kadaster](../../../../../../ministeriele-regeling/regeling/tarieven/kadaster/BWBR0016017/README.md).   

### Artikel  2  

####Geautomatiseerde bijhouding

1.  Geautomatiseerde bijhouding is mogelijk indien het stuk is opgemaakt door middel van één van de kadasterstylesheets die ter inzage liggen ten kantore van de Dienst of bekend gemaakt zijn op de site van de Dienst.   
2.  In afwijking van het eerste lid kan de Dienst de rechtszekerheidsregistratie geautomatiseerd bijhouden indien een beperkingenbesluit als bedoeld in [artikel 3, tweede lid, van de Wet kenbaarheid publiekrechtelijke beperkingen onroerende zaken](../../../../../../ministeriele-regeling/uitvoeringsregeling/wet/kenbaarheid/publiekrechtelijke/beperkingen/etc/BWBR0022131/README.md) in elektronische vorm ter inschrijving wordt aangeboden. Voor inschrijving van dat beperkingenbesluit is verschuldigd het tarief dat krachtens [artikel 4, zesde lid, onderdeel a, van de Regeling tarieven Kadaster](../../../../../../ministeriele-regeling/regeling/tarieven/kadaster/BWBR0016017/README.md) geldt bij geautomatiseerde bijhouding van een rechtszekerheidsregistratie.   
3.  In afwijking van het eerste lid staat geautomatiseerde bijhouding niet open voor een akte van overdracht betreffende een object of objecten met een koopsom van meer dan vijf miljoen euro of een hypotheekakte met een hoofdsom van meer dan vijf miljoen euro.  

### Artikel  3  

####Intrekken besluiten

De volgende besluiten worden ingetrokken: a. [Beleidsregel met betrekking tot toepassing van de artikelen 4, eerste en vierde lid, onderdeel c, en 5, eerste lid, onderdeel c, van de RtK](../../../../../../zbo/beleidsregel/met/betrekking/tot/toepassing/van/de/artikelen/4/eerste/en/etc/BWBR0023368/README.md);b. [Tarievenbesluit geautomatiseerde bijhouding 2009](../../../../../../zbo/tarievenbesluit/geautomatiseerde/bijhouding/2009/BWBR0026175/README.md);c. [Besluit tarief voorlopige grenzen](../../../../../../zbo/besluit/tarief/voorlopige/grenzen/BWBR0030079/README.md).

### Artikel  4  

####Slotbepalingen

1.  Deze regeling treedt in werking met ingang van de eerste dag na plaatsing in de Staatscourant en werkt terug tot 1 januari 2014.   
2.  Deze regeling wordt aangehaald als: Regeling geautomatiseerde bijhouding 2014.  
Deze regeling zal met de toelichting in de Staatscourant worden geplaatst.   

Apeldoorn 
12 februari 2014   

Raad van Bestuur, 
Th.A.J. Burmanje     

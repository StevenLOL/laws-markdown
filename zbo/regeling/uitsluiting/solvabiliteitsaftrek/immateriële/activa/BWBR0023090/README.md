<meta http-equiv='Content-Type' content='text/html; charset=utf-8' />

##Regeling van De Nederlandsche Bank NV van 11 december 2007, nr. Juza/2007/02375/CLR, houdende regels met betrekking tot het als immateriële activa als bedoeld in de artikelen 91, derde lid, onderdeel c, en 95, derde lid, onderdeel e, van het Besluit prudentiële regels Wft, in aanmerking nemen van activa (Regeling uitsluiting solvabiliteitsaftrek immateriële activa)

De Nederlandsche Bank NV,  
Na raadpleging van de representatieve vertegenwoordigingen ingevolge [artikel 1:28 van de Wet op het financieel toezicht](../../../../../../../wet/wet/op/het/financieel/toezicht/BWBR0020368/README.md);

Gelet op [artikel 89, tweede lid, onderdeel b, van het Besluit prudentiële regels Wft](../../../../../../../AMvB/besluit/prudentiële/regels/wft/BWBR0020420/README.md);
Besluit:    

### Artikel  1  

1.  Activa die vanwege de invoering van de internationale jaarrekeningstandaarden door herclassificatie van balansposten als immateriële activa in de geconsolideerde of subgeconsolideerde respectievelijk de enkelvoudige balans worden opgenomen, kunnen als gewone balanspost worden opgenomen, en derhalve van de toepassing van [artikel 91, derde lid, onderdeel c](../../../../../../../AMvB/besluit/prudentiële/regels/wft/BWBR0020420/README.md), respectievelijk [artikel 95, derde lid, onderdeel e, van het Besluit prudentiële regels Wft](../../../../../../../AMvB/besluit/prudentiële/regels/wft/BWBR0020420/README.md) worden uitgesloten.   
2.  Indien toepassing wordt gegeven aan het eerste lid, worden de als gewone balanspost in aanmerking genomen activa naar risico gewogen, overeenkomstig de [Regeling solvabiliteitseisen voor het kredietrisico](../../../../../../../zbo/regeling/solvabiliteitseisen/voor/het/kredietrisico/BWBR0020764/README.md). Dit lid is uitsluitend van toepassing op financiële ondernemingen als bedoeld in [artikel 1:1, onderdeel h, van de Regeling solvabiliteitseisen voor het kredietrisico](../../../../../../../zbo/regeling/solvabiliteitseisen/voor/het/kredietrisico/BWBR0020764/README.md).   

### Artikel  2  

Deze regeling treedt in werking met ingang van 31 december 2007.  

### Artikel  3  

Deze regeling wordt aangehaald als: Regeling uitsluiting solvabiliteitsaftrek immateriële activa.  
Deze regeling zal met de toelichting in de Staatscourant worden geplaatst.  

De Nederlandsche Bank NV, de 
Directeur, 
A.J.Kellermann   

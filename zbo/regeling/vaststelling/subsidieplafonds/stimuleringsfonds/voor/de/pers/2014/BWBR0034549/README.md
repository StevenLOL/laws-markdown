<meta http-equiv='Content-Type' content='text/html; charset=utf-8' />

##Regeling van het Stimuleringsfonds voor de pers van 17 december 2013, nr. 23700 tot vaststelling van subsidieplafonds voor het jaar 2014

Het Stimuleringsfonds voor de pers,  
Gelet op [artikel 8.10, eerste lid](../../../../../../../../../../wet/mediawet/2008/BWBR0025028/README.md) en [artikel 22 van de Mediaregeling 2008](../../../../../../../../../../ministeriele-regeling/mediaregeling/2008/BWBR0025040/README.md);
Besluit:    

### Artikel  1  

####Subsidieverlening op grond van [artikelen 8.10 tot en met 8.15 van de Mediawet 2008](../../../../../../../../../../wet/mediawet/2008/BWBR0025028/README.md)

1.  Voor subsidieverstrekking voor de activiteiten ten behoeve van persorganen en onderzoek bedoeld in deze artikelen is in 2014 een bedrag van ten hoogste € 2.000.000 beschikbaar, indien: 

a. de aanvrager aannemelijk heeft gemaakt dat de activiteiten de versterking of vernieuwing van de Nederlandse journalistieke infrastructuur zeer ten goede komen; of  

b. de activiteiten de pluriformiteit van de pers zeer ten goede komen;  

c. de aanvrager tenminste de helft van de totale kosten van de activiteiten waarvoor subsidie wordt gevraagd voor zijn rekening neemt dan wel door derden laat meefinancieren.     
2.  Subsidie voor de in artikel 1 genoemde activiteiten ten behoeve van persorganen is alleen beschikbaar indien: 

a. de start of voortzetting van de bij de aanvraag betrokken persorganen zonder subsidie niet mogelijk is en gestaakt moeten worden;  

b. de aanvrager aannemelijk maakt alles in het werk te hebben gesteld om de activiteiten te starten of voort te zetten.     

### Artikel  2  

####Subsidieverlening op grond van [artikel 8.15a van de Mediawet 2008](../../../../../../../../../../wet/mediawet/2008/BWBR0025028/README.md)

1.  Voor subsidieverstrekking op grond van [titel 8.15a van de Mediawet 2008](../../../../../../../../../../wet/mediawet/2008/BWBR0025028/README.md) voor door het Stimuleringsfonds vast te stellen regelingen voor andere activiteiten dan die bedoeld in de [artikelen 8.11 tot en met 8.15](../../../../../../../../../../wet/mediawet/2008/BWBR0025028/README.md) is een bedrag van ten hoogste € 1.720.000 beschikbaar.   
2.  De aanvraagvereisten voor de in lid 1 genoemde regelingen worden afzonderlijk bekendgemaakt en met toelichting in de Staatscourant geplaatst.   

### Artikel  3  

####Begrotingsvoorbehoud

Subsidies ten laste van een begroting die nog niet is vastgesteld worden verleend onder de voorwaarde dat voldoende gelden ter beschikking worden gesteld.  

### Artikel  4  

####Inwerkingtreding

Deze regeling treedt in werking met ingang van de dag na uitgifte van de Staatscourant waarin zij wordt geplaatst en niet eerder dan 1 januari 2014.  
Deze regeling zal met de toelichting in de Staatscourant worden geplaatst.  

De voorzitter van het Stimuleringsfonds voor de pers, 
V.K. Kouwenhoven     

<meta http-equiv='Content-Type' content='text/html; charset=utf-8' />

##Regeling van het College voor toetsen en examens van 27 augustus 2014, nummer CvTE-14.02121, houdende vaststelling van de toetswijzer voor de eindtoets in het primair onderwijs (Regeling toetswijzer eindtoets PO)

Het College voor toetsen en examens,  
Gelet op artikel 2, zesde lid, onderdeel c en d, van de Wet College voor toetsen en examens;

Gezien de goedkeuring van de Staatsecretaris van Onderwijs, Cultuur en Wetenschap, gegeven op 1 oktober 2014, kenmerk 671003, betreffende het algemene deel van de toetswijzer (artikel 1)
Besluit:    

### Artikel  1  

####toetswijzer algemeen deel

De toetswijzer, bedoeld in artikel 2, zesde lid, onderdeel c en d, van de Wet College voor toetsen en examens wordt betreffende het algemeen deel voor de eindtoets in het primair onderwijs vastgesteld, als vermeld in bijlage 1 bij deze regeling, en maakt na bekendmaking deel uit van deze regeling. 

### Artikel  2  

####toetswijzer specifiek deel

De toetswijzer, bedoeld in artikel 2, zesde lid, onderdeel c en d, van de Wet College voor toetsen en examens wordt betreffende het specifieke deel voor de centrale eindtoets in het primair onderwijs vastgesteld, als vermeld in bijlage 2 bij deze regeling, en maakt na bekendmaking deel uit van deze regeling. 

### Artikel  3  

####Bekendmaking

1.  Deze regeling zal met de toelichting in de Staatscourant worden geplaatst.   
2.  De toetswijzer als bedoeld in artikel 1 en 2 wordt bekend gemaakt op www.hetcvte.nl.  

### Artikel  4  

####Inwerkingtreding

Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst. 

### Artikel  5  

####Citeertitel

Deze regeling wordt aangehaald als: Regeling toetswijzer eindtoets PO. 

Het College voor toetsen en examens, Namens deze, 
de voorzitter, 
H.W. Laan    

### Bijlage  1  

bij de *Regeling toetswijzer eindtoets PO,* van 27 augustus 2014, nummer CvTE-14.02121 

####Toetswijzer eindtoets primair onderwijs, algemeen deel

Voor elke eindtoets primair onderwijs wordt het algemeen deel van de toetswijzer vastgesteld voor de volgende onderdelen: Taal en rekenen 

### Bijlage  2  

bij de *Regeling toetswijzer eindtoets PO,* van 27 augustus 2014, nummer CvTE-14.02121 

####Toetswijzer eindtoets primair onderwijs, specifieke deel

Voor de centrale eindtoets primair onderwijs wordt het specifieke deel van de toetswijzer vastgesteld voor de volgende onderdelen: Taal en rekenen Wereldoriëntatie 


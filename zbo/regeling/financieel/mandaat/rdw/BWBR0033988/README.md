<meta http-equiv='Content-Type' content='text/html; charset=utf-8' />

##Regeling van de Directie van de RDW (Dienst Wegverkeer), houdende mandatering en volmachtverlening van het vragen van prijsopgaven en het aangaan van financiële verplichtingen aan functionarissen van de RDW (Regeling Financieel Mandaat RDW)

De directie van de RDW,  
Gelet op [artikel 4g van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) en het Directiereglement RDW 2010 en de daartoe verleende instemming van de Raad van Toezicht;
Besluit:    

### Artikel  1  

De aan de Directie, bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md), verleende bevoegdheid wordt ten aanzien van het aangaan van financiële verplichtingen gemandateerd en volmacht verleend aan zowel de Algemeen Directeur en de Directeur Bedrijfsvoering, als aan hen ieder afzonderlijk. 

### Artikel  1a  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van financiële verplichtingen – voor zover ze een geldelijk belang van € 250.000,– inclusief BTW niet te boven gaan – gemandateerd en volmacht verleend aan: 

a. de Divisiemanager Voertuigtechniek;  

b. de Divisiemanager Registratie en Informatie;  

c. de Manager ICT Bedrijf (Informatie en Communicatie Technologie).   

### Artikel  2  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van financiële verplichtingen – voor zover ze een geldelijk belang van € 100.000,– inclusief BTW niet te boven gaan – gemandateerd en volmacht verleend aan: 

a. de Clustermanagers ICT;  

b. het Hoofd Facilitair Bedrijf;  

c. de volgende functionaris, werkzaam bij de Divisie Registratie en Informatie, te weten: 

1. de Manager Projectmanagement & Support.     

### Artikel  3  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van financiële verplichtingen – voor zover ze een geldelijk belang van € 50.000,– inclusief BTW niet te boven gaan – gemandateerd en volmacht verleend aan: 

a. het Hoofd F&C (Financiën en Control);  

b. het Hoofd HR (Human Resources);  

c. het Hoofd JBZ (Juridische en Bestuurlijke Zaken);  

d. het Hoofd OVR (Ontwikkeling Voertuigreglementering);  

e. het Hoofd Communicatie (Afdeling Communicatie);  

f. het Hoofd SEO (Strategie en Externe Ontwikkelingen);  

g. de volgende functionarissen, werkzaam bij de Divisie Voertuigtechniek, te weten: 

1. de Manager B&I (Bedrijfsvoering en Innovatie);  

2. de Manager TTV (Toelating Toezicht Voertuigen);  

3. de Manager KIM (Kennis- en Informatiemanagement);  

4. de Manager APK (Algemene Periodieke Keuringen);  

5. de Manager IK (Individuele Keuringen);    

h. de volgende functionarissen, werkzaam bij de Divisie Registratie en Informatie, te weten: 

1. de Afdelingsmanager Operations;  

2. de Afdelingsmanager Relatiemanagement RDW;  

3. de Afdelingsmanager Klantenservice;    

i. de volgende functionarissen werkzaam bij het ICT Bedrijf, te weten: 

– de inkopers;    

j. de volgende functionarissen werkzaam bij F&C (Financiën en Control), te weten: 

– de inkopers.     

### Artikel  4  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van financiële verplichtingen – voor zover ze een geldelijk belang van € 25.000,– inclusief BTW niet te boven gaan – gemandateerd en volmacht verleend aan: 

a. de volgende functionarissen werkzaam bij het Facilitair Bedrijf: 

1. de Unitmanager interne dienst;  

2. de Unitmanager management ondersteuning;  

3. het Hoofd van de technische dienst;  

4. het Hoofd van de afdeling Documenten en Informatievoorziening (DIV);    

b. de volgende functionaris werkzaam bij het bedrijfsproces Toelating Toezicht Voertuigen; 

1. de Manager Productbeoordeling;     

### Artikel  5  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van financiële verplichtingen – voor zover ze een geldelijk belang van € 12.500,– inclusief BTW niet te boven gaan – gemandateerd en volmacht verleend aan: 

a. de volgende functionarissen werkzaam bij het ICT Bedrijf: 

1. de medewerkers Managementcontrol, welke als taak hebben de operationale inkoop;  

2. de teammanagers ICT;    

b. de volgende functionarissen werkzaam bij F&C: 

1. de operationeel inkopers;    

c. de volgende functionarissen werkzaam bij het bedrijfsproces Toelating Toezicht Voertuigen; 

1. de Manager Beoordeling en Toezicht;  

2. de Manager Administratie en Informatiebeheer;  

3. de Manager Ontheffingen;    

d. de volgende functionarissen werkzaam bij het bedrijfsproces APK: 

1. de Manager Back-office APK;  

2. de Manager Toezicht APK;  

3. de manager Steekproeven APK;    

e. de volgende functionarissen werkzaam bij het bedrijfsproces IK: 

1. de Clustermanagers    

f. de volgende functionarissen werkzaam bij bedrijfsproces KIM: 

1. de Manager KIT;  

2. de Manager KIM-co;  

3. de Manager KIM Beheer;    

g. de volgende functionarissen werkzaam bij afdeling Operations van de Divisie Registratie en Informatie: 

1. de unitmanager Voertuigregistratie en Documenten;  

2. de unitmanager Aansprakelijkheids- en Persoonsregistratie;  

3. de unitmanager Erkenningen en Toezicht;  

4. de unitmanager Rijbewijzen;  

5. de unitmanager Handhaving;    

h. de volgende functionarissen werkzaam bij de afdeling RDW Klantenservice van de Divisie Registratie en Informatie: 

1. de unitmanager KlantContactCentrum;  

2. de unitmanager Informatieverstrekking;  

3. de unitmanager Landelijk Informatiecentrum Voertuigcriminaliteit (LIV);  

4. de unitmanager i-Dee.    

i. de volgende functionaris werkzaam bij de afdeling Projectmanagement en Support, te weten: 

– de unitmanager Planning & Control.     

### Artikel  6  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het uitzetten van overtollig kasgeld en het aantrekken van kortlopende financiering, voor een periode van maximaal twaalf maanden bij het Ministerie van Financiën gemandateerd en volmacht verleend aan het Hoofd F&C (Financiën en Control). 

### Artikel  7  

De in de artikelen 1 tot en met 5, bedoelde volmachten betreffen tenzij anders vermeld, uitsluitend het aangaan van financiële verplichtingen voor de aanschaf van roerende zaken (inkoop) en het aangaan van huurovereenkomsten, verzekeringen, vervoersovereenkomsten en het opdragen van werkzaamheden aan derden, voor zover deze rechtshandelingen betrekking hebben op de, aan de betrokken functionaris opgedragen taken. 

### Artikel  8  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van verplichtingen, in het kader van dienstverlening voor derden op basis van de [Regeling taken Dienst Wegverkeer](../../../../../../ministeriele-regeling/regeling/taken/dienst/wegverkeer/BWBR0008144/README.md), – voor zover ze een geldelijk belang van € 250.000,– inclusief BTW niet te boven gaan – mandaat en volmacht verleend aan: 

a. de Divisiemanager Voertuigtechniek;  

b. de Divisiemanager Registratie en Informatie;  

c. de Manager ICT Bedrijf (Informatie en Communicatie Technologie).   

### Artikel  9  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van verplichtingen, in het kader van dienstverlening voor derden op basis van de [Regeling taken Dienst Wegverkeer](../../../../../../ministeriele-regeling/regeling/taken/dienst/wegverkeer/BWBR0008144/README.md), – voor zover ze een geldelijk belang van € 50.000,– inclusief BTW niet te boven gaan – mandaat en volmacht verleend aan: 

a. de Afdelingsmanager Relatiemanagement RDW;  

b. de Relatiemanagers;  

c. het Hoofd Facilitair Bedrijf;  

d. het Hoofd F&C (Financiën en Control);  

e. het Hoofd HR (Human Resources);  

f. het Hoofd JBZ (Juridische en Bestuurlijke Zaken);  

g. het Hoofd OVR (Ontwikkeling Voertuigreglementering);  

h. het Hoofd Communicatie (Afdeling Communicatie);  

i. het Hoofd SEO (Strategie en Externe Ontwikkelingen);  

j. de Manager Typegoedkeuring (betreft het bedrijfsproces Typegoedkeuring, Toelating Exceptioneel Transport en Individueel Keuren Speciaal);  

k. de Unitmanager Informatieverstrekking van de afdeling RDW Klantenservice.   

### Artikel  10  

De aan de Directie bij [artikel 4g, eerste lid, van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) verleende bevoegdheid wordt ten aanzien van het aangaan van verplichtingen, in het kader van dienstverlening voor derden op basis van de [Regeling taken Dienst Wegverkeer](../../../../../../ministeriele-regeling/regeling/taken/dienst/wegverkeer/BWBR0008144/README.md), – voor zover ze een geldelijk belang van € 25.000,– inclusief BTW niet te boven gaan – mandaat en volmacht verleend aan: 

a. de Manager Product Beoordeling;  

b. de Manager Beoordeling en Toezicht.   

### Artikel  11  

1.  Uitsluitend de in de artikelen 1 tot en met 10 genoemde functionarissen zijn bevoegd om offertes dan wel prijsopgaven bij derden aan te vragen, ten behoeve van het aangaan van de financiële verplichtingen waartoe zij krachtens dit mandaat bevoegd zijn.   
2.  De door de Directie aan de in de artikelen 1 tot en met 10 genoemde functionarissen verleende bevoegdheden kunnen slechts worden uitgeoefend door die waarnemers van bedoelde functionarissen die door de Directie daartoe schriftelijk zijn aangewezen.  

### Artikel  12  

a. Aan de Directie blijven voorbehouden: 

– het kwijtschelden van vorderingen;  

– het aangaan van nationale en internationale samenwerkingsverbanden;  

– het aangaan van verplichtingen in het kader van dienstverlening voor derden, met dien verstande dat deze verplichtingen ook mogen worden aangegaan door de in de artikelen 8, 9 en 10 van deze regeling genoemde functionarissen, voor zover ze de in deze artikelen bedoelde geldelijke belangen niet te boven gaan;  

– de aanschaf van onroerende zaken en het vervreemden van roerende en onroerende zaken.    

b. Aan de Directie en de in artikel 1a genoemde functionarissen blijven voorbehouden: 

– aangelegenheden met een geldelijk belang waarvan de financiële gevolgen de periode van drie jaar overschrijden.     

### Artikel  13  

De in de artikelen 1 tot en met 12 genoemde functionarissen maken van het aan hen verleende mandaat en de aan hen verleende volmacht uitsluitend gebruik: 

a. voor zover het aangelegenheden betreft die behoren tot hun werkterrein en als zodanig zijn opgenomen in het door de directie vastgestelde werkplan of het financiële meerjarenbeleidplan,  

b. met inachtneming van de geldende richtlijnen en procedures, waaronder het zorgdragen voor een vastlegging in de administratie van de RDW van de verplichtingen die zijn aangegaan, conform de daarvoor geldende definities van kostensoorten.   

### Artikel  14  

De in deze regeling omschreven mandatering en volmacht betreft niet het aangaan van financiële verplichtingen op personeelsgebied, zoals het in vaste of tijdelijke dienst aannemen en bevorderen van medewerkers. Voor de regelingen betreffende deze en andere personele aangelegenheden, zoals het verlenen van ontslag en het opleggen van disciplinaire straffen, wordt verwezen naar de ‘Mandaatregeling Human Resource bevoegdheden RDW’ en het ‘Rechtspositiereglement RDW’. 

### Artikel  15  

Indien naar de mening van de directie door betrokken functionarissen geen juist gebruik wordt gemaakt van het aan hen verleende mandaat en volmacht, kan de directie te allen tijde deze bevoegdheden intrekken of wijzigen. 

### Artikel  16  

De stukken die door de in de artikelen 1 tot en met 10 genoemde functionarissen op grond van deze regeling worden ondertekend, vermelden aan het slot: De directie van de RDW, namens deze, Gevolgd door functieaanduiding, handtekening en naam van de betrokken functionaris. 

### Artikel  17  

De Regeling Financieel Mandaat RDW van 20 maart 2012, JBZ2012/7537, Stcr. 2012, 6920 wordt ingetrokken. 

### Artikel  18  

Deze regeling wordt aangehaald als: ‘Regeling Financieel Mandaat RDW’. 

### Artikel  19  

Deze regeling wordt gepubliceerd in de Staatscourant en werkt terug tot 1 september 2013. 
Een afschrift zal worden gezonden aan de in deze regeling genoemde functionarissen.   

Zoetermeer 
26 september 2013   

De directie van de RDW, 
J.G. Hakkenberg,  
Algemeen directeur.  

H. van Santen,  
Directeur bedrijfsvoering.    

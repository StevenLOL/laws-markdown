<meta http-equiv='Content-Type' content='text/html; charset=utf-8' />

##Regeling van het College voor Toetsen en Examens van 8 mei 2015, nummer CvTE-15.01137, houdende vaststelling van de syllabus rekenen 2F en 3F voor de rekentoets VO en centrale examinering in het mbo (Regeling syllabus Rekenen VO en mbo referentieniveaus 2F en 3F)

Het College voor Toetsen en Examens,  
Gelet op artikel 2a van de Wet College voor toetsen en examens; artikel 3 van de Wet College voor toetsen en examens; het Examen- en kwalificatiebesluit beroepsopleidingen WEB artikel 6, eerste lid onderdeel a;

Gezien de goedkeuring van de Minister van Onderwijs, Cultuur en Wetenschap, gegeven op 21 mei 2015, kenmerk 766290;
Besluit:    

### Artikel  1  

####syllabus

Treedt in werking per 01-10-2015 

De syllabus, bedoeld in artikel 2a van de Wet College voor toetsen en examens en artikel 6, eerste lid, onderdeel a, van het Examen- en kwalificatiebesluit beroepsopleidingen WEB, wordt vastgesteld voor de rekentoets VO en het centraal examen Rekenen mbo voor de referentieniveaus 2F en 3F. 

### Artikel  2  

####bekendmaking

Treedt in werking per 01-10-2015 

1.  Deze regeling zal met de toelichting in de Staatscourant worden geplaatst.   
2.  De onder artikel 1 genoemde syllabus wordt gepubliceerd op Examenblad.nl en Examenbladmbo.nl.  

### Artikel  3  

####inwerkingtreding

Treedt in werking per 01-10-2015 

Deze regeling treedt in werking op 1 oktober 2015. 

### Artikel  4  

####citeertitel

Treedt in werking per 01-10-2015 

Deze regeling wordt aangehaald als: Regeling syllabus rekenen VO en mbo referentieniveaus 2F en 3F. 

Het College voor Toetsen en Examens, 
de voorzitter, 
P.J.J. Hendrikse     

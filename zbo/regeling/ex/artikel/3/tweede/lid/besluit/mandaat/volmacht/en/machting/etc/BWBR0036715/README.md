<meta http-equiv='Content-Type' content='text/html; charset=utf-8' />

##Regeling ex artikel 3, tweede lid, van het Besluit mandaat, volmacht en machting Commissariaat voor de Media 2015

Het College van het Commissariaat voor de Media,  
Overwegende:

dat de aangelegenheden waartoe het in artikel 3, eerste lid, van het Besluit mandaat, volmacht en machtiging Commissariaat voor de Media 2015 verleende mandaat zich uitstrekt ingevolge het tweede lid van dat artikel nader moeten worden aangeduid in een interne regeling.
Besluit:     Aan de in artikel 3 van voornoemd Besluit vermelde manager van de afdelingen Onderzoek en Toegang en Handhavingsbeleid en Uitvoering wordt, voor zover de aangelegenheid zich op hun werkterrein bevindt, mandaat verleend tot het afdoen van: 

a. Meldingen van nevenactiviteiten als bedoeld in artikel 2.132, eerste lid, van de Mediawet 2008, inclusief het opnemen in het register van nevenactiviteiten;  

b. Verzoeken om ontheffing van programmaquota als bedoeld in artikel 2.122, eerste lid, van de Mediawet 2008;  

c. Besluiten tot het vaststellen van toezichtskosten als bedoeld in artikel 3.30, eerste lid, van de Mediawet 2008 voor commerciële media-instellingen;  

d. Verzoeken om voor beperkte tijd een omroepzender met beperkt bereik als bedoeld in artikel 6.9, eerste lid, van de Mediawet 2008 te gebruiken ten behoeve van een evenement bedrijfsondersteunende dienst;  

e. Het intrekken van een aanwijzing of een toestemming op eigen verzoek; en  

f. Het nemen van besluiten tot uitstel van betaling.       

Hilversum 
2 juni 2015   

M. de Cock Buning  
voorzitter  

E. Eljon  
commissaris  

J.G.C.M. Buné  
commissaris    

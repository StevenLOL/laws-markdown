<meta http-equiv='Content-Type' content='text/html; charset=utf-8' />

##Regeling informatieverstrekking definitieve vaststelling aanvaardbare kosten AWBZ 2013

Ingevolge de [artikelen 61](../../../../../../../../wet/wet/marktordening/gezondheidszorg/BWBR0020078/README.md), [62](../../../../../../../../wet/wet/marktordening/gezondheidszorg/BWBR0020078/README.md) en [68, van de Wet marktordening gezondheidszorg (Wmg)](../../../../../../../../wet/wet/marktordening/gezondheidszorg/BWBR0020078/README.md), is de Nederlandse Zorgautoriteit (NZa) bevoegd tot het stellen van regels op het gebied van informatie die benodigd is om de aanvaardbare kosten 2013 definitief te kunnen vaststellen   
### 1  

####Reikwijdte

Deze regeling is van toepassing op zorgaanbieders die op grond van de [Wet toelating zorginstellingen](../../../../../../../../wet/wet/toelating/zorginstellingen/BWBR0018906/README.md) (WTZi) zijn toegelaten voor één of meer van de functies persoonlijke verzorging, verpleging, begeleiding, behandeling of verblijf als genoemd in het [Besluit zorgaanspraken AWBZ ](../../../../../../../../AMvB/besluit/zorgaanspraken/awbz/BWBR0014149/README.md)en die een zorg of een dienst leveren als omschreven bij of krachtens de [Algemene Wet Bijzondere Ziektekosten](../../../../../../../../wet/algemene/wet/bijzondere/ziektekosten/BWBR0002614/README.md) (AWBZ). Deze regeling is tevens van toepassing op de functies persoonlijke verzorging, verpleging en begeleiding als bedoeld in de [artikelen 4](../../../../../../../../AMvB/besluit/zorgaanspraken/awbz/BWBR0014149/README.md), [5](../../../../../../../../AMvB/besluit/zorgaanspraken/awbz/BWBR0014149/README.md) en [6 van het Besluit zorgaanspraken AWBZ](../../../../../../../../AMvB/besluit/zorgaanspraken/awbz/BWBR0014149/README.md), indien en voor zover deze vormen van zorg worden geleverd door een zelfstandige zorgverlener.    
### 2  

####Doel van de regeling

Deze regeling bepaalt welke informatie zorgaanbieders aan de NZa moeten verstrekken voor de definitieve vaststelling van de aanvaardbare kosten 2013.    
### 3  

####Begripsbepalingen

### 3.1  

####Nacalculatieopgave

De opgave tot nacalculatie die door de zorgaanbieder en/of het zorgkantoor bij de NZa wordt ingediend. Voor deze opgave maken zorgaanbieder en zorgkantoor gebruik van een nacalculatieformulier.    
### 3.2  

####Nacalculatieformulier

Het formulier waarin de zorgaanbieder en/of het zorgkantoor de realisatie van de AWBZ-productie en de financiële realisatie van de kapitaallasten en overige onderdelen kan/kunnen invullen. Voor andere begripsbepalingen van de zorggerelateerde terminologie in deze regeling wordt verwezen naar de Beleidsregel definities AWBZ.     
### 4  

####Te verstrekken informatie

Zorgaanbieders verstrekken de NZa overeenkomstig de Beleidsregel nacalculatie 2013, het Controleprotocol nacalculatie 2013 en de Regeling administratieve organisatie en interne controle AWBZ-zorgaanbieders 2013 *vóór 1 juni 2014* de volgende gegevens en inlichtingen: 

– Een ondertekend voorblad van de nacalculatie-opgave 2013. Het voorblad van de nacalculatie-opgave 2013 dient voorzien te zijn van zowel een handtekening van of namens het bestuur van de zorgaanbieder als een handtekening van of namens het bestuur van het zorgkantoor (in uitzonderingsgevallen bij eenzijdige indiening door de zorgaanbieder of het zorgkantoor is dit zonder de handtekening van het zorgkantoor of de zorgaanbieder). De gehele nacalculatieopgave 2013 dient door de controlerend accountant<sup> 1 Het gaat in deze regeling om een accountant als bedoeld in artikel 393 van Boek 2 van het Burgerlijk Wetboek. </sup> gewaarmerkt te zijn uitgezonderd de Vragenlijst overige vragen en de eventueel van toepassing zijnde toelichting behorende bij deze vragenlijst.  

– Een Excelversie van de nacalculatie-opgave 2013, waarbij geldt dat het controlegetal op het Excelvoorblad van de nacalculatie-opgave 2013 gelijk is aan het controlegetal van de ondertekende gewaarmerkte nacalculatie-opgave 2013.  

– De door de accountant gewaarmerkte Vragenlijst controleprotocol behorende bij de nacalculatie-opgave 2013.  

– De door de accountant gewaarmerkte toelichting(en) behorende bij de Vragenlijst controleprotocol indien bij uit de beantwoording van deze vragen blijkt dat een toelichting vereist is.  

– De Vragenlijst overige vragen behorende bij de nacalculatie-opgave 2013;  

– Toelichting(en) behorende bij de Vragenlijst Overige vragen indien uit de beantwoording van deze vragen blijkt dat een toelichting vereist is.  

– De bij de nacalculatieopgave 2013 behorende en door de accountant ondertekende controleverklaring.  

– De opbrengsten uit verkoop en/of verhuur van (a) leegstaande gebouwen en/of (b) boekwinsten op verkoop van grond of terreinen waarop het leegstaande pand staat. Deze gegevens en inlichtingen moeten worden verstrekt indien ter zake van een leegstaand gebouw (i) compensatie is toegekend als bedoeld in de ‘Beleidsregel compensatie vaste activa AWBZ en GGZ in verband met de invoering normatieve huisvestingscomponent’, CA-300-493, of (ii) op basis van voornoemde beleidsregel een aanvraag voor compensatie is ingediend waarop nog niet is beslist. Een en ander geldt met betrekking tot de jaren 2012 tot en met 2017, overeenkomstig de ‘Beleidsregel compensatie vaste activa AWBZ en GGZ in verband met de invoering normatieve huisvestingscomponent’, CA-300-493, en de ‘Beleidsregel toevoeging en verrekening compensatie vaste activa CA-300-563’. Voor deze opgave dient gebruik te worden gemaakt van het daartoe door de NZa vastgestelde nacalculatieformulier.   In een verzoek om informatie als bedoeld in [artikel 61 Wmg](../../../../../../../../wet/wet/marktordening/gezondheidszorg/BWBR0020078/README.md) kan de NZa bepalen welke andere gegevens en inlichtingen moeten worden verstrekt voor de vaststelling van de definitieve aanvaardbare kosten 2013 voor de in artikel 1 bedoelde zorgaanbieders.    
### 5  

####Uitzonderingspositie zelfstandige zorgverleners

### 5.1  

####Zelfstandige zorgverleners

Voor zelfstandige zorgverleners geldt dat zij voor 1 juni 2014 wel een nacalculatie-opgave 2013 bij de NZa moeten indienen, maar dat zij geen controleverklaring bij deze nacalculatie-opgave hoeven te overleggen. De controle van de gerealiseerde productie 2013 vindt alleen plaats door het zorgkantoor. Bovendien hoeft de gehele nacalculatieopgave 2013 en eventuele toelichting(en) behorende bij de nacalculatie-opgave, niet te worden gewaarmerkt door een accountant.     
### 6  

####Te verstrekken informatie in geval van faillissement zorgaanbieder

*6.1 *Indien de rechtbank het faillissement van een zorgaanbieder uitspreekt en een curator benoemt, kan de NZa op basis van een schriftelijk verzoek van een failliete zorgaanbieder of de namens de failliete zorgaanbieder handelende curator of het zorgkantoor voor de uiterste indieningstermijn van de nacalculatieopgave 2013 tweemaal uitstel verlenen.  *6.2* Voor de definitieve vaststelling van de aanvaardbare kosten kan de NZa besluiten af te wijken van de in artikelen 4 en 6 van deze regeling genoemde vereiste gegevens en inlichtingen.    
### 7  

####Controleverklaring

### 7.1  

####Algemeen

De zorgaanbieder draagt er zorg voor dat een accountant als bedoeld in [artikel 393 van Boek 2 van het Burgerlijk Wetboek](../../../../../../../../wet/burgerlijk/wetboek/boek/2/BWBR0003045/README.md) een uitspraak doet over de juistheid van de verstrekte gegevens en inlichtingen als bedoeld in artikel 4 en dit bevestigt, overeenkomstig de wijze als beschreven in de Beleidsregel nacalculatie 2013, het Controleprotocol nacalculatie 2013 en de [Regeling administratieve organisatie en interne controle AWBZ-zorgaanbieders 2013](../../../../../../../../zbo/regeling/administratieve/organisatie/en/interne/controle/etc/BWBR0034422/README.md).    
### 7.2  

####Zorgaanbieder met nulproductie

Bij zorgaanbieders waarbij sprake is van een gerealiseerde productie van nul en waarbij de realisatie voor de onderdelen kapitaallasten en overige onderdelen ook nul bedraagt geldt dat zij voor 1 juni 2014 een nacalculatieopgave 2013 (nulopgave) bij de NZa moeten indienen. Deze zorgaanbieders hoeven geen controleverklaring bij de nacalculatie 2013 te overleggen. Bovendien hoeft de gehele nacalculatieopgave 2013 en eventuele toelichting(en) behorende bij de nacalculatieopgave 2013 niet te worden gewaarmerkt door een accountant.     
### 8  

####Gebruik eigen informatie

Wanneer een zorgaanbieder de gegevens en inlichtingen als bedoeld in artikel 4 niet, niet tijdig of niet volledig verstrekt aan de NZa, kan de NZa op grond van [artikel 69 Wmg](../../../../../../../../wet/wet/marktordening/gezondheidszorg/BWBR0020078/README.md) besluiten eigen informatie te gebruiken om over te gaan tot definitieve vaststelling van de aanvaardbare kosten 2013 voor de betreffende zorgaanbieder.    
### 9  

####Handhaving

Wanneer een zorgaanbieder de gegevens en inlichtingen als bedoeld in artikel 4 niet, niet tijdig of niet volledig indient bij de NZa, kan de NZa op grond van [Hoofdstuk 6 van de Wmg](../../../../../../../../wet/wet/marktordening/gezondheidszorg/BWBR0020078/README.md) handhavend optreden.    
### 10  

####Beëindiging oude regeling

De [Regeling Informatieverstrekking definitieve vaststelling aanvaardbare kosten AWBZ 2012](../../../../../../../../zbo/informatieverstrekking/definitieve/vaststelling/aanvaardbare/kosten/awbz/etc/BWBR0032432/README.md) met kenmerk NR/CA-300-016, die een geldigheidsduur heeft tot 1 januari 2014, zal op laatstgenoemde datum van rechtswege komen te vervallen.    
### 11  

####Overgangsbepaling

De [Regeling informatieverstrekking definitieve vaststelling aanvaardbare kosten AWBZ 2012](../../../../../../../../zbo/informatieverstrekking/definitieve/vaststelling/aanvaardbare/kosten/awbz/etc/BWBR0032432/README.md), met kenmerk NR/CA-300-016 blijft van toepassing op gedragingen (handelen en nalaten) van zorgaanbieders die onder de werkingssfeer van die regeling vielen en die zijn aangevangen – en al dan niet beëindigd – in de periode dat die regeling gold.    
### 12  

####Inwerkingtreding en citeerregel

Deze regeling treedt in werking met ingang van de dag na de datum van uitgifte van de Staatscourant waarin de regeling ingevolge [artikel 20, tweede lid, onderdeel a, van de Wet marktordening gezondheidszorg](../../../../../../../../wet/wet/marktordening/gezondheidszorg/BWBR0020078/README.md) wordt geplaatst, werkt terug tot 1 januari 2013 en vervalt met ingang van 1 januari 2015. Deze regeling wordt aangehaald als ‘Regeling informatieverstrekking definitieve vaststelling aanvaardbare kosten AWBZ 2013’.     

de Raad van Bestuur van de Nederlandse Zorgautoriteit 
M.E. Homan,  
lid Raad van Bestuur.    

<meta http-equiv='Content-Type' content='text/html; charset=utf-8' />

##Tijdelijke regeling van het Commissariaat voor de Media van 13 januari 2009 houdende beleidsregels omtrent toepasselijkheid van de beleidsregels van het Commissariaat voor de Media in verband met de inwerkingtreding van de Mediawet 2008 (Regeling toepasselijkheid beleid onder de Mediawet 2008)

Het Commissariaat voor de Media,  
Gelet op de [artikelen 7:11](../../../../../../../../../wet/mediawet/2008/BWBR0025028/README.md) en [7:12 van de Mediawet 2008](../../../../../../../../../wet/mediawet/2008/BWBR0025028/README.md);

Gelet op [artikel 4:81 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md);

Overwegende:

– dat per 1 januari 2009 de [Mediawet 2008](../../../../../../../../../wet/mediawet/2008/BWBR0025028/README.md) (Stb. 2008, 583) en het [Mediabesluit](../../../../../../../../../AMvB/mediabesluit/2008/BWBR0025036/README.md) (Stb. 2008, 584) in werking zijn getreden en de [Mediawet](../../../../../../../../../wet/mediawet/BWBR0004149/README.md) (Stb. 1987, 249) en het [Mediabesluit](../../../../../../../../../AMvB/mediabesluit/BWBR0004237/README.md) (Stb. 1987, 573) zijn ingetrokken;  

– dat de [Mediawet 2008](../../../../../../../../../wet/mediawet/2008/BWBR0025028/README.md) en het [Mediabesluit 2008](../../../../../../../../../AMvB/mediabesluit/2008/BWBR0025036/README.md) zowel inhoudelijke als technische wijzigingen van de [Mediawet](../../../../../../../../../wet/mediawet/BWBR0004149/README.md), respectievelijk het [Mediabesluit](../../../../../../../../../AMvB/mediabesluit/BWBR0004237/README.md) bevatten;  

– dat daarnaast het systeem en de vormgeving van de er in neergelegde bepalingen volledig is gewijzigd;  

– dat tevens het begrippenkader is vernieuwd;  

– dat de aanpassing van inhoud, nummering en begrippenkader van de beleidsregels van het Commissariaat voor de Media aan de [Mediawet 2008](../../../../../../../../../wet/mediawet/2008/BWBR0025028/README.md) en het [Mediabesluit 2008](../../../../../../../../../AMvB/mediabesluit/2008/BWBR0025036/README.md) niet is afgerond op 1 januari 2009;  

– dat het om die reden noodzakelijk is een tijdelijke maatregel te treffen om de huidige beleidsregels van het Commissariaat voor de Media in overeenstemming te brengen met de [Mediawet 2008](../../../../../../../../../wet/mediawet/2008/BWBR0025028/README.md) en het [Mediabesluit 2008](../../../../../../../../../AMvB/mediabesluit/2008/BWBR0025036/README.md);     Besluit vast te stellen:    

### Artikel  1  

####Strekking van de regeling

Deze regeling strekt ertoe alle bestaande regelingen en schriftelijk vastgelegd beleid, voor zover relevant, toepasselijk te verklaren onder het regime van de [Mediawet 2008](../../../../../../../../../wet/mediawet/2008/BWBR0025028/README.md) en het [Mediabesluit 2008](../../../../../../../../../AMvB/mediabesluit/2008/BWBR0025036/README.md). 

### Artikel  2  

####Definities

In deze regeling wordt verstaan onder: 

a.  *de wet:* de [Mediawet 2008](../../../../../../../../../wet/mediawet/2008/BWBR0025028/README.md);  

b.  *het besluit:* het [Mediabesluit 2008](../../../../../../../../../AMvB/mediabesluit/2008/BWBR0025036/README.md);  

c.  *het Commissariaat:* het Commissariaat voor de Media.   

### Artikel  3  

####Toepasselijkheid regelingen Commissariaat

1.  Na inwerkingtreding van de [wet](../../../../../../../../../wet/mediawet/2008/BWBR0025028/README.md) en het [besluit](../../../../../../../../../AMvB/mediabesluit/2008/BWBR0025036/README.md) berusten alle in de bijlage opgenomen regelingen op de [wet](../../../../../../../../../wet/mediawet/2008/BWBR0025028/README.md), respectievelijk het [besluit](../../../../../../../../../AMvB/mediabesluit/2008/BWBR0025036/README.md), onverminderd het bepaalde in [titel 9.1 van de wet](../../../../../../../../../wet/mediawet/2008/BWBR0025028/README.md).   
2.  Na inwerkingtreding van de [wet](../../../../../../../../../wet/mediawet/2008/BWBR0025028/README.md) en het [besluit](../../../../../../../../../AMvB/mediabesluit/2008/BWBR0025036/README.md) berust het overige beleid, waaronder beleidsbrieven, voor zover relevant op de [wet](../../../../../../../../../wet/mediawet/2008/BWBR0025028/README.md), respectievelijk het [besluit](../../../../../../../../../AMvB/mediabesluit/2008/BWBR0025036/README.md), onverminderd het bepaalde in [titel 9.1 van de wet](../../../../../../../../../wet/mediawet/2008/BWBR0025028/README.md).  

### Artikel  4  

####Wetsconforme interpretatie

1.  De bepalingen van de [wet](../../../../../../../../../wet/mediawet/2008/BWBR0025028/README.md) en het [besluit](../../../../../../../../../AMvB/mediabesluit/2008/BWBR0025036/README.md) treden in de plaats van de in de regelingen of beleidsbrieven genoemde bepalingen van de [Mediawet](../../../../../../../../../wet/mediawet/BWBR0004149/README.md), respectievelijk van het [Mediabesluit](../../../../../../../../../AMvB/mediabesluit/BWBR0004237/README.md) voor zover mogelijk en relevant overeenkomstig de transponeringstabellen zoals deze zijn opgenomen in de Memorie van Toelichting (Kamerstukken II 2007/08, 31 356, nr. 3) en het Gewijzigd voorstel van wet (Kamerstukken I, 2007/08, 31 356, A), alsmede in het [Mediabesluit 2008](../../../../../../../../../AMvB/mediabesluit/2008/BWBR0025036/README.md) (Staatsblad 2008, 584).   
2.  De begrippen uit de [wet](../../../../../../../../../wet/mediawet/2008/BWBR0025028/README.md) treden in de plaats van de in die regelingen of beleidsbrieven genoemde begrippen uit de [Mediawet](../../../../../../../../../wet/mediawet/BWBR0004149/README.md).   
3.  De regelingen en beleidsbrieven worden in overeenstemming met de [wet](../../../../../../../../../wet/mediawet/2008/BWBR0025028/README.md) en het [besluit](../../../../../../../../../AMvB/mediabesluit/2008/BWBR0025036/README.md) toegepast.   
4.  Indien met betrekking tot een bepaling in de [wet](../../../../../../../../../wet/mediawet/2008/BWBR0025028/README.md) of het [besluit](../../../../../../../../../AMvB/mediabesluit/2008/BWBR0025036/README.md) geen beleid is vastgesteld, wordt voor de interpretatie van die bepaling het bestaande beleid voor zover mogelijk op overeenkomstige wijze toegepast.   
5.  Indien een regeling of beleidsbrief of een deel daarvan in strijd is met de [wet](../../../../../../../../../wet/mediawet/2008/BWBR0025028/README.md), worden die regeling, beleidsbrief respectievelijk het betreffende deel in overeenstemming met de [wet](../../../../../../../../../wet/mediawet/2008/BWBR0025028/README.md) toegepast en blijven zij voor het overige buiten toepassing.  

### Artikel  5  

####Slotbepaling

1.  Deze regeling treedt met terugwerkende kracht in werking met ingang van 1 januari 2009.   
2.  Deze regeling wordt aangehaald als Regeling toepasselijkheid beleid onder de Mediawet 2008.   
3.  Deze regeling wordt bekendgemaakt door kennisgeving ervan in de Staatscourant en op de internetsite van het Commissariaat voor de Media (www.cvdm.nl).  

Commissariaat voor de Media, 

Voorzitter, 
I. Brakman 

Commissaris, 
J. van Cuilenburg    

### Bijlage  

####Lijst van regelingen van het Commissariaat voor de Media die berusten op de [Mediawet 2008](../../../../../../../../../wet/mediawet/2008/BWBR0025028/README.md)

Beleidsbrief bartering Beleidsbrief uitbesteding lokale omroep Beleidskader neventaken lokale en regionale omroepen Beleidslijn publiek-private samenwerking Beleidslijn Sanctiemaatregelen maart 2007 Beleidslijn zendtijdaanvragen 39f-instellingen Beleidslijn zendtijd 39f, nadere toelichting Beleidsregels artikel 82k Mediawet Beleidsregels lokale omroep voor meerdere gemeenten [Beleidsregels nevenactiviteiten](../../../../../../../../../zbo/beleidsregels/nevenactiviteiten/BWBR0022118/README.md) [Beleidsregels ontheffingen liefdadigheidsacties](../../../../../../../../../zbo/beleidsregels/ontheffingen/liefdadigheidsacties/BWBR0023628/README.md) Beleidsregels ontheffingen programmatitel nevenactiviteiten publieke omroep [Beleidsregels ontheffing programmatitel commerciële omroep 2007](../../../../../../../../../zbo/beleidsregels/ontheffing/programmatitel/commerciële/omroep/2007/BWBR0021818/README.md) [Beleidsregels ontheffing programmatitel publieke omroep 2007](../../../../../../../../../zbo/beleidsregels/ontheffing/programmatitel/publieke/omroep/BWBR0023619/README.md) [Beleidsregels ontheffing zendernaam commerciële omroep 2008](../../../../../../../../../zbo/beleidsregels/ontheffing/zendernaam/commerciële/omroep/2008/BWBR0024145/README.md) [Beleidsregels programmaquota 2007](../../../../../../../../../zbo/beleidsregels/programmaquota/BWBR0023155/README.md) Beleidsregels splitscreen commerciële omroepdiensten [Beleidsregels sponsoring commerciële omroep](../../../../../../../../../zbo/beleidsregels/sponsoring/commerciële/omroep/2005/BWBR0018546/README.md) [Beleidsregels sponsoring publieke omroep](../../../../../../../../../zbo/beleidsregels/sponsoring/publieke/omroep/2005/BWBR0018547/README.md) [Beleidsregels toestemming programma voor bijzonder doel 2008](../../../../../../../../../zbo/beleidsregels/toestemming/programma/voor/bijzonder/doel/2008/BWBR0024086/README.md) [Beleidsregels verenigingsactiviteiten](../../../../../../../../../zbo/beleidsregels/verenigingsactiviteiten/BWBR0023116/README.md) [Besluit ontheffing reclame-uitingen](../../../../../../../../../zbo/besluit/ontheffing/reclame-uitingen/BWBR0023616/README.md) Besluit ontheffing vermelding evenementensponsor Besluit ontheffing vermelding niet-sponsor [Besluit ontheffing zelfpromotie commerciële omroep 2007](../../../../../../../../../zbo/besluit/ontheffing/zelfpromotie/commerciële/omroep/BWBR0022116/README.md) [Besluit ontheffing zelfpromotie publieke omroep](../../../../../../../../../zbo/besluit/ontheffing/zelfpromotie/publieke/omroep/BWBR0022112/README.md) Convenant Commissariaat en Agentschap Telecom Handboek Financiële Verantwoording Regionale Omroepen Klachtregeling Commissariaat voor de Media 2000 Mandaatbesluit Modelreglement Programmaraden Notitie neventaken publieke omroep 2002 Publiek-private samenwerking 2008 Regeling kabelkrantprogramma’s Regeling toezichtskosten commerciële omroep 2002 Reglement Adviescommissie Bezwaarschriften Samenwerkingsprotocol CvdM-OPTA Sponsoring programmaonderdelen van culturele aard Uitgangspuntennotitie regionale omroep 


<meta http-equiv='Content-Type' content='text/html; charset=utf-8' />

##Regeling van het College voor examens van 27Â augustus 2014, nummer CvTE-14.02125, houdende vaststelling van regels voor digitale centrale examinering in het mbo (Regeling digitale centrale examinering mbo)

Het College voor examens,  
Gelet op artikel 3 van de Wet College voor toetsen en examens; het Examen- en kwalificatiebesluit beroepsopleidingen WEB artikel 6, eerste lid onderdeel e.
Besluit:    

### Artikel  1  

####digitale examinering

De regels voor digitale examinering mbo, bedoeld in artikel 6, eerste lid onderdeel e van het Examenbesluit beroepsopleidingen WEB, worden vastgesteld als aangegeven in de bijlage bij deze regeling. 

### Artikel  2  

####bekendmaking

De regeling zal met de bijlage en toelichting in de Staatscourant worden geplaatst. De hiervan afgeleide regels bij digitale examinering mbo kunnen worden geraadpleegd op Examenbladmbo.nl. 

### Artikel  3  

####inwerkingtreding

Deze regeling treedt in werking met ingang van de eerste dag na de datum van uitgifte van de Staatscourant waarin zij wordt geplaatst. 

### Artikel  4  

####citeertitel

Deze regeling wordt aangehaald als: Regeling digitale centrale examinering mbo. 

Het College voor toetsen en examens, Namens deze, 
de voorzitter 
H.W. Laan    

### Bijlage 

####behorende bij artikel 1  van de Regeling digitale centrale examinering mbo, van 27 augustus 2014, nummer CvTE-14.02125

####Regels voor digitale examinering mbo

Aan het begin van elk studiejaar publiceert het college voor toetsen en examens op de website examenbladmbo.nl de regels die gelden voor digitale examens van de centrale examens in het mbo. Gedurende het studiejaar kunnen aanvullende regels worden gepubliceerd. De regels betreffen de logistieke en technische handelingen en instructies (via handleidingen, checklists en dergelijke) die de instellingen dienen te volgen. Op deze wijze wordt geborgd dat een probleemloze afname via de computer mogelijk is. Gezien aard en omvang van de regels en instructies worden deze voorafgaande aan het studiejaar geplaatst op de site voor de centrale examens in het mbo: www.examenbladmbo.nl. 


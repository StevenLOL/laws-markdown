<meta http-equiv='Content-Type' content='text/html; charset=utf-8' />

##Regeling transparantie contracteerproces AWBZ

De Nederlandse Zorgautoriteit (NZa),  
Gelet op [artikel 45 Wet marktordening gezondheidszorg](../../../../../../wet/wet/marktordening/gezondheidszorg/BWBR0020078/README.md) (Wmg) in verbinding met [artikel 50 Wmg](../../../../../../wet/wet/marktordening/gezondheidszorg/BWBR0020078/README.md) en de [artikelen 15](../../../../../../wet/algemene/wet/bijzondere/ziektekosten/BWBR0002614/README.md) en [16 AWBZ](../../../../../../wet/algemene/wet/bijzondere/ziektekosten/BWBR0002614/README.md);

Heeft de volgende regeling vastgesteld:

### Artikel  1  

####Begripsbepalingen

a.  de wet De [wet marktordening gezondheidszorg](../../../../../../wet/wet/marktordening/gezondheidszorg/BWBR0020078/README.md) (Stb. 2006, 432);   
b.  AWBZ-verzekeraar Een zorgverzekeraar als bedoeld in [artikel 1, onder e van de wet](../../../../../../wet/wet/marktordening/gezondheidszorg/BWBR0020078/README.md);   
c.  zorgkantoor Het verbindingskantoor als bedoeld in [artikel 1, onder c, onderdeel 1, van het Administratiebesluit Bijzondere Ziektekostenverzekering](../../../../../../AMvB/administratiebesluit/bijzondere/ziektekostenverzekering/BWBR0003585/README.md) (Stb. 1991, 326);   
d.  zorgkantoorregio De regio waarvoor een zorgkantoor op grond van [artikel 3 van het Administratiebesluit Bijzondere Ziektekostenverzekering](../../../../../../AMvB/administratiebesluit/bijzondere/ziektekostenverzekering/BWBR0003585/README.md) is aangewezen als verbindingskantoor.   
e.  zorgaanbieder Een zorgaanbieder als bedoeld in [artikel 1, onder c, onderdeel 1 van de wet](../../../../../../wet/wet/marktordening/gezondheidszorg/BWBR0020078/README.md);   
f.  overeenkomst Door zorgkantoor en zorgaanbieder gesloten overeenkomst ten aanzien van het leveren van zorg waarop AWBZ-verzekerden aanspraak hebben op grond van [artikel 6, eerste lid, AWBZ](../../../../../../wet/algemene/wet/bijzondere/ziektekosten/BWBR0002614/README.md), de in dat kader toe te passen prestatiebeschrijvingen en bijbehorende tarieven;   
g.  budgetverzoek Een gezamenlijke tariefaanvraag als bedoeld in [artikel 50 Wmg](../../../../../../wet/wet/marktordening/gezondheidszorg/BWBR0020078/README.md)   
h.  budgetronde Door de NZa vastgestelde data voor indiening van tariefaanvragen.   

### Artikel  2  

####Transparantie van modellen van overeenkomsten

Een zorgkantoor maakt voorafgaand aan de onderhandelingen over een overeenkomst bekend volgens welke modellen hij aan zorgaanbieders overeenkomsten aanbiedt.  

### Artikel  3  

####Transparantie financieel beslag overeenkomsten

Een zorgkantoor maakt aan de zorgaanbieders met wie een overeenkomst is gesloten voorafgaand aan de indiening van de tariefaanvragen de som bekend van de in de zorgkantoorregio overeengekomen budgetten.  

### Artikel  4  

####Inwerkingtreding

Deze Regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  5  

####Citeertitel

Deze regeling wordt aangehaald als: ‘Regeling transparantie contracteerproces AWBZ’.  

<meta http-equiv='Content-Type' content='text/html; charset=utf-8' />

##Regeling van het Stimuleringsfonds voor de Pers van 19 februari 2009, nr. 19215, tot vaststelling van subsidieplafonds voor het jaar 2010

Het Stimuleringsfonds voor de pers,  
Handelende na overleg met de Minister van Onderwijs, Cultuur en Wetenschap;

Gelet op [artikel 8.16 van de Mediawet 2008](../../../../../../../../wet/mediawet/2008/BWBR0025028/README.md);
Besluit:    

### Artikel  1  

####Subsidieverlening op grond van [titel 8.2 van de Mediawet 2008](../../../../../../../../wet/mediawet/2008/BWBR0025028/README.md)

Voor subsidieverstrekking aan persorganen voor de activiteiten bedoeld in de [artikelen 8.10](../../../../../../../../wet/mediawet/2008/BWBR0025028/README.md), [8.11](../../../../../../../../wet/mediawet/2008/BWBR0025028/README.md), [8.12](../../../../../../../../wet/mediawet/2008/BWBR0025028/README.md), [8.13](../../../../../../../../wet/mediawet/2008/BWBR0025028/README.md) en [8.14](../../../../../../../../wet/mediawet/2008/BWBR0025028/README.md), is in 2010 een totaalbedrag van ten hoogste € 650.000 beschikbaar, waarvan ten hoogste € 550.000 in de vorm van een uitkering wordt verstrekt. 

### Artikel  2  

####Subsidieverlening op grond van [titel 8.3 van de Mediawet 2008](../../../../../../../../wet/mediawet/2008/BWBR0025028/README.md)

Voor subsidieverstrekking op grond van [titel 8.3 van de Mediawet 2008](../../../../../../../../wet/mediawet/2008/BWBR0025028/README.md) voor het verrichten van onderzoek ten behoeve van de persbedrijfstak als geheel is in 2010 een bedrag van ten hoogste € 350.000 beschikbaar, waarvan ten hoogste € 300.000 in de vorm van een uitkering wordt verstrekt. 

### Artikel  3  

####Subsidieverstrekking op grond van de [Tijdelijke subsidieregeling minderhedenbladen en journalistieke internet-informatieproducten](../../../../../../../../zbo/tijdelijke/subsidieregeling/minderhedenbladen/en/journalistieke/etc/BWBR0027268/README.md)

1.  Voor subsidieverstrekking aan minderhedenbladen op grond van [hoofdstuk 2 van de Tijdelijke subsidieregeling minderhedenbladen en journalistieke internet-informatieproducten](../../../../../../../../zbo/tijdelijke/subsidieregeling/minderhedenbladen/en/journalistieke/etc/BWBR0027268/README.md) is in 2010 een bedrag van ten hoogste € 250.000 in de vorm van een uitkering beschikbaar.   
2.  Voor subsidieverstrekking aan journalistieke internet-informatieproducten op grond van [hoofdstuk 3 van de Tijdelijke subsidieregeling minderhedenbladen en journalistieke internet-informatieproducten](../../../../../../../../zbo/tijdelijke/subsidieregeling/minderhedenbladen/en/journalistieke/etc/BWBR0027268/README.md) is in 2010 een bedrag van ten hoogste € 300.000 in de vorm van een uitkering beschikbaar.  

### Artikel  4  

####Inwerkingtreding

Deze regeling treedt in werking met ingang van de dag na de dagtekening van de Staatscourant waarin zij wordt geplaatst. 

### Artikel  5  

####Citeertitel

Deze regeling wordt aangehaald als: Regeling subsidieplafonds Stimuleringfonds voor de Pers. 
Dit besluit zal met toelichting in de Staatscourant worden geplaatst.   

Den Haag 
19 februari 2010   

De 
voorzitter van het Stimuleringsfonds voor de pers, 
G.W. Noomen     

<meta http-equiv='Content-Type' content='text/html; charset=utf-8' />

##Beleidsregel boete werknemer 2013

Het Uitvoeringsinstituut werknemersverzekeringen,  
Gelet op [artikel 27a van de Werkloosheidswet](../../../../../../wet/werkloosheidswet/BWBR0004045/README.md), [artikel 21 van de Wet inkomensvoorziening oudere werklozen](../../../../../../wet/wet/inkomensvoorziening/oudere/werklozen/BWBR0024394/README.md), [artikel 45a van de Ziektewet](../../../../../../wet/ziektewet/BWBR0001888/README.md), [artikel 29a van de Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md), [artikel 48 van de Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [artikelen 2:69](../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:40 Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [artikel 91 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md), de [artikelen 3:16](../../../../../../wet/wet/arbeid/en/zorg/BWBR0013008/README.md) en [3:27 van de Wet arbeid en zorg](../../../../../../wet/wet/arbeid/en/zorg/BWBR0013008/README.md), [artikel 14a van de Toeslagenwet](../../../../../../wet/toeslagenwet/BWBR0004043/README.md), [titel 5.4 Algemene wet bestuursrecht](../../../../../../wet/algemene/wet/bestuursrecht/BWBR0005537/README.md) en het [Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md);
Besluit:    

### Artikel  1  

####Definities

In dit besluit wordt verstaan onder: 

–  *Awb:* [Algemene wet bestuursrecht](../../../../../../wet/algemene/wet/bestuursrecht/BWBR0005537/README.md);  

–  *TW:* [Toeslagenwet](../../../../../../wet/toeslagenwet/BWBR0004043/README.md);  

–  *UWV:* Uitvoeringsinstituut werknemersverzekeringen, genoemd in [hoofdstuk 5 van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);  

–  *WAO:* [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md);  

–  *WAZ:* [Wet arbeidsongeschiktheidsverzekering zelfstandigen](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md);  

–  *Wazo:* [Wet arbeid en zorg](../../../../../../wet/wet/arbeid/en/zorg/BWBR0013008/README.md);  

–  *Wet IOW:* [Wet inkomensvoorziening oudere werklozen](../../../../../../wet/wet/inkomensvoorziening/oudere/werklozen/BWBR0024394/README.md);  

–  *Wet Wajong:* [Wet werk en arbeidsondersteuning jonggehandicapten](../../../../../../wet/wet/werk/en/arbeidsondersteuning/jonggehandicapten/BWBR0008657/README.md);  

–  *Wet WIA:* [Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md);  

–  *WW:* [Werkloosheidswet](../../../../../../wet/werkloosheidswet/BWBR0004045/README.md);  

–  *ZW:* [Ziektewet](../../../../../../wet/ziektewet/BWBR0001888/README.md);  

–  *afstemming:* de verplichting om in elk individueel geval het boetebedrag vast te stellen in overeenstemming met de ernst van de overtreding en de mate van verwijtbaarheid, bedoeld in [artikel 5:46, tweede en derde lid Awb](../../../../../../wet/algemene/wet/bestuursrecht/BWBR0005537/README.md);  

–  *boete:* de bestuurlijke boete, genoemd in [artikel 27a, eerste lid van de WW](../../../../../../wet/werkloosheidswet/BWBR0004045/README.md), [artikel 21, eerste lid van de Wet IOW](../../../../../../wet/wet/inkomensvoorziening/oudere/werklozen/BWBR0024394/README.md), [artikel 45a, eerste lid, van de ZW](../../../../../../wet/ziektewet/BWBR0001888/README.md), [artikel 3:16 eerste lid, onderdeel o](../../../../../../wet/wet/arbeid/en/zorg/BWBR0013008/README.md) en [artikel 3:27, eerste lid, onderdeel m van de Wazo](../../../../../../wet/wet/arbeid/en/zorg/BWBR0013008/README.md), [artikel 29a, eerste lid, van de WAO](../../../../../../wet/wet/op/de/arbeidsongeschiktheidsverzekering/BWBR0002524/README.md), [artikel 48, eerste lid, van de WAZ](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), [artikel 2:69, eerste lid](../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [artikel 3:40, eerste lid, van de Wet Wajong](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [artikel 91, eerste lid, van de Wet WIA](../../../../../../wet/wet/werk/en/inkomen/naar/arbeidsvermogen/BWBR0019057/README.md) en [artikel 14a, eerste lid, van de TW](../../../../../../wet/toeslagenwet/BWBR0004043/README.md);  

–  *informatieplicht:* de verplichting, genoemd in [artikel 25 van de WW](../../../../../../wet/werkloosheidswet/BWBR0004045/README.md), [artikel 12, eerste lid van de Wet IOW](../../../../../../wet/wet/inkomensvoorziening/oudere/werklozen/BWBR0024394/README.md), de [artikelen 31, eerste lid](../../../../../../wet/ziektewet/BWBR0001888/README.md), en [49 van de ZW](../../../../../../wet/ziektewet/BWBR0001888/README.md), [artikel 3:27, eerste lid, onderdeel f van de Wazo](../../../../../../wet/wet/arbeid/en/zorg/BWBR0013008/README.md), [artikel 80 van de WAO](../../../../../../wet/wet/op/de/arbeidsongeschiktheidsverzekering/BWBR0002524/README.md), [artikel 70 van de WAZ](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), [artikelen 2:7, eerste lid](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), en [3:74 van de Wet Wajong](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [artikel 27, eerste lid, van de Wet WIA](../../../../../../wet/wet/werk/en/inkomen/naar/arbeidsvermogen/BWBR0019057/README.md) en [artikel 12 van de TW](../../../../../../wet/toeslagenwet/BWBR0004043/README.md);  

–  *waarschuwing:* de waarschuwing, genoemd in [artikel 27a, vierde lid, van de WW](../../../../../../wet/werkloosheidswet/BWBR0004045/README.md), [artikel 21, vierde lid van de Wet IOW](../../../../../../wet/wet/inkomensvoorziening/oudere/werklozen/BWBR0024394/README.md), [artikel 45a, vierde lid, van de ZW](../../../../../../wet/ziektewet/BWBR0001888/README.md), [artikel 29a, vierde lid, van de WAO](../../../../../../wet/wet/op/de/arbeidsongeschiktheidsverzekering/BWBR0002524/README.md), [artikel 48, vierde lid, van de WAZ](../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), [artikelen 2:69, vierde lid](../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [3:40, vierde lid, van de Wet Wajong](../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [artikel 91, vierde lid, van de Wet WIA](../../../../../../wet/wet/werk/en/inkomen/naar/arbeidsvermogen/BWBR0019057/README.md) en [artikel 14a, vierde lid, van de TW](../../../../../../wet/toeslagenwet/BWBR0004043/README.md).   

### Artikel  2  

####Waarschuwing of boete

Indien de informatieplicht opzettelijk is overtreden wordt niet volstaan met het geven van een waarschuwing. 

### Artikel  3  

####Basisboetebedrag

1.  Het basisboetebedrag is gelijk aan 100% van het benadelingsbedrag of, indien er sprake is van recidive, gelijk aan 150% van het benadelingsbedrag.   
2.  Indien de informatieplicht gelijktijdig met betrekking tot twee of meer van de in de aanhef van deze beleidsregel genoemde wetten is overtreden, worden de benadelingsbedragen samengeteld. Het basisboetebedrag bedraagt bij de eerste overtreding 100% van dit bedrag of bij recidive 150% van dit bedrag.   
3.  Indien de in het tweede lid omschreven samenloop aan de orde is, maar op grond van één van de in de aanhef van deze beleidsregel genoemde wetten geen sprake is van recidive, dan is het basisboetebedrag 100% van het samengetelde benadelingsbedrag.   
4.  De minimumboete is vastgelegd in [artikel 2, derde lid van het Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md). Indien het op grond van het eerste lid tot en met het derde lid van dit artikel berekende basisboetebedrag lager is dan de wettelijk vastgestelde minimumboete, dan wordt voor de verdere berekening van de boete uitgegaan van deze minimumboete.  

### Artikel  4  

####Verminderde verwijtbaarheid

Bij de afstemming van de boete, als bedoeld in [artikel 5:46, tweede en derde lid Awb](../../../../../../wet/algemene/wet/bestuursrecht/BWBR0005537/README.md), hanteert het UWV dit besluit. Bij de afstemming wordt de boete aangepast aan de ernst van de overtreding en de mate van verwijtbaarheid. Hierbij worden de criteria zoals genoemd in [artikel 2a van het Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md) in acht genomen. Daarnaast wordt ook nagegaan of sprake is van een samenloop van omstandigheden die elk op zich niet, maar in hun onderlinge samenhang beschouwd wel leiden tot verminderde verwijtbaarheid. 

### Artikel  5  

####Percentages

1.  De hoogte van de boete na afstemming wordt berekend door het basisboetebedrag te vermenigvuldigen met een percentage. Uitgangspunt zijn boetes van 25%, 50%, 75% of 100% van het basisboetebedrag.   
2.  Indien verwijtbaarheid geheel ontbreekt, wordt geen boete opgelegd.  

### Artikel  6  

####Alsnog melden door belanghebbende

Indien er op grond van [artikel 2a, tweede lid, onder c, van het Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md) sprake is van verminderde verwijtbaarheid, en er geen andere omstandigheden zijn die van invloed kunnen zijn op de mate van verwijtbaarheid, wordt de boete vastgesteld aan de hand van de hoogte van het benadelingsbedrag en de duur van de overtreding. 

1. Indien het benadelingsbedrag lager dan € 2.000 is, het een eerste overtreding betreft en de overtreding gemeld wordt voordat deze meer dan zes weken heeft voortgeduurd, wordt de minimumboete, vastgesteld in [artikel 2, derde lid, van het Boetebesluit socialezekerheidswetten](../../../../../../AMvB/boetebesluit/socialezekerheidswetten/BWBR0011708/README.md), opgelegd.  

2. Indien het benadelingsbedrag lager dan € 5.000 is en de overtreding gemeld wordt voordat deze meer dan een jaar heeft voortgeduurd, wordt een boete van 25% van het basisboetebedrag opgelegd.  

3. Indien het benadelingsbedrag lager dan € 5.000 is maar de overtreding gemeld wordt nadat deze meer dan een jaar heeft voortgeduurd, wordt een boete van 50% van het basisboetebedrag opgelegd.  

4. Indien het benadelingsbedrag gelijk aan of hoger dan € 5.000 is en de overtreding gemeld wordt voordat deze meer dan een jaar heeft voortgeduurd, wordt een boete van 50% van het basisboetebedrag opgelegd.  

5. Indien het benadelingsbedrag gelijk aan of hoger dan € 5.000 is en de overtreding gemeld wordt nadat deze meer dan een jaar heeft voortgeduurd, wordt een boete van 75% van het basisboetebedrag opgelegd.   

### Artikel  7  

####CAO loonsverhogingen

Verwijtbaarheid wordt geacht te ontbreken indien structurele loonsverhogingen die een rechtstreeks gevolg zijn van een collectieve afspraak in het bedrijf of de bedrijfstak niet uit eigen beweging worden doorgegeven. Het niet doorgeven van individuele loonsverhogingen op basis van een CAO op grond van functioneren of dienstjaren valt niet onder deze uitzondering. 

### Artikel  8  

####Inwerkingtreding

Deze beleidsregel treedt in werking met ingang van de dag na dagtekening van de Staatscourant waarin het wordt geplaatst en werkt terug tot en met 1 januari 2013. 

### Artikel  9  

####Citeertitel

Dit besluit wordt aangehaald als: Beleidsregel boete werknemer 2013. 
Dit besluit wordt met de toelichting in de Staatscourant geplaatst.   

Amsterdam 
24 september 2013   

Voorzitter Raad van Bestuur UWV, 
B.J. Bruins     

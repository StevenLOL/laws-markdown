<meta http-equiv='Content-Type' content='text/html; charset=utf-8' />

##Beleidsregel betaling zonder machtiging aan het Zorginstituut Nederland

Het Uitvoeringsinstituut werknemersverzekeringen,  
Gelet op de artikelen 71 van de Wet werk en inkomen naar arbeidsvermogen, 54 van de Wet op de arbeidsongeschiktheidsverzekering, 57 van de Wet arbeidsongeschiktheidsverzekering zelfstandigen, 2:55 en 3:47 van de Wet arbeidsongeschiktheidsvoorziening jonggehandicapten, en 22 van de Toeslagenwet;
Besluit:    

### Artikel  1  

Indien degene, aan wie een uitkering in de zin van de Wet werk en inkomen naar arbeidsvermogen, Wet op de arbeidsongeschiktheidsverzekering, Wet arbeidsongeschiktheidsverzekering zelfstandigen, Wet arbeidsongeschiktheidsvoorziening jonggehandicapten, of Toeslagenwet is toegekend, een bijdrage verschuldigd is voor verstrekking of vergoeding van zorg als bedoeld in de Wet langdurige zorg, betaalt UWV na ontvangst van een daartoe strekkend inhoudingsverzoek, de uitkering tot het bedrag van die bijdrage, in plaats van aan degene aan wie de uitkering is toegekend, zonder diens machtiging uit aan het Zorginstituut Nederland, genoemd in artikel 58 van de Zorgverzekeringswet. 

### Artikel  2  

Aan een inhoudingsverzoek wordt per toekomende datum gevolg gegeven. 

### Artikel  3  

Het Besluit betaling zonder machtiging aan het College voor zorgverzekeringen (besluit van 13 december 2005) wordt ingetrokken. 

### Artikel  4  

Dit besluit wordt aangehaald als: Beleidsregel betaling zonder machtiging aan het Zorginstituut Nederland. 

### Artikel  5  

Dit besluit treedt in werking met ingang van 1 januari 2015 
Dit besluit zal met de toelichting in de Staatscourant worden geplaatst.   

Amsterdam 
9 december 2014   

B.J. Bruins  
Voorzitter Raad van bestuur    

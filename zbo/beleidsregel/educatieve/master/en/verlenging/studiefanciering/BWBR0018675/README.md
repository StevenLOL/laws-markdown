<meta http-equiv='Content-Type' content='text/html; charset=utf-8' />

##Beleidsregel Educatieve master en verlenging studiefanciering

De hoofddirectie van de Informatie Beheer Groep,  
Gelet op [artikel 11.5 Wet studiefinanciering 2000](../../../../../../../../wet/wet/studiefinanciering/2000/BWBR0011453/README.md) (WSF 2000);
Besluit:    

### Artikel  1  

####Begripsbepalingen

In deze beleidsregel wordt verstaan onder: 

– WSF 2000: [Wet studiefinanciering 2000](../../../../../../../../wet/wet/studiefinanciering/2000/BWBR0011453/README.md)  

– WHW: [Wet hoger onderwijs en wetenschappelijk onderzoek](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md)  

– Educatieve masteropleiding: een opleiding tot leraar voortgezet onderwijs van de eerste graad in vakken van voortgezet onderwijs als bedoeld in [art. 7.4a, derde lid, WHW](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md).    

### Artikel  2  

####Doelgroep

Deze beleidsregel is van toepassing op de student, die een educatieve masteropleiding volgt en reeds in het bezit is van het afsluitend diploma van een masteropleiding in het wetenschappelijk onderwijs als bedoeld in [artikel 7.4a WHW](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md).  

### Artikel  3  

####Het verzoek

De student bedoeld in artikel 2 kan op verzoek in aanmerking komen voor een verlenging van de prestatiebeurs van maximaal 12 maanden.  

### Artikel  4  

####Reikwijdte

Deze beleidsregel is niet van toepassing op studenten, die reeds een opleiding hebben gevolgd als bedoeld in [artikel 7.4a, derde lid, WHW](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md), als bedoeld in [artikel 7.4b, tweede lid, WHW](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) voor zover opleidend tot leraar voortgezet onderwijs van de eerste graad in algemene vakken, dan wel als bedoeld in [16.10 WHW](../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) en daarvoor in aanmerking zijn gekomen voor studiefinanciering.  

### Artikel  5  

####Bekendmaking

Deze beleidsregel treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 september 2005.  
Deze beleidsregel zal met de toelichting in de Staatscourant worden geplaatst.  

De 
hoofddirectie van de Informatie Beheer Groep, 

namens deze: 

de 
hoofddirecteur, 
Chr.G.Spanjaard   

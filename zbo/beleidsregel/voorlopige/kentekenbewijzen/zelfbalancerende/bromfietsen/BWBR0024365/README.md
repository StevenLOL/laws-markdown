<meta http-equiv='Content-Type' content='text/html; charset=utf-8' />

##Beleidsregel voorlopige kentekenbewijzen zelfbalancerende bromfietsen

De directie van de Dienst Wegverkeer,  
Gelet op [artikel 38, eerste lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) en [17, zesde lid, van het Kentekenreglement](../../../../../../../AMvB/kentekenreglement/BWBR0006951/README.md);
Besluit:    

### Artikel  1  

a. voorlopig kentekenbewijs: kentekenbewijs als bedoeld in [artikel 17, zesde lid, van het Kentekenreglement](../../../../../../../AMvB/kentekenreglement/BWBR0006951/README.md).  

b. zelfbalancerende bromfiets: een elektrisch aangedreven, zelfbalancerende, tweewielige, eenassige bromfiets met een wielbasis van 0 cm en met een door de constructie bepaalde maximumsnelheid van niet meer dan 25 km/h.    

### Artikel  2  

Aan de eigenaar/houder van een zelfbalancerende bromfiets wordt een voorlopig kentekenbewijs afgegeven indien uit een keuring door de RDW blijkt dat de zelfbalancerende bromfiets voldoet aan de eisen vermeld in de bijlage bij deze beleidsregel en indien is voldaan aan de overige ter zake van de aanvraag van een kentekenbewijs geldende voorwaarden.  

### Artikel  3  

Deze beleidsregel treedt in werking op 1 september 2008.  

### Artikel  4  

Deze beleidsregel wordt aangehaald als: Beleidsregel voorlopige kentekenbewijzen zelfbalancerende bromfietsen.  
Deze beleidsregel zal met de toelichting in de Staatscourant worden geplaatst.   

Zoetermeer 
5 augustus 2008   

De 
directie van de Dienst Wegverkeer 

Algemeen Directeur, 
J.G.Hakkenberg  

### Bijlage  

#### *I* 

Zelfbalancerende bromfietsen moeten van deugdelijke bouw en inrichting zijn.  

#### *II* 

1. Zelfbalancerende bromfietsen moeten zijn voorzien van een identificatienummer dat: 

a. uit ten minste 3 letters of cijfers bestaat, welke minimaal 3 mm hoog zijn; en  

b. goed leesbaar op een vast voertuigdeel is ingeslagen.   2. De naam van de fabrikant en de handelsbenaming fabrikant (type) moeten zijn vermeld op het voertuig.  

#### *III* 

1. De afmetingen van zelfbalancerende bromfietsen moeten voldoen aan [artikel 5.6.6 van het Voertuigreglement](../../../../../../../AMvB/voertuigreglement/BWBR0006746/README.md). 2. De toegestane maximummassa van zelfbalancerende bromfietsen is de door de fabrikant opgegeven technisch toegestane maximummassa.  

#### *IV* 

Fabrieksmatig geproduceerde zelfbalancerende bromfietsen worden geacht aan [artikel 3.6.14, eerste lid, van het Voertuigreglement](../../../../../../../AMvB/voertuigreglement/BWBR0006746/README.md) te voldoen, tenzij naar het oordeel van de RDW hierover twijfel bestaat. Niet-fabrieksmatig geproduceerde zelfbalancerende bromfietsen moeten ter zake van alle onderdelen voldoen aan richtlijn 97/24/EG.  

#### *V* 

1. Het door de elektromotor ontwikkelde vermogen aan de motoras van zelfbalancerende bromfietsen mag niet meer bedragen dan 4 kW. 2. Zelfbalancerende bromfietsen mogen niet zijn voorzien van een voorziening met het kennelijke doel de controle op de maximumconstructiesnelheid te bemoeilijken of te beïnvloeden.  

#### *VI* 

1. Zelfbalancerende bromfietsen moeten zijn voorzien van luchtbanden. 2. Het draagvermogen van de banden moet voldoende zijn voor de door de fabrikant opgegeven technisch toegestane maximummassa, genoemd in onderdeel III, tweede lid.  

#### *VII* 

De remvertraging van zelfbalancerende bromfietsen moet tenminste 4,0 m/s <sup>2</sup> bedragen.  

#### *VIII* 

Zelfbalancerende bromfietsen moeten zijn voorzien van bedieningsorganen, verklikkerlichten en meters voor: 

a. het aan- en uitschakelen van de elektromotor;  

b. het regelen van de snelheid van het voertuig naar 6 km/h en naar een snelheid kleiner of gelijk aan 25 km/h;  

c. de aanduiding omtrent de ladingsconditie van de tractiebatterijen;  

d. de aan- en uitindicator van de elektrische installatie.    

#### *IX* 

1. Op zelfbalancerende bromfietsen mag aan de buitenzijde geen enkel puntig, scherp of uitstekend deel aanwezig zijn met een zodanige vorm, afmeting, richting of hardheid dat de kans op lichamelijk letsel wordt vergroot voor een persoon die bij een ongeval tegen het voertuig stoot of daardoor wordt geraakt. 2. De banden mogen niet kunnen aanlopen.  

#### *X* 

Zelfbalancerende bromfietsen moeten plaats bieden voor de montage van een kentekenplaat aan de achterzijde en binnen de contouren van het voertuig.  

#### *XI* 

Zelfbalancerende bromfietsen moeten zijn voorzien van: 

a. rode opvallende retroreflecterende lijnmarkering of één rode retroreflector, aangebracht aan de achterzijde op een hoogte van minimaal 15 cm en maximaal 90 cm;  

b. witte of gele opvallende retroreflecterende markering of één of twee ambergele zijretroreflectoren, aangebracht aan de buitenzijde van de wielen.    

#### *XII* 

Zelfbalancerende bromfietsen moeten zijn voorzien van een deugdelijk bevestigde en goed werkende geluidssignaalinrichting.  


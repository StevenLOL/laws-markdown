<meta http-equiv='Content-Type' content='text/html; charset=utf-8' />

##Keurtekenplaat Waarborgwet

Al meer dan 600 jaar worden edelmetalen voorwerpen gecontroleerd op het gehalte aan edelmetaal. Dit is daarmee de oudste vorm van consumenten bescherming die we in Nederland kennen. Het door een waarborginstelling afgeslagen gehalteteken garandeert het gehalte aan platina, goud, zilver of palladium in uw sieraad of gebruiksvoorwerp. In sieraden of gebruiksvoorwerpen van zilver (vanaf 8 gram), goud (vanaf 1 gram) of platina (vanaf 0,5 gram) die u in Nederland koopt, moet een in Nederland erkend gehalteteken voorkomen. Artikelen onder dit gewicht zijn vrijgesteld van het aanbrengen van een gehalteteken. Artikelen van Palladium kunnen vanaf 2010 vrijwillig voorzien worden van een palladiumteken. Op grote voorwerpen wordt naast het keurteken ook een kantoorteken en jaarletter aangebracht. Het kantoorteken geeft aan waar het voorwerp is gekeurd, de jaarletter wanneer het voorwerp is gekeurd. De huidige in gebruik zijnde kantoortekens voor platina, goud, en zilver en de jaarletters van een aantal jaren zijn hiernaast afgebeeld. Onderstaande internationale conventiegehaltetekens zijn, tezamen met een verantwoordelijkheidsteken, een gehalteaanduiding in duizendsten en een Waarborgkantoorteken, eveneens geldig in Nederland. Zie voor meer informatie: www.hallmarkingconvention.org  ![251818](http://wetten.overheid.nl/Illustration/251818)
Daarnaast zijn ook gehaltetekens van een aantal andere Europese landen in Nederland geldig. Dat betreft gehaltetekens die zijn aangebracht door een onafhankelijke instelling in het betreffende land. Voor informatie: www.verispect.nl Voor meer informatie over keuringen en het verkrijgen van een eigen verantwoordelijkheidsteken kunt u terecht bij de Nederlandse waarborginstellingen:  

| --- | --- |
|:---|:---|
| --- | --- |
| Edelmetaal Waarborg Nederland (EWN) Joure  T 0513 468111, www.ewnederland.nl  | --- |
| --- |
| WaarborgHolland (WH) Gouda  T 0182 589300, www.waarborg.nl  |
| --- |
| Voor klachten en vragen over de controle, alsmede de eisen gesteld in de Waarborgwet en informatie over de in Nederland geldige keurtekens kunt u terecht bij de door het Ministerie van Economische Zaken aangestelde Toezichthouder: Verispect te Delft,  T 015 2691602, www.verispect.nl  |

![251820](http://wetten.overheid.nl/Illustration/251820)

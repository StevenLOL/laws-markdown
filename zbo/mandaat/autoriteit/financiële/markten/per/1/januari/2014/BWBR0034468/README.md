<meta http-equiv='Content-Type' content='text/html; charset=utf-8' />

##Mandaat Autoriteit Financiële Markten per 1 januari 2014

Het bestuur van de Stichting Autoriteit Financiële Markten (AFM) heeft besloten tot wijziging van de [regeling van mandaat, volmacht en machtiging](../../../../../../../../../../zbo/mandaat/autoriteit/financiële/markten/BWBR0032646/README.md) (hierna: het mandaat), zoals laatst gewijzigd per 1 januari 2013 (Stcrt. 27 december 2012, nr 27057). Het gewijzigde mandaat treedt in werking per 1 januari 2014. Het bestuur heeft besloten tot mandatering van zowel het nemen van bepaalde besluiten als van de ondertekening van brieven ter bekendmaking daarvan. Daarnaast heeft het bestuur van de AFM besloten tot mandatering van uitsluitend de ondertekening van brieven ter bekendmaking van door het bestuur genomen besluiten. Het bestuur van de AFM heeft tevens volmacht verleend tot het verrichten van privaatrechtelijke rechtshandelingen respectievelijk machtiging verleend tot het verrichten van handelingen die noch een besluit, noch een privaatrechtelijke rechtshandeling zijn. Dit mandaat is eveneens van toepassing op het overgangsrecht. Het mandaat betreft het minimumniveau: functionarissen in de hiërarchisch stijgende lijn mogen ook beslissen respectievelijk ondertekenen. Op www.afm.nl is het organigram van de AFM opgenomen. Ten aanzien van de bestuurders van de AFM geldt dat zij als bestuurder verantwoordelijk zijn voor meerdere afdelingen<sup> 1 In dit mandaat wordt onder afdelingen mede verstaan domeinen </sup> en elkaar onderling kunnen vervangen.   
### 1  

####Aanwijzingsbesluit

a. Het bestuur van de AFM belast, voor zover niet anders is bepaald of voorzien in dit mandaat, de onder c. bedoelde functionarissen met het houden van toezicht op de naleving van het bepaalde bij en krachtens de [Wet op het financieel toezicht](../../../../../../../../../../wet/wet/op/het/financieel/toezicht/BWBR0020368/README.md), [Wet toezicht accountantsorganisaties](../../../../../../../../../../wet/wet/toezicht/accountantsorganisaties/BWBR0019468/README.md), [Wet toezicht effectenverkeer 1995](../../../../../../../../../../wet/wet/toezicht/effectenverkeer/1995/BWBR0007657/README.md), [Wet giraal effectenverkeer](../../../../../../../../../../wet/wet/giraal/effectenverkeer/BWBR0003109/README.md), [Pensioenwet](../../../../../../../../../../wet/pensioenwet/BWBR0020809/README.md), [Wet handhaving consumentenbescherming](../../../../../../../../../../wet/wet/handhaving/consumentenbescherming/BWBR0020586/README.md), [Wet verplichte beroepspensioenregeling](../../../../../../../../../../wet/wet/verplichte/beroepspensioenregeling/BWBR0018831/README.md), [Wet ter voorkoming van witwassen en financiering van terrorisme](../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md) en [Sanctiewet 1977](../../../../../../../../../../wet/sanctiewet/1977/BWBR0003296/README.md), [Wet bekostiging financieel toezicht](../../../../../../../../../../wet/wet/bekostiging/financieel/toezicht/BWBR0031659/README.md) alsook de wetten voorafgaand aan genoemde regelingen.  

b. Het bestuur van de AFM belast, voor zover niet anders is bepaald of voorzien in dit mandaat, de onder c bedoelde functionarissen tevens met het toezicht op de naleving van het bepaalde bij en krachtens de [Wet financiële markten BES](../../../../../../../../../../wet-BES/wet/financiële/markten/bes/BWBR0030883/README.md) en de [Wet ter voorkoming van witwassen en financieren van terrorisme BES](../../../../../../../../../../wet-BES/wet/ter/voorkoming/van/witwassen/en/financieren/van/terrorisme/bes/BWBR0030824/README.md). Het bestuur verleent volmacht en machtiging, voor zover niet anders is bepaald of voorzien in dit mandaat, aan de onder c. bedoelde functionarissen inzake het houden van toezicht op de naleving van het bepaalde bij en krachtens de [Wet Toezicht Financiële Verslaggeving](../../../../../../../../../../wet/wet/toezicht/financiële/verslaggeving/BWBR0020369/README.md).  

c. De functionarissen als bedoeld onder a. en b. zijn de functionarissen van de afdelingen: afdelingen: Toezicht Service Centrum, Risicoanalyse & Projectbureau, Doorlopend Toezicht, Juridische Zaken en Strategie, Beleid en Internationale Zaken. domeinen: Klantbelang Centraal, Efficiënte Kapitaalmarkten, Marktintegriteit & Handhaving, Kwaliteit Accountantscontrole & Verslaggeving, Pensioen & AIFM  

d. Onder functionarissen van onder punt c. genoemde afdelingen worden verstaan: Bestuurder, Hoofd, Manager, Projectleider, Projectmanager, Senior toezichthouder, Senior jurist, Senior (beleids-)adviseur, Teamleider, Toezichthouder, Jurist, Beleidsadviseur, Medewerker Toezicht, Junior jurist, Junior beleidsadviseur, Medewerker bedrijfsvoering JZ, Trainee, Senior medewerker Toezichtondersteuning, Senior medewerker Ondernemersloket, Medewerker toezichtondersteuning en Medewerker Ondernemersloket.      
### 2  

####Tabel I: taken/afdelingen

In Tabel I is per (sub)taak aangegeven welke afdeling/functionaris van de AFM primair verantwoordelijk is. Tabel I moet in samenhang met Tabel II ‘processen/minimum beslisniveau’ gelezen worden. De combinatie van deze twee tabellen geeft uitsluitsel op de vraag welke functionaris van een bepaalde afdeling een besluit mag nemen. De taken zijn gekoppeld aan primair verantwoordelijke afdelingen. Dit laat onverlet dat naast de primair verantwoordelijke afdeling een andere afdeling betrokken kan zijn bij het te nemen besluit.  

| Taken  | Afdeling/Functionaris  |
|:---|:---|
|  *Aanbieden*   |
| Bancaire diensten en elektronisch geld  | Doorlopend Toezicht  Klantbelang centraal  Marktintegriteit & Handhaving  Toezicht Service Centrum  |
| Beleggingsobjecten  | Doorlopend Toezicht  Klantbelang centraal  Marktintegriteit & Handhaving  Toezicht Service Centrum  |
| Kredieten  | Doorlopend Toezicht  Klantbelang centraal  Marktintegriteit & Handhaving  Toezicht Service Centrum  |
| Levensverzekeringen  | Doorlopend Toezicht  Klantbelang centraal  Marktintegriteit & Handhaving  Toezicht Service Centrum  |
| Pensioenfondsen  | Doorlopend Toezicht  Klantbelang centraal  Pensioen en AIFM  Toezicht Service Centrum  |
| Rechten van deelneming in beleggingsinstellingen<sup>1</sup>  | Doorlopend Toezicht  Klantbelang centraal  Marktintegriteit & Handhaving  Pensioen en AIFM  Toezicht Service Centrum  |
| Rechten van deelneming in ICBE2  | Doorlopend Toezicht  Klantbelang centraal  Marktintegriteit & Handhaving  Pensioen en AIFM  Toezicht Service Centrum  |
| Schadeverzekeringen  | Doorlopend Toezicht  Klantbelang centraal  Marktintegriteit & Handhaving  Toezicht Service Centrum  |
|  *Verlenen van beleggingsdiensten*   | Doorlopend Toezicht  Marktintegriteit & Handhaving  Klantbelang centraal  Pensioen en AIFM  Toezicht Service Centrum  |
|  *Optreden als clearinginstelling*   | Doorlopend Toezicht  Marktintegriteit & Handhaving  |
|  *Verlenen van accountantsdiensten*   | Kwaliteit Accountantscontrole & Verslaggeving  |
|  *Adviseren en bemiddelen*   | Doorlopend Toezicht  Klantbelang centraal  Marktintegriteit & Handhaving  Pensioen en AIFM  Toezicht Service Centrum  |
|  *Uitgeven van effecten*   | --- |
| Financiële verslaggeving  | Kwaliteit Accountantscontrole & Verslaggeving  |
| Meldingsregelingen, Koersgevoelige informatie, Klikplicht,  Marktmanipulatie, Voorwetenschap, Beleggingsaanbevelingen  | Efficiënte Kapitaalmarkten  |
|  *Infrastructuur*   | --- |
| Houden van een gereglementeerde markt  | Efficiënte Kapitaalmarkten  |
| Onderhouden van effectenafwikkelsystemen  | Efficiënte Kapitaalmarkten  |
| Verrichten van een beleggingsactiviteit  | Efficiënte Kapitaalmarkten  |
| Toezicht ratingbureaus  | Efficiënte Kapitaalmarkten  |
|  *Integriteit*   | --- |
| Toezicht illegale financiële activiteiten  | Marktintegriteit & Handhaving  |
| FEC-Secretariaat  | Marktintegriteit & Handhaving  |
| Integriteit incl. witwasbestrijding  | Marktintegriteit & Handhaving  |
| [Wwft](../../../../../../../../../../wet/wet/op/het/financieel/toezicht/BWBR0020368/README.md), [SW 1977](../../../../../../../../../../wet/sanctiewet/1977/BWBR0003296/README.md) (AO/IC)  | Doorlopend Toezicht  Marktintegriteit & Handhaving  |
|  *Onderhouden van een betalingsafwikkelsysteem*   | Efficiënte Kapitaalmarkten  |
|  *Toezicht pensioenuitvoerders*   | Doorlopend Toezicht  Pensioen & AIFM  Marktintegriteit & Handhaving  |
|  *Wet handhaving consumentenbescherming*   | Doorlopend Toezicht  Klantbelang centraal  Pensioen en AIFM  Marktintegriteit & Handhaving  Juridische Zaken  |
|  *Toezicht informatieverstrekking*   | Doorlopend Toezicht  Klantbelang centraal  Marktintegriteit & Handhaving  |
|  *Vergunningverlening*   | --- |
| Financiële ondernemingen  | Toezicht Service Centrum  Doorlopend Toezicht  Pensioen & AIFM  |
| Accountantsorganisaties  | Kwaliteit Accountantscontrole & Verslaggeving  Toezicht Service Centrum  |
|  *Bemiddelen opvorderbare gelden*   | Toezicht Service Centrum  Doorlopend Toezicht  |
|  *Toezicht emissies*   | Efficiënte Kapitaalmarkten  |
|  *Toezicht openbare biedingen*   | Efficiënte Kapitaalmarkten  |
|  *Overig*   | --- |
| Archiefwet  | Facilitair Bedrijf  |
| Opstellen Memorandum of Understanding met betrekking tot informatie-uitwisseling  | Juridische Zaken  |
| Beantwoorden informatieverzoeken van buitenlandse toezichthouders  | Juridische Zaken  Kwaliteit Accountantscontrole & Verslaggeving  |
| Beslissing op bezwaar  | Juridische Zaken  |
| Beslissing om in te stemmen met een verzoek om een  ingediend bezwaarschrift ter behandeling als beroepschrift  door te zenden naar de administratieve rechter  | Juridische Zaken  |
| Vaststellen hoogte van de dwangsom bij niet tijdig beslissen  | Afdeling idem aan behandeling aanvraag  |
| Beslissen op Wob-verzoek  | General Counsel  |
| Afhandeling klachten conform het klachtenreglement  | General Counsel  |
| Afhandeling klachten inzake aanbesteding  | Juridische Zaken  |
| Afgifte van een legitimatiebewijs  | Facilitair Bedrijf  |
| Beslissen op aansprakelijkheidsclaims /verzoeken  om zelfstandig schadebesluit  | Juridische Zaken  |
| Beslissen op Wbp-verzoek  | Juridische Zaken  |
| Beslissen over aanmaning  | Planning, Control & Financiën  |
| Opstellen dwangbevel boete  | Planning, Control & Financiën  |
| Functionaris Verschoningsrecht  | General Counsel  |
| --- | --- |

<sup>1</sup>Onder deze taak wordt ook verstaan ‘het beheren van rechten in deelneming in beleggingsinstellingen’   
### 3  

####Beslisniveaus

De AFM kent de volgende beslisniveaus in hiërarchische volgorde. De functionarissen zijn bevoegd (bestuur) respectievelijk gemandateerd tot het nemen van besluiten respectievelijk gerechtigd tot het verrichten van privaatrechtelijke en/of andere (rechts)handelingen. BES: Bestuur (collectief) IB: Individueel Bestuurder HFD: Hoofd van een afdeling MNG: Manager binnen een afdeling SNR: Senior toezichthouder/Senior beleidsadviseur/Senior jurist binnen een afdeling MDW: Medewerker binnen een afdeling    
### 4  

####Tabel II: processen/minimum beslisniveau

Tabel II moet in samenhang met Tabel I ‘taken/afdelingen’ gelezen worden. De combinatie van deze twee tabellen geeft uitsluitsel op de vraag welke functionaris van een bepaalde afdeling een besluit mag nemen. Het beoordelen van vergunningen is bijvoorbeeld een proces, het verlenen of intrekken van een vergunning in dat kader een concreet besluit. Een proces is gekoppeld aan een minimum beslisniveau. Bij een besluit dat door één afdeling wordt genomen (een zogenaamd unilateraal besluit), geldt altijd dit beslisniveau. Bij een besluit dat door twee of meer afdelingen wordt genomen (een zogenaamd duaal besluit), geldt dat het minimum beslisniveau door een van die betrokken afdelingen gewaarborgd moet zijn. Het minimum beslisniveau van de primaire beslisser kan één niveau afdalen indien een eventuele medebeslisser het minimumniveau waarborgt maar nooit lager dan het niveau van SNR. Omgekeerd kan een eventuele medebeslisser één niveau afdalen indien het minimum beslisniveau door de primaire beslisser wordt gewaarborgd. Ook hier geldt dat nooit lager beslist kan worden dan het niveau van SNR.  

| Processen  | Minimum beslisniveau  |
|:---|:---|
| 1.  | Vergunningen  | --- |
| --- | a.  | Beslissen op aanvraag  | SNR  |
| --- | b.  | Voorbereidende beslissingen inzake vergunningen welk beslissingen niet appellabel zijn  | MDW  |
| --- | c.  | Intrekken op verzoek vergunninghouder  | SNR  |
| --- | d.  | Intrekken niet op verzoek vergunninghouder  | --- |
| --- | --- | –  | Naar aanleiding van toetsing zittende bestuurder  | HFD  |
| --- | --- | –  | Overig  | MNG  |
| --- | e.  | Ontheffingen en vrijstellingen  | --- |
| --- | f.  | Notificeren  | --- |
| 2.  | Verklaring van geen bezwaar  | SNR  |
| 3.  | Bestuurdertoetsing voorafgaand aan benoeming  | SNR  |
| 4.  | Geven van een aanwijzing  | --- |
| --- | a.  | Aanwijzing tot heenzending van zittende bestuurder  | HFD  |
| --- | b.  | Overige aanwijzingen  | MNG  |
| 5.  | Normoverdragend gesprek/brief  | MNG  |
| 6.  | Opleggen van een verbod om met de regels strijdige activiteiten te verrichten  | MNG  |
| 7.  | Aanstellen van een curator  | HFD  |
| 8.  | Opleggen van een last onder dwangsom  | --- |
| --- | a.  | Last onder dwangsom o.g.v de [Wft](../../../../../../../../../../wet/wet/op/het/financieel/toezicht/BWBR0020368/README.md), de [Wwft](../../../../../../../../../../wet/wet/ter/voorkoming/van/witwassen/en/financieren/van/terrorisme/BWBR0024282/README.md), de [Whc](../../../../../../../../../../wet/wet/handhaving/consumentenbescherming/BWBR0020586/README.md), de [Wta](../../../../../../../../../../wet/wet/toezicht/accountantsorganisaties/BWBR0019468/README.md), de [Sanctiewet 1977](../../../../../../../../../../wet/sanctiewet/1977/BWBR0003296/README.md) en de [Pensioenwet](../../../../../../../../../../wet/pensioenwet/BWBR0020809/README.md) vanwege overtreding van [art. 5:20 Awb](../../../../../../../../../../wet/algemene/wet/bestuursrecht/BWBR0005537/README.md). alsook vervolgbeslissingen inzake deze lod, waaronder begrepen een beslissing tot aanpassing van de opgelegde last onder dwangsom.  | HFD  |
| --- | b.  | Overige lasten onder dwangsom, alsook vervolgbeslissingen inzake deze last onder dwangsom, waaronder begrepen een beslissing tot aanpassing van de opgelegde last onder dwangsom.  | IB  |
| --- | c.  | Beslissing tot betalingsregeling van opgelegde lod  | MNG  |
| --- | d.  | Opstellen dwangbevel last onder dwangsom  | MNG  |
| 9.  | Publicatie van een last onder dwangsom als genoemd onder 8 a  | HFD  |
| --- | Publicatie van overige lasten onder dwangsom  | IB  |
| 10.  | Opleggen van een bestuurlijke boete  | BES  |
| --- | Beslissing op verzoek tot aanpassing van een opgelegde boete  | BES  |
| --- | Beslissing om af te zien van oplegging boete  | HFD  |
| --- | Opstellen dwangbevel boete  | MNG  |
| --- | Beslissing tot betalingsregeling van opgelegde boete  | MNG  |
| 11.  | Publicatie van bestuurlijke boete.  | IB  |
| --- | Aanpassing publicatietekst bestuurlijke boete  | SNR  |
| 12.  | Beslissen tot aanmaning  | SNR  |
| 13.  | Publicatie van een overtreding of aanwijzing  | IB  |
| 14.  | Openbaarmaking van toezegging omWhc-overtreding te staken alsmede openbaarmaking van het besluit dat geen last onder dwangsom wordt opgelegd vanwege een Whc-overtreding  | BES  |
| 15.  | Vestigen van aandacht op niet of onvoldoende naleving regels  | MNG  |
| 16.  | Bekendmaking aan een onderneming dat een aanwijzing niet of onvoldoende worden opgevolgd  | MNG  |
| 17.  | Beslissing op bezwaar (bob)  | --- |
| --- | a.  | bob’s gerelateerd aan heffingen  | IB  |
| --- | b.  | bob’s die kennelijk niet-ontvankelijk of kennelijk ongegrond zijn  | IB  |
| --- | c.  | overige bob’s  | BES  |
| --- | d.  | voorbereidende beslissingen inzake bob’s welke beslissingen niet appellabel zij  | MDW  |
| 18.  | Opleggen van een handelsmaatregel  | HFD  |
| 19.  | Verificatiehandelingen  | SNR  |
| 20  | Goedkeuren van een prospectus  | SNR  |
| 21.  | Goedkeuren van een biedingsbericht of supplement  | SNR  |
| 22.  | Verlenen van ontheffing van (een deel van) de biedingsregels  | HFD  |
| 23  | Besluit op verzoek van een doelvennootschap tot positiebepaling potentiële bieder.  | MNG  |
| 24  | Instemmen met wijziging van de regels van een gereglementeerde markt  | SNR  |
| 25  | Buiten behandeling stellen van een aanvraag  | SNR  |
| 26.  | Opleggen van een heffing voor de kosten van het toezicht  | MNG  |
| --- | Beslissing tot betalingsregeling van opgelegde heffing  | MNG  |
| 27.  | Verlenen of intrekken van een Europees paspoort  | SNR  |
| 28.  | Doen van aangifte  | IB  |
| 29.  | Doen van Wwft-melding  | IB  |
| 30.  | Afgifte van een legitimatiebewijs als bedoeld in de [Regeling model legitimatiebewijs toezichthouder Awb](../../../../../../../../../../ministeriele-regeling/regeling/model/legitimatiebewijs/toezichthouders/awb/BWBR0011459/README.md)  | HFD  |
| 31.  | Adviseren, aanbevelen of het geven van een zienswijze aan De Nederlandsche Bank  | MNG  |
| 32.  | Melding opnemen in het register indien een juiste melding achterwege blijft of ten onrechte geen melding is gedaan  | SNR  |
| 33.  | Besluiten dat geen nieuwe overeenkomsten in Nederland of een andere lidstaat mogen worden afgesloten  | HFD  |
| 34a.  | Al dan niet gegrondverklaren van een klacht  | IB  |
| 34b.  | Beslissen tot het niet in behandeling nemen van een klacht  | MNG  |
| 35.  | Afhandeling klachten inzake aanbesteding  | MNG  |
| 36.  | Informatie-uitwisselen met een andere autoriteit  | SNR  |
| 37.  | Verstrekken van informatie aan de Minister  | MNG  |
| 38.  | Adviseren van de Minister  | HFD  |
| 39.  | Verlenen van een ontheffing voor het deponeren van de financiële verslaggeving  | MNG  |
| 40.  | Verzoek om een nadere toelichting aan een uitgevende instelling in het kader van de financiële verslaggeving alsook bericht dat vooralsnog geen verdere actie wordt ondernomen naar aanleiding van die nadere toelichting  | MNG  |
| 41.  | Doen van een mededeling aan een uitgevende instelling in het kader van de financiële verslaggeving  | HFD  |
| 42.  | Doen van een aanbeveling aan een uitgevende instelling in het kader van de financiële verslaggeving  | IB  |
| 43.  | Inlichtingenverzoek aan de Ondernemingskamer  | BES  |
| 44.  | Herzieningsverzoek aan de Ondernemingskamer  | BES  |
| 45.  | Indienen verzoekschrift bij de civiele rechter  | BES  |
| 46.  | Informatieverzoeken  | SNR*  |
| 47.  | Besluiten inzake de [Archiefwet](../../../../../../../../../../wet/archiefwet/1995/BWBR0007376/README.md)  | SNR  |
| 48.  | Verbeurdverklaren  | MNG  |
| 49.  | Verzoek om een ingediend bezwaarschrift ter behandeling als beroepschrift door te zenden naar de administratieve rechter  | --- |
| --- | a.  | Afwijzen van het verzoek  | MNG  |
| --- | b.  | Toewijzen van het verzoek  | IB  |
| 50.  | Beslissing op Wob-verzoek  | HFD  |
| 51.  | Beslissen tot vergoeding van schade o.b.v. een civielrechtelijke aansprakelijkheidsclaim of een verzoek om zelfstandig schadebesluit  | BES  |
| --- | Beslissen tot afwijzing van schadevergoeding o.b.v. een civielrechtelijke aansprakelijkheidsclaim of een verzoek om zelfstandig schadebesluit  | MNG  |
| 52.  | Beslissing op verzoek tot handhaving  | HFD  |
| 53.  | Beslissing inzake [Wbp](../../../../../../../../../../wet/wet/bescherming/persoonsgegevens/BWBR0011468/README.md)  | --- |
| --- | a.  | beslissing op verzoek (daaronder begrepen inzageverzoeken, correctieverzoeken en het aantekenen van verzet tegen een verwerking).  | MNG  |
| --- | b.  | beslissing op bezwaar  | IB  |
| 54.  | Benoemen van (plaatsvervangend/assistent) boete-, last- of publicatiefunctionaris  | IB  |
| 55.  | Beslissingen Functionaris Verschoningsrecht  | HFD  |
| 56.  | Beslissen op vraag van rechtbank om publicatie van Whc-maatregel te schorsen i.v.m. ingediend verzoek om voorlopige voorziening  | SNR  |
| 57.  | Vaststellen hoogte van de dwangsom bij niet tijdig beslissen  | MNG  |
| 58  | Een beslissing ten aanzien van aan- en afmeldingen verbonden bemiddelaar, aan- en afmeldingen aangesloten instelling en aan- en afmeldingen volmacht, inhoudende  | --- |
| --- | a.  | een goedkeuring  | MDW  |
| --- | b.  | een afwijzing  | MNG  |

*) Deze bevoegdheid tot het vorderen van inlichtingen is verwoord in [art. 1:74 Wft](../../../../../../../../../../wet/wet/op/het/financieel/toezicht/BWBR0020368/README.md) en staat los van de bevoegdheid tot het vorderen van inlichtingen ex [artikel 5:16 Awb](../../../../../../../../../../wet/algemene/wet/bestuursrecht/BWBR0005537/README.md) jo. [1:72 Wft](../../../../../../../../../../wet/wet/op/het/financieel/toezicht/BWBR0020368/README.md) welke kan worden uitgeoefend door functionarissen die ingevolge het aanwijzingsbesluit (zie onder 1, hierboven) met het toezicht op de naleving van het bepaalde bij en krachtens de in het aanwijzingsbesluit genoemde wetten zijn belast. Deze krachtens het aanwijzingsbesluit bevoegde functionarissen hoeven geen SNR-niveau te hebben om een op [5:16 Awb](../../../../../../../../../../wet/algemene/wet/bestuursrecht/BWBR0005537/README.md) jo. [1:72 Wft](../../../../../../../../../../wet/wet/op/het/financieel/toezicht/BWBR0020368/README.md) gebaseerd informatieverzoek te doen. 

### 5  

####Ondertekening

Alle in het aanwijzingsbesluit genoemde functionarissen kunnen in aanmerking komen brieven te ondertekenen ter bekendmaking van een besluit met inachtneming van onderstaande. Dergelijke besluiten alsook brieven worden door twee functionarissen ondertekend. Uitzondering op de regel van dubbele ondertekening vormen: 

* Schriftelijke ontvangstbevestigingen; zij kunnen door één functionaris worden ondertekend;  

* Beslissingen zoals genoemd onder Tabel II nummer 17d; zij kunnen door één functionaris worden ondertekend  

* Besluiten zoals genoemd in Tabel II nummer 58; zij kunnen door één functionaris worden ondertekend, door afsluiting van de e-mail met zijn of haar naam.     
### 5.1  

####Bestuursbesluiten

Brieven ter bekendmaking van bestuursbesluiten kunnen worden ondertekend door een hoofd van de betrokken afdeling samen met een IB. MoU's kunnen worden ondertekend door een IB.    
### 5.2  

####Unilaterale besluiten (één afdeling betrokken)

Brieven ter bekendmaking van een besluit dat binnen een afdeling is genomen, worden ondertekend door de beslisser en meeondertekend door de betrokken functionaris binnen de betreffende afdeling.    
### 5.3  

####Duale besluiten (meerdere afdelingen betrokken)

Brieven ter bekendmaking van een besluit dat met betrokkenheid van een andere afdeling is genomen, worden ondertekend door de primaire beslisser en meeondertekend door de medebeslisser van betrokken afdeling.    
### 5.4  

####Ondertekening bij afwezigheid

Bij afwezigheid van een beslisser mogen brieven ter bekendmaking van een besluit ondertekend worden door een andere functionaris op hetzelfde functieniveau of een functionaris die hiërarchisch één niveau onder de betreffende beslisser functioneert. De ondertekening bij afwezigheid geschiedt onder de vermelding van de naam en functie van de betreffende beslisser, de toevoeging ‘b/a’ (bij afwezigheid) en de naam van de ondertekenaar in blokletters. Ondertekening bij afwezigheid voor bestuursbesluiten geschiedt altijd op het niveau genoemd onder 5.1, te weten een hoofd tezamen met een IB.    
### 5.5  

####Bijzonderheden ten aanzien van ondertekening met de Nederlandsche Bank

Brieven die medeondertekend worden door de Nederlandsche Bank kunnen door medewerkers van vergelijkbaar niveau als de ondertekenaar van de Nederlandsche Bank ondertekend worden.    
### 5.6  

####Ondertekening door boetefunctionaris en klachtencoördinator

####Boetefunctionaris

Door de AFM zijn medewerkers benoemd tot (assistent/plaatsvervangend) boetefunctionaris. Dit vanwege de gehanteerde functiescheiding bij boetes. Het bestuur van de AFM beslist over het opleggen van een boete. De beslissing tot publicatie van voorgenoemde besluiten wordt genomen door een IB.    

####Ondertekening

####Boeteoplegging

Een besluit tot het opleggen van een boete wordt ondertekend door een IB samen met een (plaatsvervangend of assistent) boetefunctionaris, of door de (plaatsvervangend) boetefunctionaris samen met een plaatsvervangend of assistent boetefunctionaris. Het besluit om af te zien van het opleggen van een boete wordt ondertekend door de (plaatsvervangend) boetefunctionaris samen met een plaatsvervangend of assistent boetefunctionaris.    

####Publicatie

Een besluit tot publicatie van een boete wordt ondertekend door een IB samen met een (plaatsvervangend of assistent) boetefunctionaris of door de (plaatsvervangend) boetefunctionaris samen met een plaatsvervangend of assistent boetefunctionaris.     

####Ondertekening bij afwezigheid van de boetefunctionaris

De ondertekening bij afwezigheid van de boetefunctionaris geschiedt niet lager dan het niveau dat in deze paragraaf genoemd is.    

####Klachtencoördinator

Conform het Klachtenreglement van de AFM is een (of meer dan één) medewerker benoemd tot klachtencoördinator. Brieven inzake de al dan niet gegrondverklaring van een klacht of het niet in behandeling nemen van een klacht worden mede ondertekend door de klachtencoördinator.      
### 6  

####Bijzonderheden ten aanzien van de plaatsvervanger en tijdelijke functies

a. De plaatsvervanger (plv.) heeft dezelfde taken en bevoegdheden als de functionaris die hij vervangt, inclusief de in het mandaat genoemde beslissings- en tekeningsbevoegdheden. De plaatsvervanger is een permanente functie en opereert autonoom naast de functionaris die hij vervangt.  

b. ‘Ad interim’-functionarissen (a.i.) hebben tijdelijk de taken en bevoegdheden die bij de desbetreffende permanente functie behoren, inclusief de in het mandaat genoemde beslissings- en tekeningsbevoegdheden.      
### 7  

####Externe contractuele verplichtingen

Voor de volmachtverlening betreffende het aangaan van externe contractuele verplichtingen namens de AFM wordt verwezen naar de procuratieregeling AFM. Deze is gepubliceerd op de website van de AFM: www.afm.nl.    
### 8  

####Beslissing op bezwaar (bob)

Een beslising op bezwaar gerelateerd aan een heffing wordt genomen door een IB en het Hoofd JZ.    
### 9  

####Beslissing op Wob-verzoek

Een beslissing op een Wob-verzoek wordt genomen door de General Counsel en het Hoofd JZ. De General Counsel beslist echter samen met een Hoofd van de betreffende afdeling, indien de verzochte informatie niet aanwezig is binnen de AFM.    
### 10  

####Beslissing op Wbp-verzoek

Met betrekking tot de [Wbp](../../../../../../../../../../wet/wet/bescherming/persoonsgegevens/BWBR0011468/README.md) worden soms verzoeken gedaan betreffende op basis van de [Wbp](../../../../../../../../../../wet/wet/bescherming/persoonsgegevens/BWBR0011468/README.md) verzamelde gegevens (daaronder worden begrepen inzageverzoeken, correctieverzoeken en het aantekenen van verzet tegen een verwerking). Beslisingen dienaangaande worden genomen op het niveau van MNG en op het bezwaar wordt beslist door een IB. Klachten over de afwikkeling van een Wbp-verzoek worden behandeld door de klachtencoördinator. Amsterdam, 12 december 2013,     

Stichting Autoriteit Financiële Markten, 
T.F. Kockelkoren,  
Bestuurder. 
H.W.O.L.M. Korte,  
Bestuurder.    

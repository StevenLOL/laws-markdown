<meta http-equiv='Content-Type' content='text/html; charset=utf-8' />

##Tarievenbesluit 2012 Raad voor Accreditatie

Het bestuur van de Stichting Raad voor Accreditatie (RvA) heeft gelet op [artikel 7 van de Wet aanwijzing nationale accreditatie-instantie](../../../../../../../wet/wet/aanwijzing/nationale/accreditatie-instantie/BWBR0026591/README.md) voor haar dienstverlening op 5 december 2011 het volgende tarievenbesluit vastgesteld.  Besluit vast te stellen het Tarievenbesluit 2012 Raad voor Accreditatie en de daarbij horende tarieventabel:    

### Artikel  1  
Materieel uitgewerkt per 01-01-2014 

De RvA brengt tarieven in rekening voor haar dienstverlening op grond van de [Wet aanwijzing nationale accreditatie-instantie](../../../../../../../wet/wet/aanwijzing/nationale/accreditatie-instantie/BWBR0026591/README.md) zoals vermeld in dit besluit en de daarbij horende tarieventabel. 

### Artikel  2  
Materieel uitgewerkt per 01-01-2014 

De tarieven worden in rekening gebracht aan de aanvrager dan wel degene voor wie de dienst wordt verleend. 

### Artikel  3  
Materieel uitgewerkt per 01-01-2014 

1.  Het jaarlijks tarief wordt in januari van het lopende jaar in rekening gebracht.   
2.  Vooronderzoeken worden voorafgaande aan het onderzoek volledig gefactureerd en pas na ontvangst van de betaling uitgevoerd.   
3.  Andere activiteiten kunnen voorafgaande aan de uitvoering volledig of gedeeltelijk worden gefactureerd en pas na ontvangst van de betaling uitgevoerd.  

### Artikel  4  
Materieel uitgewerkt per 01-01-2014 

De in rekening gebrachte tarieven moeten binnen 30 dagen na dagtekening worden betaald. 

### Artikel  5  
Materieel uitgewerkt per 01-01-2014 

1.  Indien een instelling (aanvrager) in de loop van het jaar wordt geaccrediteerd wordt er een equivalent deel van het van toepassing zijnde jaarlijks tarief geheven over de resterende periode van het jaar.   
2.  Indien de accreditatie in de loop van het jaar eindigt of beëindigd wordt, vindt geen restitutie van het jaarlijks tarief plaats.  

### Artikel  6  
Materieel uitgewerkt per 01-01-2014 

Dit besluit treedt in werking met ingang van 1 januari 2012. 
Dit besluit zal met de hiernavolgende toelichting in de Staatscourant en op de website van de RvA worden geplaatst.   

Utrecht 
5 december 2011   

J.C. van der Poel,  
Bestuurder Raad voor Accreditatie.   

####Tarieventabel

Materieel uitgewerkt per 01-01-2014 

| Onderwerp (zie ook de toelichting)  | Tarief voor 2012 in €  Excl. BTW  |
|:---|:---|
|  *Beoordelingen *   | --- |
| Uurtarief teamleider  | 155  |
| Uurtarief beoordelaar  | 155  |
| Uurtarief vakdeskundige  | 138.75  |
| Kosten voor het inzetten van externe vakdeskundigen hoger dan het geldende dagtarief verminderd met EUR 300,–  | meerkosten  |
| Behandelingskosten in verband met het inschakelen van een buitenlandse nationale accreditatie-instelling bij beoordelingen in het buitenland (per uitbestede mensdag)  | 410  |
| --- | --- |
|  *Reis- en verblijfkosten *   | --- |
| Beoordeling in Nederland  | --- |
| Standaard reiskosten Nederland (per persoon per dag)  Reis- en verblijfkosten buitenlandse beoordelaars en/of deskundigen in Nederland   | 50  feitelijke kosten  |
| Beoordeling in het Buitenland  | --- |
| Verblijfkosten beoordelaars bij beoordelingen in het buitenland  | Reisregeling Buitenland  (zie link in toelichting)  |
| Reiskosten beoordelaars bij beoordelingen in het buitenland  Overige kosten, bijvoorbeeld voor het inhuren van tolken.  | feitelijke kosten  feitelijke kosten  |
| --- | --- |
|  *Jaarlijkse accreditatietarieven*   | --- |
| Jaarlijks tarief voor een geaccrediteerde instelling  | 3.450  |
| Jaarlijks tarief voor een geaccrediteerde instelling met niet meer dan 3 personen (kleine instelling)  | 1.725  |
| Jaarlijks tarief voor iedere volgende accreditatie binnen eenzelfde juridische entiteit  | 1.150  |
| --- | --- |
|  *Overige kosten*   | --- |
| Uurtarief voor voorlichting aan instellingen die accreditatie aanvragen  | 155  |
| Uurtarief bureaumedewerkers  | 155  |
| Extra accreditatiedocumenten, eerste exemplaar   | 50  |
| Extra accreditatiedocumenten, ieder volgend document binnen dezelfde aanvraag  | 10  |
| Kosten voor vertaling van documenten door erkende vertaler  | feitelijke kosten  |
| Administratiekosten annulering > 2 weken voor eerste bezoekdatum, per teamlid waarvoor de beoordeling wordt geannuleerd  | 315  |
| Administratiekosten annulering 1–2 weken voor eerste bezoekdatum, per teamlid waarvoor de beoordeling wordt geannuleerd plus 25% van de geannuleerde beoordelingstijd en reistijd volgens het tarief van het desbetreffende teamlid  | 315  plus 25% van de geannuleerde beoordelingstijd en reistijd  |
| Administratiekosten annulering < 1 week voor eerste bezoekdatum, per teamlid waarvoor de beoordeling wordt geannuleerd plus 100% van de geannuleerde beoordelingstijd en reistijd volgens het tarief van het desbetreffende teamlid  | 315  plus 100% van de geannuleerde beoordelingstijd en reistijd  |
| Overige annuleringskosten bij beoordelingen in het buitenland of beoordelingen door buitenlandse beoordelaars in Nederland   | feitelijke kosten  |


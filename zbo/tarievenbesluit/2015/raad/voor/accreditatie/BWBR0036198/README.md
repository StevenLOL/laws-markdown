<meta http-equiv='Content-Type' content='text/html; charset=utf-8' />

##Tarievenbesluit 2015 Raad voor Accreditatie

Het bestuur van de Stichting Raad voor Accreditatie (RvA) heeft,  
gelet op artikel 7 van de Wet aanwijzing nationale accreditatie-instantie voor haar dienstverlening, op 21 november 2014 het volgende tarievenbesluit vastgesteld.
Besluit:    

### Artikel  1  

De RvA brengt tarieven in rekening voor haar dienstverlening op grond van de Wet aanwijzing nationale accreditatie-instantie zoals vermeld in dit besluit en de daarbij horende tarieventabel. 

### Artikel  2  

De tarieven worden in rekening gebracht aan de aanvrager dan wel degene voor wie de dienst wordt verleend. 

### Artikel  3  

1.  Het jaarlijks tarief wordt in januari van het lopende jaar in rekening gebracht.   
2.  Vooronderzoeken en initiële onderzoeken worden voorafgaande aan het onderzoek door middel van voorschotfacturen, op basis van de ingeschatte tijdbesteding gefactureerd en pas na ontvangst van de betaling uitgevoerd. Indien na de uitvoering van het onderzoek blijkt dat de tijdinschatting niet juist is geweest, vindt nafacturering dan wel creditering plaats.   
3.  Andere activiteiten kunnen voorafgaande aan de uitvoering volledig of gedeeltelijk worden gefactureerd en pas na ontvangst van de betaling uitgevoerd.  

### Artikel  4  

De in rekening gebrachte tarieven moeten binnen 30 dagen na dagtekening worden betaald. 

### Artikel  5  

1.  Indien een instelling (aanvrager) in de loop van het jaar wordt geaccrediteerd, wordt er een equivalent deel van het van toepassing zijnde jaarlijks tarief geheven over de resterende periode van het jaar.   
2.  Indien de accreditatie in de loop van het jaar eindigt of beëindigd wordt, vindt geen restitutie van het jaarlijks tarief plaats.  

### Artikel  6  

Dit besluit treedt in werking met ingang van 1 januari 2015. 
Dit besluit zal met de hiernavolgende toelichting in de Staatscourant en op de website van de RvA worden geplaatst.   

Utrecht 
21 november 2014   

J.C. van der Poel  
Bestuurder Raad voor Accreditatie   

####Tarieventabel

| Onderwerp (zie ook de toelichting)  | Tarief voor 2015 in €  Excl. BTW  |
|:---|:---|
|  *Beoordelingen *   | --- |
| Uurtarief teamleider  | 161,25  |
| Uurtarief beoordelaar  | 161,25  |
| Uurtarief vakdeskundige  | 144,50  |
| Kosten voor het inzetten van externe vakdeskundigen hoger dan het geldende dagtarief verminderd met EUR 300,-  | meerkosten  |
| Behandelingskosten in verband met het inschakelen van een buitenlandse nationale accreditatie-instelling bij beoordelingen in het buitenland (per beoordeling)  | 427  |
| Behandelingskosten in verband met het uitvoeren van een beoordeling in opdracht van een buitenlandse nationale accreditatie-instelling. (Daarnaast worden de door de beoordelaars bestede uren conform het geldende uurtarief voor beoordelaar(s) en reis- en eventueel verblijfkosten in rekening gebracht).  | 427  |
|  *Reis- en verblijfkosten *   | --- |
| Beoordeling in Nederland  Standaard reiskosten Nederland (per persoon per dag)  Reis- en verblijfkosten buitenlandse beoordelaars en/of deskundigen in Nederland  | 53  feitelijke kosten  |
| Beoordeling in het Buitenland  Verblijfkosten beoordelaars bij beoordelingen in het buitenland  Reiskosten beoordelaars bij beoordelingen in het buitenland  Overige kosten, zoals bijvoorbeeld voor het inhuren van tolken.  | Reisregeling Buitenland  (zie link in toelichting)  feitelijke kosten  feitelijke kosten  |
| --- | --- |
|  *Jaarlijkse accreditatietarieven*   | --- |
| Jaarlijks tarief voor een geaccrediteerde instelling  | 3.425  |
| Jaarlijks tarief voor een geaccrediteerde instelling met niet meer dan 3 personen (kleine instelling)  | 1.800  |
| Jaarlijks tarief voor iedere volgende accreditatie binnen eenzelfde juridische entiteit  | 1.200  |
| --- | --- |
|  *Overige kosten*   | --- |
| Uurtarief voor voorlichting aan instellingen die accreditatie aanvragen  | 161,25  |
| Uurtarief bureaumedewerkers  | 161,25  |
| Extra accreditatiedocumenten, eerste exemplaar  | 53  |
| Extra accreditatiedocumenten, ieder volgend document binnen dezelfde aanvraag  | 10  |
| Kosten voor vertaling van documenten door erkende vertaler  | feitelijke kosten  |
| Administratiekosten annulering > 2 weken voor eerste bezoekdatum, per teamlid waarvoor de beoordeling wordt geannuleerd  | 329  |
| Administratiekosten annulering 1-2 weken voor eerste bezoekdatum, per teamlid waarvoor de beoordeling wordt geannuleerd plus 25% van de geannuleerde beoordelingstijd en reistijd volgens het tarief van het desbetreffende teamlid  | 329  plus 25% van de geannuleerde beoordelingstijd en reistijd  |
| Administratiekosten annulering < 1 week voor eerste bezoekdatum, per teamlid waarvoor de beoordeling wordt geannuleerd plus 100% van de geannuleerde beoordelingstijd en reistijd volgens het tarief van het desbetreffende teamlid  | 329  plus 100% van de geannuleerde beoordelingstijd en reistijd  |
| Overige annuleringskosten bij beoordelingen in het buitenland of beoordelingen door buitenlandse beoordelaars in Nederland  | feitelijke kosten  |


<meta http-equiv='Content-Type' content='text/html; charset=utf-8' />

##Mandaatregister kansspelautoriteit 2012

De raad van bestuur van de kansspelautoriteit, onderscheidenlijk de directeur van de kansspelautoriteit,  
Overwegende dat het wenselijk is voor de uitvoering van de hun wettelijk opgedragen taken de bevoegdheid tot het nemen van besluiten en de bevoegdheid om privaatrechtelijke rechtshandelingen dan wel andere handelingen te verrichten, neer te leggen bij de voorzitter van de raad van bestuur alsmede bij functionarissen in dienst van de kansspelautoriteit;
Besluiten:    

### Artikel  1  

####Besluiten die zijn voorbehouden aan de raad van bestuur

1.  Het vaststellen van het bestuursreglement als bedoeld in [artikel 33d, eerste lid van de Wet op de kansspelen](../../../../../wet/wet/op/de/kansspelen/BWBR0002469/README.md);   
2.  Het vaststellen van de begroting en de meerjarenraming;   
3.  Het vaststellen van het jaarverslag van de kansspelautoriteit;   
4.  Het vaststellen van de jaarrekening van de kansspelautoriteit;   
5.  Het nemen van sanctiebesluiten;   
6.  Het nemen van een beslissing op bezwaar ten aanzien van sanctiebesluiten.   
7.  Het beslissen op klachten op grond van [hoofdstuk 9 Algemene wet bestuursrecht](../../../../../wet/algemene/wet/bestuursrecht/BWBR0005537/README.md).   

### Artikel  2  

####Mandatering aan de voorzitter van het college

|--- | Omschrijving bevoegdheid  | Mandaatgever  | Gemandateerde  |
|:---|:---|:---|:---|
| 1.  | Het opleggen, wijzigen en intrekken van een (spoed)last onder dwangsom, het opleggen of intrekken van een last onder bestuursdwang of het nemen van een toepassingsbeschikking  | Raad  | Voorzitter  |
| 2.  | De bevoegdheid om door het college genomen besluiten te ondertekenen  | Raad  | Voorzitter  |

### Artikel  3  

####Mandatering aan de directeur van de kansspelautoriteit

|--- | Omschrijving bevoegdheid  | Mandaatgever  | Gemandateerde  |
|:---|:---|:---|:---|
| 1.  | Aanstelling en ontslag van medewerkers tot en met schaal 14  | Raad  | Directeur  |
| 2.  | Vaststellen van de beoordeling van het functioneren van de afdelingshoofden en alsmede overige rechtspositionele beslissingen ten aanzien van deze medewerkers  | Raad  | Directeur  |
| 3.  | Het vaststellen van de verplichting tot betaling van een geldsom  | Raad  | Directeur  |
| 4.  | Het nemen van een beslissing op bezwaar ten aanzien van een in mandaat door een afdelingshoofd genomen besluit  | Raad  | Directeur  |
| 5.  | Het beslissen op verzoeken om informatie of het actief openbaar maken van informatie op grond van de [Wet openbaarheid van bestuur](../../../../../wet/wet/openbaarheid/van/bestuur/BWBR0005252/README.md)  | Raad  | Directeur  |
| 6.  | De bevoegdheid om ondermandaat te verlenen bij aan hem gemandateerde besluiten  | Raad  | Directeur  |
| 7.  | Het nemen van een beschikking als bedoeld in [artikel 4:18](../../../../../wet/algemene/wet/bestuursrecht/BWBR0005537/README.md) of [artikel 4:20 Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Raad  | Directeur  |
| 8.  | Het nemen van een besluit als bedoeld in [artikel 4:5, vierde lid, Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Raad  | Directeur  |
| 9.  | Het bij wijze van aanslag opleggen van kansspelheffingen  | Raad  | Directeur  |
| 10.  | Het nemen van beschikkingen als bedoeld in [artikel 1:3, tweede lid van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md) ten aanzien van vergunningen en onderliggende reglementen.  | Raad  | Directeur  |
| 11.  | Het beslissen op een aanvraag als bedoeld in [artikel 1:3, derde lid Algemene wet bestuursrecht](../../../../../wet/algemene/wet/bestuursrecht/BWBR0005537/README.md).  | Raad  | Directeur  |

### Artikel  4  

####Ondermandatering aan de hoofden van de afdelingen van de kansspelautoriteit

|--- | Omschrijving bevoegdheid  | Mandaatgever  | Ondergemandateerde  |
|:---|:---|:---|:---|
| 1.  | Vaststellen van de beoordeling van het functioneren van de medewerkers van de afdelingen  | Directeur  | Afdelingshoofd  |
| 2.  | Het beslissen op verzoeken om informatie of het actief openbaar maken van informatie op grond van de [Wet openbaarheid van bestuur](../../../../../wet/wet/openbaarheid/van/bestuur/BWBR0005252/README.md)  | Directeur  | Afdelingshoofd  |
| 3.  | Het nemen van een beschikking als bedoeld in [artikel 4:18](../../../../../wet/algemene/wet/bestuursrecht/BWBR0005537/README.md) of [artikel 4:20 Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Directeur  | Afdelingshoofd  |
| 4.  | Het nemen van een besluit als bedoeld in [artikel 4:5, vierde lid, Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Directeur  | Afdelingshoofd  |
| 5.  | Het bij wijze van aanslag opleggen van kansspelheffingen  | Directeur  | Afdelingshoofd vergunningen  |
| 6.  | Het nemen van beschikkingen als bedoeld in [artikel 1:3, tweede lid van de Algemene wet bestuursrecht](../../../../../wet/algemene/wet/bestuursrecht/BWBR0005537/README.md) ten aanzien van vergunningen en onderliggende reglementen.  | Directeur  | Afdelingshoofd  |
| 7.  | Het beslissen op een aanvraag als bedoeld in [artikel 1:3, derde lid Algemene wet bestuursrecht](../../../../../wet/algemene/wet/bestuursrecht/BWBR0005537/README.md).  | Directeur  | Afdelingshoofd  |

### Artikel  5  

####Volmacht

|--- | Omschrijving bevoegdheid  | Volmachtgever  | Gevolmachtigde  |
|:---|:---|:---|:---|
| 1.  | Het afgeven van een prestatieverklaring ten aanzien van een geleverde dienst  | Raad  | Directeur en afdelingshoofd  |
| 2.  | Het feitelijk doen van een betaling  | Raad  | Directeur en afdelingshoofd  |

### Artikel  6  

####Machtiging

|--- | Omschrijving bevoegdheid  | Verlener van machtiging  | Gemachtigde  |
|:---|:---|:---|:---|
| 1.  | Vertegenwoordiging in rechte  | Raad  | Directeur, afdelingshoofd en medewerker juridische zaken  |
| 2.  | Het afdoen van brieven van feitelijke aard en het voeren van correspondentie voor zover betrekking hebbend op de eigen afdeling of unit, zoals het toezenden van stukken en informatieverstrekking  | Raad  | Afdelingshoofd  |
| 3.  | Het vaststellen van formats van aanvraagformulieren als bedoeld in [artikel 4:4 Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Raad  | Afdelingshoofd  |
| 4.  | Het doen van een kennisgeving van verdaging als bedoeld in [artikel 4:14 Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Raad  | Afdelingshoofd  |
| 5.  | Het voldoen aan de doorzendplicht c.q. terugzendplicht als bedoeld in de [artikelen 2:3](../../../../../wet/algemene/wet/bestuursrecht/BWBR0005537/README.md) en [6:15 Algemene wet bestuursrecht](../../../../../wet/algemene/wet/bestuursrecht/BWBR0005537/README.md)  | Raad  | Afdelingshoofd  |
| 6.  | Het stellen van een termijn om een aanvraag met gegevens en bescheiden, dan wel met een vertaling of een samenvatting aan te vullen  | Raad  | Afdelingshoofd  |

### Artikel  7  

####Inwerkingtreding

Dit besluit treedt in werking met ingang van de dag na de dagtekening van de Staatscourant waarin dit besluit wordt geplaatst en werkt terug tot en met 1Â april 2012.  

### Artikel  8  

Dit besluit wordt aangehaald als: Mandaatregister kansspelautoriteit 2012.  

Den Haag 
26 juni 2012   

Raad van bestuur van de kansspelautoriteit, 
J.J.H. Suyver,  
voorzitter.    

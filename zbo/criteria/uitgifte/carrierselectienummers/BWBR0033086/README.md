<meta http-equiv='Content-Type' content='text/html; charset=utf-8' />

##Criteria uitgifte carrierselectienummers

Het college van de Onafhankelijke Post en Telecommunicatie Autoriteit maakt het volgende bekend.*OPTA/N&R/2000/202385 d.d. 25 augustus 2000*  Per 1 september 2000 wordt vanwege schaarste in de bestaande 16xy-reeks het Nummerplan telefonie- en ISDN-diensten gewijzigd om de reeks 10xyz van vijfcijferige carrierselectienummers voor uitgifte open te stellen. Daarmee zullen in beginsel zowel vier- als vijfcijferige carrierselectienummers voor uitgifte beschikbaar zijn.OPTA kiest er voor het beperkte aantal resterende viercijferige carrierselectienummers beschikbaar te houden voor die gevallen waarin deze nummers vaak handmatig zullen worden gekozen. Door het vervallen van de mogelijkheid van reservering van viercijferige carrierselectienummers wordt een grotere mate van beschikbaarheid van deze nummers bereikt voor de aanbieders die op korte termijn deze nummers voor de bedoelde toepassing gaan benutten.In de gevallen dat de keuze van het carrierselectienummer automatisch geschiedt, zoals bij carrierpreselectie, bij een vaste instelling van een bedrijfstelefooncentrale of via andere apparatuur als dialers en modems, is de lengte van het carrierselectienummer minder van belang.Vanaf 1 september 2000 worden voor de uitgifte van carrierselectienummers dan ook de volgende criteria gehanteerd:

*Viercijferige carrierselectienummers (16xy) kunnen niet worden gereserveerd.

*Toekenning van een viercijferig carrierselectienummer geschiedt aan aanbieders

a)die zich op de particuliere markt richten en waarbij de keuze voor de andere carrier veelal handmatig per gesprek wordt gemaakt;

b)die zich in belangrijke mate richten op gebruik waarbij per gesprek van een pregeselecteerde keuze wordt afgeweken.

*In andere gevallen worden vijfcijferige carrierselectienummers (10xyz) uitgegeven, naar keuze van de aanvrager in de vorm van toekenning of reservering.De [Regeling beperking toekenning nummers](../../../../../ministeriele-regeling/regeling/beperking/toekenning/nummers/BWBR0010038/README.md) zal worden aangepast zodat reservering van nummers voor carrierselectie uit de 16xy-reeks niet meer mogelijk wordt.   

Het college van de Onafhankelijke Post en Telecommunicatie Autoriteit,

Namens het college, 
J.C.  Arnbak  
voorzitter   
